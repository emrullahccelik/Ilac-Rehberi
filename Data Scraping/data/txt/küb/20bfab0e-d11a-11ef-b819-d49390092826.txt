KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ELAPRASE 2 mg/ml infüzyonluk çözelti hazırlamak için konsantre
Steril
2. KALİTATİF VE KANTİTATİF BİLEŞİM
Etkin madde:
Her flakon 6 mg idursulfaz içerir.
Her ml’de 2 mg idursulfaz* içerir.
Yardımcı madde(ler):
Her flakon 24,0 mg sodyum klorür, 2,97 mg dibazik sodyum fosfat heptahidrat, 6,75 mg monobazik
sodyum fosfat monohidrat içerir.
Yardımcı maddeler için bölüm 6.1’e bakınız.
* İdursulfaz, kesintisiz bir insan hücresi dizisinde rekombinant DNA teknolojisi ile üretilmiştir.
3. FARMASÖTİK FORM
İnfüzyon için konsantre çözelti (steril konsantre).
Berrak ila hafif opalesan (yanar-döner), renksiz çözelti.
4. KLİNİK ÖZELLİKLER
Anafilaktoid/anafilaktik reaksiyonlar
ELAPRASE tedavisi uygulanan hastalarda ilk uygulamada ve takip eden uygulamalarda
anafilaksi/anafilaktoid reaksiyonlar gözlenebilir. Bazı hastalarda tedavi başladıktan seneler
sonra yaşamı tehdit edebilecek olan anafilaktoid/anafilaktik reaksiyonlar gözlenmiştir.
Ayrıca, ilk anafilaksi reaksiyonundan sonra 24 saat içerisinde anafilaktoid/anafilaktik
reaksiyonların geç ortaya çıkan bulgu ve belirtileri de görülebilir. Eğer bir
anafilaktoid/anafilaktik reaksiyon meydana gelirse, infüzyona derhal ara verilmeli ve uygun
tedavi ve gözlem başlatılmalıdır. Acil durum tedavilerine yönelik güncel tıbbi standart takip
edilmelidir. Ağır veya refrakter anafilaktoid/anafilaktik reaksiyonlar yaşayan hastaların uzun
süre klinik gözlem altında tutulması gerekebilir. Anafilaktoid/anafilaktik reaksiyonlar
yaşayan hastalarda, ELAPRASE’a tekrar başlanırken dikkatli olunmalı, infüzyon sırasında
acil durum resüsitasyonu için uygun şekilde eğitilmiş personel ve ekipman (adrenalin dahil)
1hazır bulundurulmalıdır. Aşırı duyarlılık kontrol altına alınamıyorsa, ciddi veya yaşamı
tehdit eden aşırı duyarlılık tekrar uygulama için bir kontrendikasyondur (Bkz. Bölüm 4.3).
4.1 Terapötik endikasyonlar
ELAPRASE, Hunter sendromu (Mukopolisakkaridoz Tip II, MPS II) olan hastaların uzun dönem
tedavisinde endikedir.
Klinik denemelerde heterozigot kadınlar üzerinde çalışılmamıştır.
4.2 Pozoloji ve uygulama şekli
ELAPRASE tedavisi MPS II hastalığı veya diğer kalıtsal metabolik hastalıkları olan hastaların
tedavisinde deneyimli bir hekim veya sağlık uzmanının gözetiminde uygulanmalıdır.
Pozoloji/uygulama sıklığı ve süresi:
ELAPRASE, her hafta intravenöz infüzyonla 3 saatlik periyotta 0,5 mg/kg vücut ağırlığı dozunda
uygulanır ve bu süre, infüzyonla ilişkili reaksiyonlar gözlenmezse kademeli olarak 1 saate
düşürülebilir (Bkz. Bölüm 4.4).
Uygulama Şekli:
İntravenöz infüzyon yoluyla uygulanır.
Uygulamadan önceki tıbbi ürünün 9 mg/ml (%0,9) sodyum klorür infüzyonluk çözeltisinde
seyreltilmesine yönelik talimatlar için Bölüm 6.6’ya bakınız.
Klinikte birkaç ay tedavi gören ve infüzyonlarını iyi tolere eden hastalar için evde ELAPRASE
infüzyonu düşünülebilir. Evde yapılan infüzyonlar, bir hekimin veya diğer bir sağlık çalışanının
gözetiminde gerçekleştirilmelidir.
Özel popülasyonlara ilişkin ek bilgiler:
Böbrek ve karaciğer yetmezliği:
Böbrek veya karaciğer yetmezliği olan hastalarda klinik deneyim yoktur (Bkz. Bölüm 5.2).
Geriyatrik popülasyon:
65 yaşın üstündeki hastalarda klinik deneyim yoktur.
Pediyatrik popülasyon:
Çocuk ve adolesanlar için doz, haftalık 0,5 mg/kg vücut ağırlığıdır.
4.3 Kontrendikasyonlar
Aşırı duyarlılık kontol altına alınmadığında veya etkin madde veya bölüm 6.1’de listelenen
yardımcı maddelerden herhangi birine karşı şiddetli veya yaşamı tehdit eden aşırı duyarlılık
2durumlarında kontrendikedir.
4.4 Özel kullanım uyarıları ve önlemleri
İnfüzyonla ilişkili reaksiyonlar
İdursulfazla tedavi edilen hastalarda infüzyonla ilişkili reaksiyonlar gelişebilir (Bkz. Bölüm 4.8).
Klinik çalışmalar sırasında, infüzyonla ilişkili en yaygın reaksiyonlar cilt reaksiyonları (döküntü,
kaşıntı, ürtiker), pireksi, baş ağrısı, hipertansiyon ve sıcak basmasını içermektedir. İnfüzyonla
ilişkili reaksiyonlar, infüzyon hızının yavaşlatılması, infüzyona ara verilmesi ve antihistaminikler,
düşük dozda kortikosteroidler (prednizon ve metilprednizolon) gibi ilaçların uygulanması veya beta
agonist nebülizasyonu ile tedavi edilmiş veya iyileştirilmiştir. Klinik çalışmalarda hiçbir hasta bir
infüzyon reaksiyonu nedeniyle tedaviyi kesmemiştir.
Altta yatan ciddi hava yolu hastalığı olan hastalara infüzyon uygulanırken özellikle dikkatli
olunmalıdır. Bu hastalar yakından izlenmeli ve infüzyon, uygun klinik koşullarda uygulanmalıdır.
Antihistaminiklerin ve diğer sedatif ilaçların kullanımı sınırlandırılarak veya izlenerek, bu
hastaların yönetimi ve tedavisinde dikkatli olunmalıdır. Bazı hastalarda pozitif hava yolu basıncının
başlatılması gerekli olabilir.
Akut febril respiratuvar hastalığı olan hastalarda infüzyonun geciktirilmesi düşünülmelidir. Oksijen
takviyesi kullanılan hastalarda, infüzyonla ilişkili bir reaksiyon görülmesi olasığına karşı infüzyon
sırasında bu tedavi hazır bulundurulmalıdır.
Tam delesyon / geniş yeniden düzenleme mutasyonu olan hastalar
Tam delesyon / geniş yeniden düzenleme mutasyonu olan pediyatrik hastalarda, ELAPRASE
maruziyetine yanıt olarak nötralizan antikorlar dahil antikor gelişme riski yüksektir. Bu genotipi
olan hastalarda infüzyonla ilişkili advers olayların oluşma olasılığı daha yüksektir ve bu hastalar,
yanlış-anlamlı (missense) mutasyonu olan hastalara kıyasla glikozaminoglikanların idrarla atılma,
karaciğer boyutu ve dalak hacminde azalma ile değerlendirildiği gibi az yanıt eğilimi gösterirler.
Hastaların yönetimi her hasta için bireysel olarak belirlenmelidir (Bkz. Bölüm 4.8).
Sodyum:
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında sodyum
içermez.
İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
ELAPRASE ile ilaç etkileşim çalışmaları yapılmamıştır.
Hücresel lizozomlardaki metabolizmasına dayanarak, idursulfazın sitokrom P450 aracılı
3etkileşimlerde rol oynaması beklenmez.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
4.6 Gebelik ve Laktasyon
Genel tavsiye:
Gebelik kategorisi: C
Çocuk doğurma potansiyeli olan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda ELAPRASE’ın kullanımına ilişkin yeterli veri
bulunmamaktadır. Ancak, gebelik dönemi ve laktasyon döneminde kullanımı ile ilgili riskler göz
önünde bulundurularak uygun bir kontrasepsiyon yöntemi önerilebilir.
Gebelik dönemi
Gebe kadınlarda idursulfaz kullanımına ilişkin veri mevcut değildir veya sınırlı veri mevcuttur.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(Bkz. Bölüm 5.3).
Önlem olarak gebelik sırasında ELAPRASE kullanımından kaçınılması önerilmektedir.
Laktasyon dönemi
İdursulfazın insan sütü ile atılıp atılmadığı bilinmemektedir. Hayvanlar üzerinde yapılan çalışmalar,
idursulfazın sütle atıldığını göstermektedir (Bkz. Bölüm 5.3). Yeni doğana/bebeklere yönelik risk
dışlanamaz. Emzirmenin durdurulup durdurulmayacağına ya da ELAPRASE tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve ELAPRASE
tedavisinin emziren anne açısından faydası dikkate alınmalıdır.
Üreme yeteneği/Fertilite
Erkek sıçanlardaki üreme çalışmalarında erkek fertilitesi üzerinde bir etki gözlenmemiştir.
4.7 Araç ve makine kullanımı üzerine etkiler
ELAPRASE araç ya da makine kullanımı üzerinde etkiye sahip değildir veya etkisi ihmal edilebilir
düzeydedir.
4.8 İstenmeyen etkiler
Güvenlilik profilinin özeti
TKT024 faz II/III 52 haftalık plasebo kontrollü çalışmada haftada 0,5 mg/kg ELAPRASE ile tedavi
4edilen 32 hasta için bildirilen advers reaksiyonlar şiddet olarak neredeyse tamamen hafif ila orta
şiddetliydi. En sık bildirilen advers reaksiyonlar, infüzyonla ilgili reaksiyonlar olup bunların 202’si,
toplam 1580 infüzyon uygulamasının ardından 32 hastanın 22’sinde bildirilmiştir. Plasebo tedavi
grubunda, toplam 1612 infüzyon uygulamasının ardından 32 hastanın 21’inde 128 infüzyonla ilgili
reaksiyon bildirilmiştir. Herhangi bir infüzyon sırasında birden fazla infüzyonla ilgili reaksiyon
meydana gelmiş olabileceğinden, yukarıdaki sayıların infüzyon reaksiyonlarını olduğundan yüksek
tahmin etme olasılığı vardır. Plasebo grubundaki ilgili reaksiyonlar tedavi edilen gruptakilerle
mahiyeti ve şiddeti açısından benzerdi. Bu infüzyonla ilgili reaksiyonların en sık olarak
bildirilenleri arasında kütanöz reaksiyonlar (döküntü, kaşıntı, ürtiker ve eritem), pireksi, yüzde
kızarma, hırıltılı solunum, dispne, baş ağrısı, kusma, abdominal ağrı, bulantı ve göğüste ağrı yer
almıştır. İnfüzyonla ilgili reaksiyonların sıklığı devamlı tedaviyle zamanla azalma göstermiştir.
Advers reaksiyonların tablo halinde listesi
Advers reaksiyonlar aşağıdaki tabloda sistem organ sınıfı ve frekanslarına göre sunulan bilgilerle
listelenmiştir.
Tablo 1’de listelenen advers reaksiyonların sıklığı, aşağıdaki düzen kullanılarak tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100); seyrek (≥
1/10.000 ila <1/1.000); çok seyrek (<1/10.000); bilinmiyor (eldeki mevcut verilerden hareketle
tahmin edilemiyor).
Tek bir hastada bir advers reaksiyonun oluşması, tedavi edilen hasta sayısı göz önünde tutularak
yaygın olarak tanımlanmaktadır. Her sıklık derecesi grubunda yan etkiler azalan ciddiyet sırasına
göre sunulmaktadır. Sadece pazarlama sonrası dönemde bildirilen advers reaksiyonlar da
“bilinmiyor” (mevcut verilerden tahmin edilemiyor) sıklığı ile tabloya dahil edilmiştir.
Tablo 1: ELAPRASE ile tedavi edilen hastalarda klinik çalışmalardan ve pazarlama
sonrası deneyimden advers reaksiyonlar
Sistem organ sınıfı Advers reaksiyon (Tercih Edilen Terim)
Çok yaygın Yaygın Yaygın olmayan Bilinmiyor
Bağışıklık sistemi Anafilaktoid /
hastalıkları anafilaktik
reaksiyon
Sinir sistemi Baş ağrısı Baş dönmesi
hastalıkları (sersemlik
hali), titreme
Kardiyak hastalıklar Siyanoz,
aritmi,
taşikardi
Vasküler hastalıklar Sıcak basması Hipertansiyon,
Hipotansiyon
5Sistem organ sınıfı Advers reaksiyon (Tercih Edilen Terim)
Çok yaygın Yaygın Yaygın olmayan Bilinmiyor
Solunum, göğüs Hırıltılı Hipoksi, Taşipne
bozuklukları ve solunum bronkospazm,
mediastinal (wheezing), öksürük
hastalıklar dispne
Gastrointestinal Abdominal Dilde şişme,
hastalıklar ağrı, bulantı, dispepsi
diyare, kusma
Deri ve deri altı doku Ürtiker, deri
hastalıkları döküntüsü,
kaşıntı, eritem
Kas-iskelet Artralji
bozuklukları, bağ
doku ve kemik
hastalıkları
Genel bozukluklar ve Pireksi, göğüs İnfüzyon
uygulama bölgesine ağrısı yerinde şişme,
ilişkin hastalıklar Yüzde ödem,
periferik ödem
Yaralanma ve İnfüzyonla
zehirlenme ilgili
reaksiyon
Seçilen yan etkilerin açıklaması
Çalışmalarda, haftada veya iki haftada bir 0,5 mg/kg almış olan toplam 5 hastada ciddi advers
reaksiyonlar bildirilmiştir. Dört hasta bir veya birden fazla infüzyon sırasında hipoksi nöbeti
geçirmiş ve buna bağlı olarak, altta yatan ciddi obstruktif hava yolu hastalığı olan 3 hastada oksijen
tedavisi gerekmiştir (2 hastada önceden var olan trakeostomi mevcuttur). En şiddetli atak ateşli bir
solunum hastalığı olan bir hastada meydana gelmiş olup infüzyon sırasında hipoksiyle
ilişkilendirilmiş ve kısa bir nöbete yol açmıştır. Altta yatan hastalığı daha az şiddetli olan dördüncü
hastada, infüzyona ara verdikten kısa bir süre sonra kendiliğinden düzelme olmuştur. Bu olaylar
daha düşük infüzyon hızı kullanılarak yapılan takip eden infüzyonlarla ve infüzyon öncesi tıbbi
ürünlerin, genellikle düşük dozlu steroidler, antihistaminik ve beta-agonist nebulizasyon
uygulanmasıyla tekrar etmemiştir. Önceden var olan kardiyopatisi olan beşinci hastaya çalışma
sırasında ventriküler prematüre kompleksler ve pulmoner embolizm teşhisi koyulmuştur.
Anafilaktoid/anafilaktik reaksiyonlara dair pazarlama sonrası bildirimler mevcuttur (Bkz. Bölüm
4.).
Tam delesyon/geniş yeniden düzenleme mutasyonu olan hastaların infüzyonla ilgili advers olaylar
geliştirme ihtimali daha yüksektir (Bkz. Bölüm 4.4).
İmmünojenisite
64 klinik çalışmada (TKT008, TKT018, TKT024 ve TKT024EXT), 53/107 hasta (%50) bir noktada
anti-idursulfaz IgG antikorlarını geliştirmiştir. Genel nötralizan antikor oranı 26/107 hasta (%24)
olmuştur.
TKT024/024EXT çalışmalarından alınan post-hoc immünojenisite veri analizinde, haftada 0,5
mg/kg ELAPRASE ile tedavi edilen hastaların %51’i (32/63) anti-ELAPRASE antikorları açısından
pozitif test sonucu veren en az 1 kan örneği vermiş ve %37’si (23/63) en az 3 ardışık çalışma
ziyaretinde antikor açısından pozitif test sonucu vermiştir. Yüzde yirmi biri (13/63) en az bir kez
nötralizan antikor açısından pozitif test sonucu vermiştir ve %13 (8/63) en az 3 ardışık çalışma
ziyaretinde nötralizan antikor yönünden pozitif test sonucu vermiştir.
Klinik çalışma HGT-ELA-038’de 16 aylıktan 7,5 yaşına kadar olan çocuklarda immünojenisite
değerlendirilmiştir. 53 haftalık çalışmada, hastaların %67,9’u (28’de 19) anti-ELAPRASE
antikorları açısından pozitif test sonucu veren en az 1 kan örneği vermiş ve %57,1’i (28’de 16) en
az üç ardışık çalışma ziyaretinde antikor açısından pozitif test sonucu vermiştir. Hastaların yüzde
elli dördü en az bir kez nötralizan antikor açısından pozitif test sonucu vermiştir ve hastaların yarısı
en az üç ardışık çalışma ziyaretinde nötralizan antikor yönünden pozitif test sonucu vermiştir.
Tam delesyon / geniş yeniden düzenleme mutasyonu olan tüm hastalar antikor geliştirmiş olup,
bunların çoğunluğu da (7/8) en az 3 ardışık durumda nötralizan antikorlar yönünden pozitif test
sonucu vermiştir. Çerçeve kayması/bağlantı bölgesi mutasyonu olan tüm hastalar antikor geliştirmiş
olup, bunların 4/6’sı en az 3 ardışık çalışma ziyaretinde nötralizan antikorlar yönünden pozitif test
sonucu vermiştir. Negatif antikorlu hastalar, yanlış-anlamlı (missense) mutasyonu grubunda
bulunmuştur (Bkz. Bölüm 4.4 ve 5.1).
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyonda bildirilen advers reaksiyonlar genel olarak yetişkinlerde bildirilenlerle
benzer bulunmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr ; e-posta: tufam@titck.gov.tr ; tel 0 800
314 00 08; faks: 0 312 218 35 99).
4.9 Doz aşımı ve tedavisi
ELAPRASE ile doz aşımı hakkında sınırlı bilgi mevcuttur. Kanıtlar, bazı hastaların aşırı dozdan
dolayı anafilaktoid reaksiyon yaşayabileceğini göstermektedir (bkz. Bölüm 4.3 ve 4.4).
75. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer beslenme yolu ve metabolizma ürünleri – enzimler
ATC kodu: A16AB09.
Etki mekanizması:
Hunter sendromu, lizozomal enzim iduronat-2-sulfatazın yetersiz düzeylerinden kaynaklanan X-
kromozomuna bağlı bir hastalıktır. İduronat-2-sulfataz, glikozaminoglikanlar (GAG) dermatan
sülfat ve heparan sülfatı oligosakkarit-bağlı sülfat kısımlarının ayrılması yoluyla katabolize eder.
Hunter sendromlu hastalarda iduronat-2-sulfataz enziminin bulunmaması veya hatalı olması
nedeniyle, glikozaminoglikanlar hücrelerde ilerleyici olarak birikerek hücre büyümesi,
organomegali, doku harabiyeti ve organ sistem işlev bozukluğuna yol açar.
İdursulfaz, lizozomal enzim iduronat-2-sulfatazın saflaştırılmış bir şekli olup insan glikozilasyon
profili sağlayan bir insan hücre dizisinde üretilir ve bu doğal olarak oluşan enzime benzerdir.
İdursulfaz, 525 aminoasitli bir glikoprotein olarak salgılanır ve kompleks, hibrit ve yüksek mannoz
tipi oligosakkarit zincirini bağlayan 8 adet N-bağlı glikozilasyon bölgesi içerir. İdursulfazın
molekül ağırlığı yaklaşık 76 kD’dir.
Hunter sendromu hastalarının intravenöz ELAPRASE ile tedavisi, hücresel lizozomlar içerisine
alım için eksojen enzim sağlar. Oligosakkarit zincirleri üzerindeki mannoz-6-fosfat (M6P) enzimin
hücre yüzeyi üzerindeki M6P reseptörlerine spesifik bağlanmasına olanak sağlar ve enzimin
hücresel olarak içselleştirilmesine (internalizasyonuna) yol açarak hücre içi lizozomları ve birikmiş
GAG’ın takip eden katabolizmasını hedefler.
Klinik etkililik ve güvenlilik:
ELAPRASE’ın etkililik ve güvenliliği üç klinik çalışmada gösterilmiştir: Yetişkinlerde ve 5 yaşın
üzerindeki çocuklarda iki adet randomize, plasebo kontrollü çalışma (TKT008 ve TKT024) ve 16
aylık ila 7,5 yaş arasındaki çocuklarda bir adet açık etiketli, güvenlilik çalışması (HGT-ELA-038).
Geniş spektrumlu semptomları olan toplam 108 erkek Hunter sendromu hastası, iki adet randomize
plasebo kontrollü klinik çalışmaya kaydolmuş ve 106’sı iki adet açık etiketli uzatma çalışmasında
tedaviyi sürdürmüştür.
Çalışma TKT024
52 haftalık, randomize, çift kör, plasebo kontrollü klinik çalışmada, 5 ila 31 yaş arasındaki 96 hasta
her hafta 0,5 mg/kg ELAPRASE (n=32) veya iki haftada bir 0,5 mg/kg ELAPRASE (n=32) veya
plasebo (n=32) almışlardır. Çalışma, iduronat-2-sülfataz enzim aktivitesinde belgelendirilmiş bir
eksikliği olan öngörülen FVC <%80 ve geniş spektrumlu hastalık şiddetine sahip hastaları
içermiştir.
Primer etkililik sonlanma noktası başlangıçtan çalışmanın sonuna kadar olan dayanıklılık ölçütü
8olarak altı dakikada yürünen mesafedeki (6 dakika yürüme testi veya 6MWT) ve pulmoner
fonksiyonun bir ölçütü olarak % öngörülen zorlamalı soluk kapasitesindeki (FVC) değişiklik
seviyelerinin toplamına bağlı iki bileşenli kompozit bir skordu. Bu sonlanma noktası haftada bir
tedavi alan hastalar için plasebodan anlamlı şekilde farklıydı (p=0,0049).
Primer sonlanma noktası kompozit skorunun tek tek bileşenleri, FVC’deki mutlak değişiklikler,
idrar GAG düzeyleri, karaciğer ve dalak hacimlerindeki değişiklikler ve 1 saniyedeki zorlu
ekspirasyon hacmi (FEV ) ve sol ventrikül kitlesindeki (LVM) değişiklikler üzerinde ilave klinik
1
yarar analizleri gerçekleştirilmiştir. Sonuçlar Tablo 2’de gösterilmektedir.
Tablo 2: Haftada 0,5 mg/kilo’da yapılan pivotal klinik çalışmadan sonuçlar (Çalışma
TKT024)
52 Haftalık Tedavi
Haftada 0,5 mg/kg
Marjinal Ağırlıklandırılmış (OM) Plaseboyla P-değeri
Ortalama (SE) Karşılaştırmalı (Plasebo ile
Sonlanma Noktası İdursulfaz Plasebo Ortalama Tedavi karşılaştırmalı)
Farkı (SE)
Kompozit (6MWT 74,5 (4,5) 55,5 (4,5) 19,0 (6,5) 0,0049
ve %FVC)
6MWT (m) 43,3 (9,6) 8,2 (9,6) 35,1 (13,7) 0,0131
% Öngörülen FVC 4,2 (1,6) -0,04 (1,6) 4,3 (2,3) 0,0650
FVC Mutlak Hacim 0,23 (0,04) 0,05 (0,04) 0,19 (0,06) 0,0011
(L)
İdrar GAG -223,3 (20,7) 52,23 (20,7) -275,5 (30,1) < 0,0001
Düzeyleri (μg
GAG/mg kreatinin)
Karaciğer -25,7 (1,5) -0,5 (1,6) -25,2 (2,2) < 0,0001
Hacminde %
Değişiklik
Dalak Hacminde % -25,5 (3,3) 7,7 (3,4) -33,2 (4,8) < 0,0001
Değişiklik
Haftalık tedavi grubundaki 31 hastadan 11’i (%36) plasebo grubundaki 31 hastadan ise 5’inde
(%16) çalışmanın sonunda veya sonundan önce en az 0,02’lik bir FEV artışı görülmüştür ve bu
1
durum hava yolu obstrüksiyonunda dozla ilgili bir iyileşmeye işaret etmektedir. Haftalık tedavi
grubundaki hastalar çalışmanın sonunda FEV ’de klinik olarak anlamlı %15’lik ortalama bir
1
iyileşme yaşamışlardır.
İdrar GAG düzeyleri, haftalık tedavi alan hastaların %50’sinde normalin üst sınırının altında
normalize olmuşlardır (126,6 μg GAG/mg kreatinin olarak tanımlanır).
9Haftalık tedavi grubunda başlangıçta anormal büyük karaciğere sahip 25 hastadan %80’inde (20
hasta) karaciğer hacmi çalışmanın sonu itibariyle normal aralık dahilinde olacak şekilde azalmıştır.
Haftalık tedavi grubunda anormal büyük dalağa sahip 9 hastadan 3’ünün dalak hacimleri çalışmanın
sonu itibariyle normale dönmüştür.
Haftalık tedavi grubundaki hastaların yaklaşık yarısında (15/32; %47) başlangıçta sol ventrikül
hipertrofisi bulunmaktaydı (LVM indeksi >103 g/m2). Bunlardan 6’sında (%40) LVM çalışmanın
sonunda normale dönmüştür.
Tüm hastalar, bu çalışmanın bir uzatmasında 3,2 yıla kadar haftalık olarak idursulfaz almışlardır
(TKT024EXT).
İlk başta TKT024’te haftalık idursulfaza randomize edilmiş olan hastalar arasında, altı dakikada
yürünen mesafedeki ortalama maksimum iyileşme 20. ayda meydana gelmiş ve ortalama yüzde
öngörülen FVC 16. ayda doruk (en yüksek) değere ulaşmıştır.
Tüm hastalar arasında, 6MWT yürünen mesafede test edilen zaman noktalarının çoğunluğunda
tedavinin başlangıcına göre istatistiksel olarak anlamlı ortalama artışlar (TKT024 idursulfaz
hastaları için TKT024 başlangıcı ve TKT024 plasebo hastaları için 53. hafta başlangıcı)
görülmüştür ve anlamlı ortalama ve yüzde artışlar sırasıyla 13,7 metre ila 41,5 metre (20. ayda en
yüksek) arasında ve %6,4 ila %13,3 (24. ayda en yüksek) arasında olmuştur. Test edilen zaman
noktalarının çoğunda, baştaki TKT024 haftalık tedavi grubundan olan hastalar diğer 2 tedavi
grubunda olan hastalara göre yürüme mesafelerini daha fazla arttırmışlardır.
Tüm hastalar arasında ortalama % öngörülen FVC 16. ayda anlamlı şekilde artmıştır, buna rağmen
36. ayda, başlangıç değerine benzer olmuştur. Başlangıçta (% öngörülen FVC ile ölçülen) en
şiddetli pulmoner yetmezliği olan hastalar en az iyileşmeyi gösterme eğiliminde olmuştur.
Mutlak FVC hacminde istatistiksel olarak anlamlı artışlar birleştirilmiş tüm tedavi grupları için ve
önceki TKT024 tedavi gruplarının her biri için birçok ziyarette görülmüştür. Ortalama değişiklikler
0,07 L’den 0,31 L’ye kadar olup yüzde %6,3 ile %25,5 arasında değişmiştir (30. ayda maksimum).
Tedavinin başlangıcından itibaren ortalama ve yüzde değişimler, tüm zaman noktaları arasında
TKT024 çalışmasındaki haftalık dozları alan hastalarda en yüksek olmuştur.
Son ziyaretlerinde Haftalık TKT024 grubundan 21/31 hasta, TKT024 EOW (iki haftada bir)
grubundan 24/32 hasta ve TKT024 plasebo grubundan 18/31 hastanın nihai normale dönmüş idrar
GAG düzeyleri normalin üst sınırının altında olmuştur. İdrardaki GAG düzeylerindeki değişiklikler
idursulfaz tedavisiyle klinik iyileşmenin en erken belirtileri olmuş ve üriner GAG’daki en büyük
düşüşler tüm tedavi gruplarında tedavinin ilk 4 ayı içerisinde görülmüştür; 4. aydan 36. aya olan
değişimler küçük olmuştur. İdursulfaz tedavisiyle başlangıçtaki üriner GAG düzeyleri ne kadar
yüksekse, üriner GAG’daki düşüşlerin boyutu da o kadar yüksektir.
TKT024 çalışmasının sonunda (53. hafta) gözlemlenen karaciğer ve dalak hacimlerindeki düşüşler
uzatma çalışması (TKT024EXT) boyunca verilen önceki tedaviden bağımsız olarak tüm hastalarda
10devam etmiştir. Başlangıçta hepatomegalisi olan hastaların %73’ünde (52/71) karaciğerin hacmi 24.
ay itibariyle normale dönmüştür. Ayrıca, ortalama karaciğer hacmi 8. ay itibariyle daha önce tedavi
görmüş olan tüm hastalarda neredeyse maksimum oranda düşmüştür ve 36. ayda ufak bir artış
yaşanmıştır. Ortalama karaciğer hacminde, yaştan, hastalığın şiddetinden, IgG antikor durumu veya
nötralizan antikor durumundan bağımsız olarak düşüşler görülmüştür. TKT024 haftalık tedavi
grubundaki splenomegalisi olan hastaların %9,7’sinde dalak hacmi 12. ve 24. ay itibariyle normale
dönmüştür.
Ortalama kardiyak LVMI her bir TKT024 tedavi grubu içerisinde 36 aylık idursulfaz tedavisi
süresince stabil kalmıştır.
TKT024 ve TKT024EXT çalışmalarında yapılan bir post-hoc immünojenisite analizinde (Bkz.
Bölüm 4.8), hastalarda ya yanlış-anlam mutasyonu ya da çerçeve kayması/anlamsız mutasyon
olduğu görülmüştür. ELAPRASE’a 105 haftalık bir maruziyet sonrasında, ne antikor durumu ne de
genotipi karaciğer ve dalak boyutundaki azalmaları veya 6 dakika yürüme testinde yürünen
mesafeyi veya zorlu vital kapasite ölçümlerini etkilememiştir. Pozitif antikor test sonucu veren
hastalarda idrarda glikozaminoglikan üretimindeki düşüş, negatif antikor sonucu veren hastalara
göre daha azdır. Antikor gelişiminin klinik sonuçlar üzerindeki daha uzun vadeli etkileri
belirlenmemiştir.
Çalışma HGT-ELA-038
HGT-ELA-038 çalışması, 16 aylık ila 7,5 yaş aralığındaki erkek Hunter sendromu hastalarında
yapılan ELAPRASE infüzyonlarına ilişkin açık etiketli, çok merkezli, tek kollu çalışmadır.
ELAPRASE tedavisi sonucunda, glikozaminoglikanların idrardaki atılımında %60’a varan düşüş ve
karaciğer ve dalak boyutunda azalma görülmüştür: Sonuçlar, TKT024 çalışmasında bulunanlara
benzerdir. Düşüşler 18. hafta itibariyle belirgin olmuş ve 53. haftaya kadar korunmuştur. Yüksek
antikor titresi geliştirmiş olan hastalar glikozaminoglikanların idrardaki üretimiyle ve karaciğer ve
dalak boyutuyla değerlendirildiğinde ELAPRASE’a daha az yanıt vermişlerdir.
HGT-ELA-038 çalışmasındaki hastaların genotiplerinin analizleri
Hastalar aşağıdaki gruplara ayrılmışlardır: Yanlış-anlamlı (missense) (13), tam delesyon/geniş
yeniden düzenleme (8) ve çerçeve kayması/bağlantı bölgesi mutasyonları (5). Bir hasta
sınıflandırılmamıştır/sınıflandırılamaz özellikteydi.
ELAPRASE için yüksek titreli antikor ve nötralizan antikor oluşumuyla ilişkilendirilen en yaygın
mutasyon tam delesyon/geniş yeniden düzenleme mutasyonu, olup ELAPRASE’a az yanıt gösterme
ihtimali yüksekti. Ancak, antikor yanıtı veya genotipine bağlı olarak her bir klinik sonucu doğru bir
şekilde öngörmek mümkün olmamıştır.
Bozukluğun nörolojik manifestasyonları üzerinde fayda gösteren herhangi bir klinik veri
bulunmamaktadır.
Bu tıbbi ürün, “istisnai koşullar” kapsamında onaylanmıştır. Bu, hastalığın ender görülmesi
11nedeniyle, bu tıbbi ürüne ilişkin tam bilgi elde etmenin mümkün olmamış olduğu anlamına
gelmektedir.
Kurum, her yıl elde edilebilecek olan yeni bilgileri gözden geçirecektir ve bu KÜB gerektiği şekilde
güncellenecektir.
5.2 Farmakokinetik özellikler
Genel özellikler
Idursulfaz, hücre içine mannoz 6-fosfat reseptörlerine bağlanmayı içeren seçici reseptör-aracılı
mekanizmalarla alınmaktadır. Hücreler tarafından içeri alınmasından sonra selüler lizozomlar
dahilinde lokalize olarak proteinin dağıtımını kısıtlar. İdursulfazın bozunması genellikle iyi
anlaşılmış olan protein hidrolizi mekanizmaları ile sağlanır ve böylelikle küçük peptidler ve amino
asitler üretilir; dolayısıyla böbrek ve karaciğer fonksiyonu yetmezliğinin idursulfazın
farmakokinetiğini etkilemesi beklenmez.
TKT024 (haftalık 0,5 mg/kg kolu) ve HGT-ELA-038 çalışmalarının 1. haftasında ilk infüzyon
sırasında ölçülen farmakokinetik parametreler sırasıyla aşağıdaki Tablo 3 ve Tablo 4’de yaş ve
vücut ağırlığının bir fonksiyonu olarak gösterilmektedir.
Tablo 3: TKT024 ve HGT-ELA-038 Çalışmalarında 1. haftadaki yaşın bir fonksiyonu olan
PK parametreleri
Çalışma
Yaş (yıl) 1,4 ila 7,5 5 ila 11 12 ila 18 > 18
(n = 27) (n = 11) (n = 8) (n = 9)
C (µg/mL) 1,3 ± 0,8 1,6 ± 0,7 1,4 ± 0,3 1,9 ± 0,5
maks
Ortalama ± SS
EAA 224,3 ± 76,9 238 ± 103,7 196 ± 40,5 262 ± 74,5
0-∞
(dak*μg/mL)
Ortalama ± SS
CL 2,4 ± 0,7 2,7 ± 1,3 2,8 ± 0,7 2,2 ± 0,7
(mL/dak/kg)
Ortalama ± SS
V (mL/kg) 394 ± 423 217 ± 109 184 ± 38 169 ± 32
ss
Ortalama ± SS
TKT024 ve HGT-ELA-038 çalışmalarındaki hastalar da aşağıdaki tabloda gösterildiği şekilde
beş ağırlık kategorisinde gruplandırılmışlardır:
12Tablo 4. TKT024 ve HGT-ELA-038 Çalışmalarında 1. haftadaki vücut ağırlığının bir
fonksiyonu olan PK parametreleri
Ağırlık (kg) < 20 ≥ 20 ve < 30 ≥ 30 ve < 40 ≥ 40 ve < 50 ≥ 50
(n = 17) (n=18) (n=9) (n=5) (n=6)
C (μg/mL) 1,2 ± 0,3 1,5 ± 1,0 1,7 ± 0,4 1,7 ± 0,7 1,7 ± 0,7
maks
Ortalama ±
SS
EAA 206,2 ± 33,9 234,3 ± 231,1 ± 260,2 ± 251,3 ± 86,2
0-∞
(dak*μg/mL) 103,0 681,0 113,8
CL 2,5 ± 0,5 2,6 ± 1,1 2,4 ± 0,6 2,4 ± 1,0 2,4 ± 1,1
(mL/dak/kg)
Ortalama ±
SS
V 321 ± 105 397 ± 528 171 ± 52 160 ± 59 181 ± 34
ss
(mL/kg)
En düşük ağırlığa sahip gruplarda kararlı durumdaki dağılım hacmi (V ) daha yüksek olarak
ss
gözlenmiştir.
Sonuç olarak, ELAPRASE’ın yaşa veya vücut ağırlığına göre sistemik maruziyet veya klerens
hızında belirgin bir eğilim bulunmamaktaydı.
Emilim:
ELAPRASE intravenöz infüzyon yoluyla uygulanır.
Dağılım:
En düşük ağırlığa sahip gruplarda kararlı durumdaki dağılım hacmi (V ) daha yüksek olarak
ss
gözlenmiştir.
Biyotransformasyon:
İdursulfazın bozunması genellikle iyi anlaşılmış olan protein hidrolizi mekanizmaları ile sağlanır.
Eliminasyon:
İdursulfazın insan sütü ile atılıp atılmadığı bilinmemektedir. Hayvanlar üzerinde yapılan çalışmalar,
idursulfazın sütle atıldığını göstermektedir (Bkz. Bölüm 5.3).
Doğrusallık / doğrusal olmayan durum:
Bu konuda veri bulunmamaktadır.
5.3 Klinik öncesi güvenlilik verileri
Klinik dışı veriler güvenlilik farmakolojisi, tek doz toksisitesi, tekrarlı doz toksisitesi, üreme ve
gelişme toksisitesi ve erkek fertilitesi üzerindeki toksisitenin incelendiği klasik çalışmalara göre
insanlar için özel bir risk göstermemektedir.
13Hayvanlarla yapılan çalışmalar gebelik, embriyonal/fetal gelişim, doğum veya postnatal gelişim
üzerinde doğrudan veya dolaylı zararlı etkiler göstermemiştir.
Hayvanlarda yapılan çalışmalar idursulfazın anne sütüne geçtiğini göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Polisorbat 20
Sodyum klorür
Dibazik sodyum fosfat heptahidrat
Monobazik sodyum fosfat monohidrat
Enjeksiyonluk su
6.2 Geçimsizlikler
Bu tıbbi ürün Bölüm 6.6’da belirtilenler dışında başka tıbbi ürünlerle karıştırılmamalıdır.
6.3 Raf ömrü
36 ay.
Kullanım süresince 25ºC’de 8 saat boyunca kimyasal ve fiziksel açıdan stabil olduğu gösterilmiştir.
Seyreltilmiş ürün
Mikrobiyolojik güvenlilik açısından seyreltilmiş ürün derhal kullanılmalıdır. Hemen kullanılmadığı
takdirde kullanıma kadarki sıcaklık koşulları ve saklama süresi kullanıcının sorumluluğunda olup, 2
ila 8°C arasında 24 saati geçmemelidir.
6.4 Saklamaya yönelik özel tedbirler
2ºC – 8ºC arasında buzdolabında saklayınız.
Dondurmayınız. Işıktan korumak için orijinal ambalajında saklayınız.
Seyreltilmiş tıbbi ürünün saklama koşulları için Bölüm 6.3’e bakınız.
6.5 Ambalajın niteliği ve içeriği
Tıpalı (floro-reçine kaplı bütil kauçuk) 5 ml flakonda (tip I cam) 3 ml infüzyonluk çözelti
konsantresi; tek parça koruyucu şerit ve mavi flip-off kapak.
1 flakon içeren kutularda sunulur.
6.6 Beşeri tıbbi üründen arta kalan maddelerin imhası ve diğer özel yöntemler
Her bir ELAPRASE flakonu sadece tek kullanımlıktır ve 3 ml çözeltide 6 mg idursulfaz içerir.
ELAPRASE, intravenöz infüzyona yönelik olup kullanmadan önce 100 ml, 9 mg/ml (%0,9)
sodyum klorür infüzyonluk çözeltisinde seyreltilmelidir. İnfüzyonun toplam hacminin, 0,2 μm hat
14içi filtre yardımıyla verilmesi önerilir. ELAPRASE infüzyonu, infüzyon tüplerinde diğer ürünlerle
birlikte uygulanmamalıdır.
- Seyreltilecek olan flakon sayısı, hastanın ağırlığına ve önerilen doz 0,5 mg/kg’a bağlı olarak
belirlenir.
- Flakonlardaki çözeltinin rengi değişmişse veya partikül madde bulunuyorsa kullanmayınız.
Çalkalamayınız.
- Hesaplanan ELAPRASE hacmini uygun sayıda flakondan çekiniz.
- ELAPRASE’ın gerekli toplam hacmini 100 ml, 9 mg/ml (%0,9) infüzyonluk sodyum klorür
çözeltisinde seyreltiniz. ELAPRASE herhangi bir koruyucu veya bakteriyostatik madde
içermediğinden hazırlanan çözeltilerin sterilitesinin sağlanmasına dikkat edilir; aseptik teknik
gözetilmelidir. Seyreltildikten sonra çözelti nazikçe karıştırılmalıdır ancak çalkalanmamalıdır.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Şişli/İstanbul
8. RUHSAT NUMARASI
2018/301
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.06.2018
Ruhsat yenileme tarihi:
10. KÜB’ÜN YENİLENME TARİHİ
15