KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
NEOSTĐGMĐNE® Ampul
2. KALĐTATĐF VE KANTĐTATĐE BĐLEŞĐM
Etkin madde:
l ml’lik her bir ampulde;
Neostigmin metilsülfat 0.5 mg
Yardımcı maddeler:
Yardımcı maddeler için 6. l 'e bakınız.
3. FARMASÖTĐK FORM
Ampul
Bal renkli cam ampul içerisinde, berrak, renksiz çözelti
4. KLĐNĐK ÖZELLĐKLER
4.1. Terapötik endikasyonlar
• Myasthenia gravis'te,
• Paralitik ileus'ta,
• Ameliyat sonrası idrar tutulmalarında,
• Periferik damar bozukluğu ve tıkanıklığında,
• Barsak atonisinde,
• Hemipleji ve monoplejide,
NEOSTĐGMĐNE kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Neostigmin metilsülfat intravenöz (i.v.) yoldan çok yavaş verilmelidir. Meydana gelebilecek
ağır kolinerjik reaksiyonlara karşı her zaman bir şırınga atropin sülfat hazır
bulundurulmalıdır.
Uygulanan doz, hastalığın türü, şiddeti ve alınan yanıta göre değişmekle birlikte, genellikle
kullanılan günlük miktarlar şöyledir:
1Myasthenia Gravis:
Gün boyunca aralıklarla, maksimum güce ihtiyaç duyulduğunda 1-2.5 mg intramüsküler veya
subkutan enjeksiyon. Bir dozun olağan etki süresi 2 - 4 saattir. Enjeksiyon yoluyla verilen
toplam günlük doz genellikle 5-20 mg’dır, ancak bazı hastalarda daha yüksek dozlara ihtiyaç
duyulabilir.
Depolarize olmayan nöromüsküler blokaj antagonisti olarak:
Felç durumunun kendiliğinden iyileşmesi söz konusu olmadıkça, nöromusküler blokajın
neostigmin ile geri çevrilmesine teşebbüs edilmemelidir.
Yetişkinlerde; depolarize olmayan kas gevşeticilerin 5-15 dakika içinde tamamen geri
çekilmesi için, bir dakikadan fazla süren yavaş intravenöz enjeksiyonla vücut ağırlığına göre
verilen 0.05-0.07 mg/kg tek doz neostigmin veya 0.02-0.03 mg/kg tek doz atropin yeterlidir.
Tavsiye edilen maksimum doz; yetişkinlerde 5 mg’dır. Atropin ve neostigmin eş zamanlı
verilebilir, fakat bradikardisi olan hastalarda neostigmin verilmeden önce nabız atropin ile
dakikada 80’e yükseltilmelidir.
Diyagnostik yardımcı (Myasthenia gravis için):
Đntramüsküler veya subkutan olarak 0.6 mg atropin ile birlikte l.5 mg (3 ml). Birkaç
dakikadan bir saate kadar bir süre içinde, kas güçsüzlüğündeki anlamlı bir gelişme
Myasthenia gravisi gösterir.
Kürariform için antidot:
Đntravenöz 0.5 mg (l ml) ila 2 mg (4 ml) yavaşça, gerekirse toplam 5mg'a kadar (10 ml)
çıkılabilir. Başlangıçtan sonraki dozlar 0.5 mg (l ml) den daha az olabilir. Đntravenöz yolla
uygulandığında, ilacın muskarinik yan etkisini bozmak için ya önceden ya da
NEOSTĐGMĐNE ile birlikte 0.6 ile 1.2 mg atropin sülfat'ın intravenöz olarak verilmesi
önerilir.
Ameliyat sonrası gerilme veya idrar retansiyonunu önleme için:
Ameliyattan hemen sonra Đntramüsküler veya subkutan 0.25 mg (0.5 ml). Bu doz 4 ile 6
saatte bir kez ve üç gün süre ile tekrarlanır.
Ameliyat sonrası gerilmeyi tedavi için:
Đntramüsküler veya subkutan gereksinime göre 0.5 mg (l ml).
Üriner retansiyonun tedavisi için:
Đntramüsküler veya subkutan 0.5 mg (1 ml). Hasta idrarını yaptıktan veya mesane
2boşaltıldıktan sonra, her üç saatte bir kere olmak üzere bu doz en az beş kere tekrarlanır. Eğer
0.5 mg'lık (l ml) başlangıç dozundan sonra bir saat içinde idrar yapma olmazsa, hastaya
Kateter uygulanmalıdır.
Diğer endikasyonlar:
Yetişkinlerde, subkutan veya intramüsküler yolla 0.5-2.5 mg neostigmin metilsülfat.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda neostigmin dozunun ayarlanmasına ihtiyaç duyulabilir.
Normal renal fonksiyonlu hastalarda serum eliminasyon yarı ömrü 79.8 dakika olarak
saptanmışken, anefrik hastalarda 181.1 dakikaya uzadığı tespit edilmiştir.
Pediyatrik popülasyon:
Genel çocuk dozu: Kolinerjik (Kolinesteraz Đnhibitörü)
Antimiyastenik:
Đntramüsküler veya subkutan, vücut ağırlığının her bir kg'ı için 0.01 ile 0.04 mg her iki veya
üç saatte bir kez. Muskarinik yan etkiyi bozmak amacı ile, vücut ağırlığının her bir kg'ı için
0.01 mg'lık bir atropin dozu intramüsküler veya subkutan yolla NEOSTĐGMĐNE'in her dozu
ile veya sıralı olarak uygulanabilir.
Myastenia Gravis:
Neonatal Myastenia Gravis, başlangıçta 0.1 mg intramüsküler neostigmin ile tedavi edilebilir.
Daha sonra doz bireysel olarak belirlenmelidir. Fakat genellikle her 2-4 saatte intramüsküler
yolla, 0.05-0.25 mg veya 0.03 mg/kg verilir. Yenidoğanlarda hastalığın kendini sınırlayıcı
yapısı nedeniyle günlük doz, ilaç geri çekilene kadar azaltılabilir.
12 yaşın altındaki çocuklarda:
Gerektiğinde enjeksiyon yoluyla 0.2-0.5 mg verilebilir. Doz gereksinimleri hastanın yanıtına
göre ayarlanmış olmalıdır.
Depolarize olmayan nöromuskuler blokaj antagonisti olarak:
Felç durumunun kendiliğinden iyileşmesi söz konusu değilse, nöromusküler blokajın
neostigmin ile geri çevrilmesine teşebbüs edilmemelidir.
3Çocuklarda, bir dakikadan fazla süren yavaş intravenöz injeksiyonla vücut ağırlığına göre
verilen 0.05-0.07 mg/kg tek doz neostigmin veya 0.02-0.03 mg/kg tek doz atropin, depolarize
olmayan kas gevşeticilerin 5-15 dakika içinde tamamen geri çekilmesi için yeterlidir. Tavsiye
edilen maksimum doz; çocuklarda 2,5 mg’dır. Atropin ve neostigmin eş zamanlı verilebilir
fakat bradikardisi olan hastalarda neostigmin verilmeden önce, nabız atropin ile dakikada
80’e yükseltilmelidir.
Kürariform için antidot:
Vücut ağırlığının her bir kg için 0.02 mg atropin, vücut ağırlığının her bir kg için 0.04 mg
NEOSTĐGMĐNE intravenöz yolla uygulanır.
Diyagnostik yardımcı (Myasthenia gravis için):
Đntramüsküler: Vücut ağırlığının her bir kg'ı için 0.04 mg ya da doz başına vücut yüzeyinin
her bir metrekaresi için l mg
Đntravenöz: Vücut ağırlığının her bir kg'ı için 0.02 mg ya da vücut yüzeyinin her bir
metrekaresi için 0.5 mg.
Diğer endikasyonlar:
Çocuklarda, enjeksiyon yoluyla 0.125-1 mg. Dozlar hastanın bireysel ihtiyacına göre
ayarlanabilir.
Geriyatrik popülasyon:
Yaşlılarda neostigmin metilsülfat için spesifik bir doz önerisi bulunmamaktadır.
4.3. Kontrendikasyonlar
NEOSTĐGMĐNE şu durumlarda kullanılmamalıdır:
• Neostigmin metilsülfata karşı aşırı duyarlılığı olanlarda,
• Peritonitte, kangrende,
• Đntestinal kanalda veya idrar yollarındaki tıkanıklığın mekanik nedenli olduğu
durumlarda,
• Suksametonyum gibi kas gevşeticilerle birlikte,
4.4. Özel kullanım uyarıları ve önlemleri
NEOSTĐGMĐNE şu durumlarda sadece özel ihtiyatla ve tıbbi gözetim altında kullanılmalıdır:
• Epilepsi
• Bronşiyal astma
• Bradikardi
4• Yeni oluşmuş koroner tıkanma
• Hipertiroidizm
• Kardiyak aritmi
• Peptik ülser
• Vagotoni
• Parkinson hastalığı
• Büyük ölçüde NEOSTĐGMĐNE verilecekse, aynı anda veya önceden atropin sülfat
enjeksiyonu önerilebilir. Burada NEOSTĐGMĐNE ve atropin için ayrı ayrı enjektörler
kullanılmalıdır.
• Bazı hastalarda aşırı duyarlılık olabileceği göz önüne alınarak, ilaca karşı
geliştirebilecekleri ağır kolinerjik reaksiyonda NEOSTĐGMĐNE'in muskarinik
etkilerine karşı antagonist olarak atropin ve şok önleyici ilaç daima el altında hazır
bulundurulmalıdır.
• Miyastenik kriz ile aşırı dozun neden olduğu kolinerjik kriz birbirinden ayırt
edilmelidir. Her iki kriz de aşırı derecede kas güçsüzlüğü sonucunu verirler fakat
esasta farklı tedavi gerektirirler.
• NEOSTĐGMĐNE, siklopropan veya halotan anestezisi esnasında verilmemelidir; ancak
bu ilaçların etkileri geçtikten sonra kullanılabilir.
Yaşlılarda: Yetişkinler için verilmiş olan dozlar kullanılmalıdır.
Çocuklarda: Pediyatride etkinliği ve güvenirliliği saptanmadığından çocuklar için verilmiş
olan vücut ağırlıkları ile ilgili dozlar aşılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Özellikle neomisin, streptomisin, kanamisin gibi bazı antibiyotiklerin az fakat belli
depolarize olmayan blokaj etkileri vardır. Bu etkiler nöromüsküler blokajı şiddetlendirir. Bu
sayılan antibiyotikler kesinlikle endike oldukları zaman kullanılmalıdırlar ve dozajlarında
dikkatli bir ayarlama yapılması gerektiği unutulmamalıdır.
Lokal ve genel anestezikler, antiaritmik maddeler, nöromüsküler geçişte karışıklık doğuran
diğer ilaçlar dikkatlice kullanılmalıdır. Myasthenia gravis'li hastalarda NEOSTĐGMĐNE dozu
buna uygun şekilde ayarlanmalıdır.
Nöromüsküler blokaj yapan ajanlar: NEOSTĐGMĐNE non-depolarizan kas gevşeticilerin
(tübokürarin, gallamin veya panküronyum gibi) etkilerini etkin biçimde antagonize eder ve
bu etkileşim cerrahi sonrasında kas gevşemesini tersine çevirmek için terapötik bir avantaj
5olarak kullanılabilir. NEOSTĐGMĐNE, süksinilkolin gibi faz I depolarizan kas gevşeticileri
antagonize etmez aksine etki süresini uzatabilir.
Diğer ilaçlar: Atropin, NEOSTĐGMĐNE'in muskarinik etkilerini antagonize eder, bu
etkileşim de NEOSTĐGMĐNE toksisitesinin muskarinik semptomlarının giderilmesinde
kullanılır.
Özel popülasyonlara ilişkin ek bilgiler
Pediatrik popülasyon:
Pediyatrik hastalarda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü uygulayanlarda
ilacın kullanımı yönünde bir öneri bulunmamaktadır.
Gebelik dönemi
NEOSTĐGMĐNE'in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik, embriyonal gelişim, doğum ve doğum
sonrası gelişim üzerindeki etkiler bakımından yetersizdir, insanlara yönelik potansiyel risk
bilinmemektedir.
Gebe bir kadına verildiğinde fetal zarar yapıp yapmayacağı; üreme yeteneği üzerinde etkisi
olup olmayacağı bilinmemektedir. Bu nedenle gebe bir kadına NEOSTĐGMĐNE ancak açıkça
gereksinme varsa verilmelidir.
NEOSTĐGMĐNE gerekli olmadıkça gebelik döneminde kullanılmamalıdır.
Laktasyon dönemi
Đnsan sütüne geçip geçmediği bilinmemektedir.
Birçok ilaçlar insan sütü ile salgılandığından ve anne sütü emen bebeklerde
NEOSTĐGMĐNE'e ait ciddi advers gücü fazla olduğundan; anne ile ilaç alınımının önemi göz
önüne alınarak ya emzirmenin ya da ilaç alınımının kesilmesi gerektiğine karar verilmelidir.
6Üreme yeteneği / Fertilite:
NEOSTĐGMĐNE ile laboratuvar hayvanları veya gebe kadınlar üzerinde yeterli çalışma
bulunmamaktadır. Fetotoksitesinin olup olmadığı ve fertilite üzerinde etkisi olup olmayacağı
yeterli çalışma olmadığından bilinmemektedir. Hamilelerde kullanılacaksa kar zarar dengesi
gözetilmelidir.
4.7. Araç ve makine kullanımı üzerindeki etkiler
NEOSTĐGMĐNE tedavisine karşı nasıl bir tepki vereceğini öğreninceye kadar, hasta araç ve
makine kullanımından sakınmalıdır.
4.8. Đstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (>1/10); yaygın (>1/100, <1/10); yaygın olmayan (>1/1.000, <1/100); seyrek
(> 1/10.000, <1/1.000); çok seyrek (<1/l 0.000), izole bildirimler dahil
Bağışıklık sistemi hastalıkları
Yaygın olmayan: Alerjik reaksiyonlar
Seyrek: Anaflaksi
Sinir sistemi hastalıkları
Seyrek: Başdönmesi, baş ağrısı
Çok seyrek: Konvülsiyon, bilinç kaybı, sersemlik, disartri, myozis, disfoni, görme bozukları
Göz hastalıkları
Seyrek: Myozis, göz yaşarması
Kalp - damar bozuklukları
Seyrek: Aritmi özellikle bradikardi, taşikardi, AV blok, nodal ritm, non-spesifik EKG
değişiklikleri, senkop, hipotansiyon
Çok seyrek: Kardiyak arrest
Solunum sistemi hastalıkları
Yaygın olmayan: Artmış oral, laryngeal ve bronşiyal sekresyonu
Seyrek: Dispne, laringospazm, bronşiyal sıkışma
Çok Seyrek: Solunum kas paralizisi, solunum depresyonu, solunum durması, bronkospazm
7Gastrointestinal hastalıklar
Yaygın olmayan: Bulantı, kusma, aşırı tükürük salgılanması, diyare, mide krampları
Seyrek: Disfaji, şişkinlik
Deri ve deri altı doku hastalıkları
Seyrek: Deride kızarıklık, ürtiker
Çok seyrek: Tromboflebit
Kas ve iskelet sistemi hastalıkları
Seyrek: Güçsüzlük, sinir sıkışması, kas krampları, spazmlar, artralji
Böbrek ve idrar yolu hastalıkları
Seyrek: Đdrara çıkma isteği
Diğer
Seyrek: Diaforez, flushing
4.9. Doz aşımı ve tedavisi
Semptomlar:
Neostigmin metilsülfata ait doz aşım belirtileri terleme, göz yaşı akıntısı, burun akıntısı,
mideden gaz çıkışı, istem dışı dışkılama ve idrar yapma, yüzde kızartı, miyozis, konjunktivde
kanama, kirpiklerde spazm, nistagmus, huzursuzluk, korku, bronş salgısında artış, bradikardi
ve hipotansiyon, kas krampları, en sonunda şiddetli güçsüzlük, paralizi, konvülsiyon ve
komadır. NEOSTĐGMĐNE ve benzeri parasempatomimetik ilaçları kullanırken, gerektiğinde
derhal yararlanmak amacı ile atropin daima hazır durumda bulundurulmalıdır.
Tedavi:
Đlk önlem olarak, antidot verilinceye kadar yapay solunum; 5-10 mg diazepam intravenöz
yolla uygulanır. Antidot olarak intravenöz yolla ve yavaşça 2 ml (=2 mg) atropin yavaşça
verilir. Solunum güçsüzlüğü giderilinceye kadar, gerektiğinde her 2 ila 4 saatte bir bu doz
intramüsküler yolla uygulanır. Küçük dozlarda Tubokurarin, solunumla birlikte verilir.
Oksijen gerekebilir. Eğer atropin verilebilmişse, derhal iyileşme gözlenir.
5. FARMAKOLOJĐK ÖZELLĐKLER
5.1. Farmakodinamik özellikler
Farmakoterapötik grup: Diğer sinir sistemi ilaçları – Antikolinesteraz
ATC kodu: N07AA0 l
8Etki mekanizması:
Neostigmin metilsülfat, vücuttaki kolinesterazın etkinliğini engelleyici bir madde olan
neostigmin metilsülfat etkin maddesini, 1/2000 oranında içeren steril bir preparattır.
Neostigmin metilsülfatın nikotinik etkisi fizostigminden daha çok belirgin, fakat muskarinik
etkisi daha az belirgindir. Belli başlı olarak istemli kaslar üzerinde etki için kullanılır.
Kolinerjik geçiş sırasında, kolinesteraza bağlanmada asetilkoline üstün gelerek, asetilkolinin
hidrolizini durdurur. Nöromüsküler eklerden uyarıların geçişini kolaylaştırır; kolinerjik etkiyi
arttırır. Ayrıca, iskelet kasları, ve belki de santral sinir sisteminin nöronları ile otonomik
gangliyon hücreleri üzerinde de doğrudan doğruya kolinomimetik bir etkisi bulunmaktadır.
5.2. Farmakokinetik özellikler
Emilim:
Neostigmin metilsülfat bir kuartener amonyum bileşiği olup gastrointestinal kanaldan zayıf
emilir.
Ancak intramüsküler yolla uygulandığında hızla absorblanır.
Dağılım:
Neostigmin metilsülfatın santral sinir sistemine geçmediği bilinmektedir.
Anne sütüne geçip geçmediği bilinmemektedir.
Biyotransformasyon:
Neostigmin metilsülfat, kolinesteraz tarafından hidrolizlenir ve karaciğerdeki mikrosomal
enzimler tarafından da metabolize olur. Myastenia gravis hastaları ile yapılmış bir çalışmada
zirve plazma seviyeleri otuzuncu dakikada elde edilmiştir. Serum albumine %15 ila 25
oranında bağlanır.
Eliminasyon:
Đntramüsküler uygulamayı takiben neostigmin metilsülfat hızla absorbe ve elimine edilir.
Neostigmin metilsülfat, kolinesteraz tarafından hidrolizlenir ve yaklaşık % 80'i idrar ile ilk 24
saat içinde elimine edilir. Neostigmin metilsülfat değişmemiş ilaç (% 50 civarı) ve
metabolitleri olarak eliminasyona uğrar.
Doğrusallık / Doğrusal olmayan durum:
Doğrusallık yönünde bilgi bulunmamaktadır.
95.3. Klinik öncesi güvenlilik verileri
Farelerde neostigmine metilsülfatın LD değerleri iv uygulamada 0.3 ± 0.02 mg/kg;
50
subkütan uygulamada 0.54 ± 0.03 mg/kg ve intramüsküler uygulamada ise 0.395 ± 0.025
mg/kg'dır.
Sıçanlarda neostigmine metilsülfatın LD değerleri ise iv uygulamada 0.315 ± 0.019 mg/kg;
50
subkütan uygulamada 0.445 ± 0.032 mg/kg ve intramüsküler uygulamada 0.423 ± 0.032
mg/kg'dır.
6. FARMASÖTĐK ÖZELLĐKLER
6.1. Yardımcı maddelerin listesi
• Enjeksiyonluk su
6.2. Geçimsizlikler
NEOSTĐGMĐNE lokal ve genel anestezikler, antiaritmik maddeler, nöromüsküler geçişte
karışıklık doğuran diğer ilaçlar ile birlikte dikkatlice kullanılmalıdır. Myasthenia gravis'li
hastalarda dozu buna uygun şekilde ayarlanmalıdır.
6.3. Raf ömrü
60 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
Bal renkli cam ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHĐBĐ
ADEKA Đlaç Sanayi ve Ticaret A.Ş.
Necipbey Cad. No.88
55020-SAMSUN
Tel: (0362) 431 60 45
(0362) 431 60 46
Fax: (0362) 431 96 72
108. RUHSAT NUMARASI
17.09.1968 - 94/8
9. ĐLK RUHSAT TARĐHĐ / RUHSAT YENĐLEME TARĐHĐ
Đlk ruhsat tarihi: 17.09.1968
Ruhsat yenileme tarihi: 28.07.2011
10.KÜB'ÜN YENĐLENME TARĐHĐ: -
11