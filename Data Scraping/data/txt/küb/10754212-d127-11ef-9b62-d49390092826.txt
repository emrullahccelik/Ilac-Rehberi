KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEBOKAN FORT 40 mg/ml damla, çözelti
2. KALİTATİF VE KANTİTATİF BİLEŞİMİ
Etkin Madde: Her 1 ml (20 damla) etken madde olarak 9.6 mg Ginkgo flavon glikozitlerine eşdeğer
olacak şekilde standardize edilmiş 40 mg Ginkgo biloba yaprakları kuru ekstresi (EGb 761) içerir.
Ekstre, flavon glikozidleri olarak hesaplanan 8.8 – 10.8 mg flavonoidler ve 1.12 – 1.36 mg
ginkgolidler A, B, C ile 1.04 – 1.28 mg bilobalid olacak şekilde 2.16 – 2.64 mg terpen laktonları
içermektedir. Her 1 ml, 0.2 µg’dan az ginkgolik asit içermektedir.
Yardımcı maddeler :
Yardımcı maddeler için, Bölüm 6.1’e bakınız.
3. FARMASÖTİK FORM
Oral damla,
Temiz, kahverengi solüsyon
4. KLİNİK ÖZELLİKLERİ
4.1 Terapötik endikasyonlar
- Hafif ve orta şiddette Alzheimer tipi demans, vasküler demans ve miks formlardaki demans
sendromları,
- Periferik arteriyel okluzif hastalıklarda Fontaine evre II (intermittan klaudikasyo) ağrısız
yürüme mesafesinin iyileştirilmesi,
- Vertigo,
- Tinnitus.
4.2 Pozoloji ve uygulama şekli
TEBOKAN FORT’un önerilen dozu, demansta 120-240 mg/gün (günde 2 veya 3 kez 40 damla);
periferik arteriyel okluzif hastalıklarda 120-240 mg/gün (günde 2 veya 3 kez 40 damla); vertigo ve
tinnitusta 160 mg/gündür (günde 2 kez 40 damla).
Pozoloji/uygulama sıklığı ve süresi :
Demans sendromları:
Tedavinin süresi en az 8 hafta olmalıdır.
3 aylık tedavi sonunda hastalık semptomları herhangi bir düzelme göstermezse veya kötüleşirse
tedavinin devam edip etmeyeceği hekim tarafından kontrol edilmelidir.
Vertigo:
Vertigo tedavisinde tedavi 8 haftayı aşmamalıdır.
Tinnitus:
Tedavi, en az 12 hafta sürdürülmelidir.
1/76 ay sonra herhangi bir tedavi başarısı gözlenmezse, daha uzun tedavi süresince de düzelme
beklenmemektedir.
Periferik arteriyel okluzif hastalık:
Ağrısız yürüme mesafesinin iyileştirilmesi en az 6 haftalık tedavi gerektirmektedir.
Uygulama şekli:
TEBOKAN FORT belirtilen miktarlarda bir bardak suya karıştırıldıktan sonra içilmelidir.
Yemeklerle birlikte veya ayrı olarak alınabilir.
Özel popülasyonlara ilişkin ek bilgiler:
Böbrek yetmezliği :
Böbrek bozukluğu olan hastalarda doz ayarlaması gerektiğine dair veri bulunmamaktadır.
Karaciğer yetmezliği:
Karaciğer fonksiyon bozukluğu olan hastalarda doz ayarlaması gerektiğine dair veri
bulunmamaktadır.
Pediyatrik popülasyon :
Yeterli veri bulunmadığından, 18 yaş altı çocuklarda ve adolesanlarda kullanımı önerilmemektedir.
Geriyatrik popülasyon :
Yaşlılarda doz ayarlaması gerektiğine dair veri bulunmamaktadır.
4.3 Kontrendikasyonlar
Ginkgo bilobaya veya bileşimindeki maddelerden herhangi birine karşı önceden oluşmuş aşırı
duyarlılık durumlarında, intrakraniyal kanama riski taşıyan bireylerde, pıhtılaşma bozukluğu
olanlarda ve hamilelikte kullanılmamalıdır.
4.4 Özel kullanım uyarıları ve önlemleri
- Serebral endikasyonlarda TEBOKAN FORT ile tedaviye başlamadan önce, patolojik
semptomların spesifik bir tedavi gerektiren herhangi bir nedene bağlı olup olmadığı
belirlenmelidir.
- Sık görülen baş dönmesi ve kulak çınlaması her zaman bir doktor tarafından belirlenmelidir. Ani
işitme kaybı veya bozukluğu durumunda mutlaka hekime danışılmalıdır.
- Bazı raporlar, Ginkgo içeren preparatların kanamaya eğilimi arttırabileceğine işaret etmektedir.
- Kanama riskinde artış ve antikoagülanlarla birlikte ve eş zamanlı kullanımı varsa hekime
danışıldıktan sonra kullanılmalıdır.
- Tek vaka raporlarına dayanarak, Ginkgo preparatları ile ameliyat sonrası gözlenen kanama
nedeniyle cerrahi öncesinde ginkgo kullanımına ara verilmelidir.
- Epilepsili hastalarda Ginkgo preparatlarının uygulanmasının nöbet oluşumunu tetiklediği ve
nöbet eşiğini düşürebildiği göz ardı edilemez.
2/74.5 Diğer tıbbi ürünler ile etkileşimler ve diğer etkileşim şekilleri
TEBOKAN FORT ile birlikte koagülasyon inhibisyonu yapan ilaçların (fenprokumon, warfarin,
klopidogrel, asetil salisilik asit), non-steroid antienflamatuvar ilaçların ve antikonvülsan ilaçların
birlikte uygulanması durumunda bu ilaçların etkilerinin ve kanama riskinin artabileceği göz ardı
edilemez
TEBOKAN FORT, karaciğerde sitokrom P450-3A4,-1A2,-2C19 enzimleri ile metabolize olan diğer
ilaçlar üzerinde (trazodon, omeprazol, nifedipin ve nikardibin vb) etki gösterebilir, bu ilaçların etki
gücünü ve/veya etki süresini etkileyebilir.
Antikoagülanlar, antiplatelet ajanlar, düşük molekül ağırlıklı heparinler ve trombolitik ilaçlar: Bu
ilaçlar ile birlikte Ginkgo’nun kullanılması, kanama komplikasyonları riskinde artışa yol açabilir.
Birlikte kullanımdan kaçınılmalıdır.
Antikonvülsanlar: Ginkgonun, epilepsili hastalarda antikonvülzan ilaçlarla birlikte kullanıldığında
nöbetleri uyarabileceği göz ardı edilmemelidir. Epilepsi hastalarında Ginkgo ve antikonvülsanların
birlikte kullanılmasından kaçınılmalıdır.
Buspiron: Buspiron tedavisine Ginkgo eklenmesinin, hastalarda hipomanik epizodu artırabileceği bir
vaka raporunda bildirilmiştir. Buspiron kullanan hastalarda Ginkgo ile birlikte özellikle psikotrop
ilaçlar ile kombinasyondan kaçınılmalıdır.
İnsülin: Her ne kadar kesin veri olmasa da, Ginkgo, tip 2 diyabetik hastalarda ve hipoglisemik
kişilerde insülin düzeylerini düşürebilir. Ginkgo, insülin ile birlikte kullanılacaksa dikkatli olunmalı
ve hastalarda kan glukoz düzeyleri ile hiperglisemi veya hipoglisemi semptomları yakından
izlenmelidir.
MAO inhibitörleri: Teorik olarak Ginkgo, MAO inhibitörlerinin etkisini artırabilir. Hayvan ve
preklinik çalışmalarda Ginkgo’nun monoamin oksidazı inhibe ettiği gösterilmiştir. Ginkgo ile MAO
inhibitörlerinin birlikte kullanılmasından kaçınılmalıdır.
Seçici serotonin gerialım inhibitörleri (SSGİ’ler): Preklinik çalışmalarda, Ginkgo’nun SSGİ’leri
etkileyerek serotonin sendromu semptomlarına yol açabileceği bildirilmiştir. Ginkgo ile birlikte
seçici serotonin gerialım inhibitörlerinin birlikte kullanılması durumunda hastalar serotonin
sendromuna karşı yakından izlenmelidir.
Tiyazid diüretikler: Ginkgo biloba ile tiyazid diüretik kombinasyonu kullanan bir hastada kan
basıncında artış olduğu bir vaka raporu ile bildirilmiştir. Bu durumun gerçek bir ilaç etkileşiminden
kaynaklandığı ya da Ginkgo veya tiyazid diüretiğe bağlı beklenmeyen bir yan etki olup olmadığı
bilinmemektedir. Ginkgo veya tiyazid diüretiklerin birlikte kullanımı sırasında kan basıncındaki artış
riskine karşı dikkatli olunmalıdır.
Aminoglikozidler: Birlikte kullanım durumunda ototoksisite riski artabilir.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
İlacın doğum kontrolü üzerine etkisi bilinmemektedir.
3/7Gebelik dönemi
Hayvanlar üzerinde yapılan çalışmalar, üreme /ve-veya/ embriyonal/fetal gelişim toksisitesi
göstermemektedir (bkz. kısım 5.3).
İnsanlara yönelik potansiyel risk bilinmemektedir.
Ancak bazı çalışmalarda kanama riskini artırdığı rapor edildiğinden TEBOKAN FORT gebelik
döneminde kullanılmamalıdır.
Laktasyon dönemi
TEBOKAN FORT veya metabolitlerinin anne sütüne geçip geçmediği bilinmemektedir. Yeni
doğanlarda/infantlarda risk göz ardı edilemez. Emzirme döneminde kullanılmamalıdır.
Üreme yeteneği /Fertilite
TEBOKAN FORT’un üreme yeteneği üzerine etkisi bilinmemektedir.
4.7 Araç ve makine kullanımı üzerindeki etkiler
Bildirilmiş herhangi bir etkisi bulunmamaktadır.
4.8 İstenmeyen etkiler
İstenmeyen etkiler aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Ginkgo biloba içeren preparatlar ile tedavi süresince gözlenen istenmeyen etkilerin sıklığı ile ilgili
yeterli veri bulunmamaktadır. Bunun nedeni söz konusu istenmeyen etkiler hastalar, doktorlar veya
eczacılar tarafından yapılan bildirimlerden elde edilmiştir.
Bu bildirimlere göre aşağıdaki istenmeyen etkiler TEBOKAN FORT tedavisi süresince ortaya
çıkabilir:
Kan ve Lenf Sistemi Hastalıkları:
Bilinmiyor: Kanama (serebral hemoraji), postoperatif filebit
Bağışıklık Sistemi Hastalıkları
Bilinmiyor: Hassas bireylerde anafilaktik şok
Sinir Sistemi Hastalıkları
Çok seyrek: Beyin kanaması
Bilinmiyor: Baş ağrısı, baş dönmesi
Göz Hastalıkları
Seyrek: Görme problemleri
Çok seyrek: Gözde kanama
Vasküler Hastalıklar
Bilinmiyor: Bazı organ kanamaları
Gastrointestinal Hastalıklar
4/7Bilinmiyor: Hafif gastrointestinal bozukluklar, bulantı, kusma, ishal
Deri ve Deri Altı Doku Hastalıkları
Seyrek: Kaşıntı, döküntü, kızarıklık
Çok seyrek: Stevens Johnson sendromu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck gov.tr;e-posta:tufam@titck.gov.tr;tel:0800 314
00 08;faks:0 312 21835 99)
4.9 Doz aşımı ve tedavisi
Doz aşımı bildirilmemiştir.
Ginkgo bilobanın güçlü bir PAF antagonisti olarak etki edip yüksek dozlarda uzun süre kullanımının
kanama zamanında ve spontan hemoraji gelişme riskinde artışa yol açabileceği unutulmamalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer Antidemans İlaçlar
ATC kodu: N06DX02
TEBOKAN FORT 40 mg/ml Damla’da bulunan özel Ginkgo biloba ekstresinin (EGb 761) aşağıdaki
farmakolojik etkileri hayvan deneyleri ile kanıtlanmıştır:
Özellikle serebral dokuda hipoksiye toleransın arttırılması, travmatik veya toksik olarak indüklenmiş
beyin ödeminin inhibisyonu ve regresyonunun hızlandırılması, retina ödeminin ve retina hücrelerinin
lezyonlarının azaltılması, muskarinerjik kolin reseptörlerinde ve alfa 2 adrenoreseptörlerde yaşa bağlı
olarak ortaya çıkan azalmanın inhibisyonu ve aynı azamanda hipokampüste kolin geri alımının
arttırılması, bellek performansı ve öğrenme kapasitesinin arttırılması, denge bozukluklarında
kompanzasyonun iyileştirilmesi, özellikle mikrosirkülasyon alanlarında dolaşımın arttırılması, kanın
reolojik özelliklerinin iyileştirilmesi, toksik oksijen radikallerinin inaktivasyonu (flavonoidler), PAF
antagonizması (ginkgolidler) ve nöroprotektif etki (ginkgolidler A ve B, bilobalid).
Hipoksiden koruyucu etkileri, özellikle mikrosirkülasyon alanlarında kan akımının arttırıcı ve kanın
reolojik özelliklerinin iyileştirici etkileri insanlarda gösterilmiştir.
5.2 Farmakokinetik özellikler
Emilim:
80 mg’lık Ginkgo ekstresinin insanlarda oral alımını takiben terpen laktonları ginkgolid A, ginkgolid
B ve bilobalidin biyoyararlanımı oldukça iyidir. Mutlak biyoyararlanım ginkgolid A için %98,
ginkgolid B için %79 ve bilobalid için %72’dir. Maksimum plazma konsantrasyonu ginkgolid A için
15 ng/ml, ginkgolid B için 4 ng/ml, bilobalid için ise yaklaşık 12 ng/ml’dir.
Sıçanlarda 14C ile radyoaktif olarak işaretlenen Egb 761 ekstresinin oral alımının ardından
resorpsiyon oranı %60 olarak tesbit edilmiştir ve maksimum plazma konsantrasyonuna ulaşma süresi
5/71.5 saattir. Yarılanma ömrü 4.5 saattir ve alımı takiben 12 saat sonra ikinci bir plazma piki olması,
enterohepatik şant göstergesidir.
Dağılım:
İnsan kanında plazma proteinlerine bağlanma oranı ginkgolid A için %43, ginkgolid B için %47 ve
bilobalid için %67’dir.
EGb 761 ekstresinin insanlarda serebral biyoyararlanımı, serebro-elektriksel aktivite üzerine doz-
bağımlı etkileri, temel alınarak farmako-EEG ile gösterilmiştir.
Metabolizma:
Ginkgolid A ve B’nin büyük bir kısmı vücutta metabolize edilmeden idrarla değişmemiş şekilde atılır.
Eliminasyon:
Yarılanma ömrü ginkgolid A için 3,9 saat, ginkgolid B için 7 saat ve bilobalid için 3,2 saattir.
Ginkgolid A, B ve bilobalidin eliminasyonuyla ilgili farmakokinetik veri, birincil eliminasyon
yolunun açıkça renal atılımla olduğunu göstermektedir. Her maddenin önemli kısmı değişmeden
elimine olmakta, sadece küçük bir kısım glukuronidleşmektedir. Bilobalid geri alımı, hidrolitik
koşullarda bozunan kararsız yapısı nedeniyle ihmal edilebilir seviyelerdedir.
Doğrusallık / doğrusal olmayan durum:
Bilgi mevcut değildir.
5.3 Klinik öncesi güvenlilik verileri
Klinik olmayan çalışmalardaki etkileri, sadece klinik kullanımla az ilinti gösteren maksimum insan
maruziyetinden fazla olan yeterli düzeyde olduğu düşünülen maruziyetlerde gözlenmiştir. Hayvan
çalışmaları gebelik ve/veya embriyonal fötal gelişim ve/veya doğum ve/veya postnatal gelişim
üzerine advers etkiler göstermemektedir.
6. FARMASÖTİK ÖZELLİKLERİ
6.1 Yardımcı maddelerin listesi
Sakkarin sodyum
Gliserol
Propilen glikol
Deiyonize su
6.2 Geçimsizlikler
Bildirilmemiştir.
6.3 Raf ömrü
24 ay.
6.4 Saklamaya yönelik özel tedbirler
25º altındaki oda sıcaklığında saklanmalıdır.
6.5 Ambalajın niteliği ve içeriği
6/7Karton kutuda, ağzı damlalıklı plastik vida kapaklı 20 ve 50 ml’lik renkli cam şişe.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Dr. Willmar Schwabe GmbH and Co./Almanya lisansı ile
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak / Sarıyer/ İstanbul
8. RUHSAT NUMARASI
155/91
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 27.06.1991
Son yenileme tarihi :
10. KÜB’ÜN YENİLENME TARİHİ
7/7