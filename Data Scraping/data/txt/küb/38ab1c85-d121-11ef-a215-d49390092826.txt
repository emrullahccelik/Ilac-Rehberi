KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROLASTYM 80 mcg/4.5 mcg aerosol inhalasyonu, süspansiyon
2. KALİTATİF VE KANTİTATİF BİLEŞİM
Etkin madde:
Her püskürtmede hastaya ulaşan doz:
Budesonid 80 mikrogram/inhalasyon
Formoterol fumarat dihidrat 4,5 mikrogram/inhalasyon
Yardımcı madde(ler):
Yardımcı maddeler için Bölüm 6.1’e bakınız.
3. FARMASÖTİK FORM
Aerosol inhaler, süspansiyon
4. KLİNİK ÖZELLİKLER
4.1 Terapötik endikasyonlar
Astım:
ROLASTYM astım semptomlarının düzeltilmesi ve kontrol altına alınması amacıyla
kullanılır. ROLASTYM, şiddetli astımı olan hastalar için uygun değildir.
ROLASTYM, 6-12 yaş grubundaki çocuklar için uygundur.
4.2 Pozoloji ve uygulama şekli
Pozoloji/uygulama sıklığı ve süresi:
Astım:
ROLASTYM’in içindeki maddelerin dozu her hasta için farklıdır ve hastalığın şiddetine göre
belirlenmelidir. Bu durum, sadece tedaviye kombinasyon ile başlandığında değil, idame doz
ayarlanırken de göz önünde tutulmalıdır. Hasta, kombinasyon preparatının içindeki dozların
dışında bir doz kombinasyonuna gereksinim duyarsa uygun dozda beta -agonist ve
2
kortikosteroid veya kortikosteroidi tek başına içeren preparatlar verilmelidir.
Doz, semptomların efektif kontrolünün idame ettirildiği en düşük değere titre edilmelidir.
Hastalar hekimleri tarafından, en uygun ROLASTYM dozunu kullanmaları açısından düzenli
olarak değerlendirilmelidirler. Önerilen en düşük doz ile kontrol altına alındığında, bir sonraki
adım tek başına inhale steroid tedavisinin denenmesini içerebilir.
ROLASTYM için iki tedavi yaklaşımı söz konusudur:
A. ROLASTYM idame tedavisi: Düzenli idame tedavi olarak ROLASTYM ile birlikte
kurtarıcı nitelikte ayrıca bir hızlı etki eden bronkodilatör alınır.
B. ROLASTYM idame ve semptom giderici tedavi: ROLASTYM düzenli idame tedavi
olarak ve aynı zamanda ihtiyaç halinde semptomları gidermek amaçlı alınır.
1 / 17A. ROLASTYM idame tedavisi:
Hastalara, kurtarıcı olarak yanlarında ayrıca bir hızlı etki eden bronkodilatör bulundurmaları
önerilmelidir.
Önerilen dozlar:
Erişkinler (18 yaş ve üzeri): Günde iki kez 1-2 inhalasyon. Bazı hastalar için, günde toplam
iki kez 4 inhalasyon dozunu aşmamak üzere daha yüksek doz kullanılması gerekebilir.
Adolesanlar (12-17 yaş): Günde iki kez 1-2 inhalasyon.
Genel uygulamada günde iki kez kullanım ile semptomlar kontrol altına alındığında,
semptomların kontrolünün sürdürülebilmesi için hekim tarafından hastanın inhale
kortikosteroidle kombine uzun etkili bronkodilatatöre ihtiyacı olduğu düşünülüyor ise, doz
titre edilerek ulaşılan etkili en düşük doz, günde tek doz ROLASTYM olarak kullanılabilir.
Ayrıca bir hızlı etkili bronkodilatör kullanımının artması, altta yatan bir kötüleşme olduğunu
göstermektedir ve astım tedavisinin yeniden gözden geçirilmesi gerekmektedir.
6 yaşın altındaki çocuklar: Bu konuyla ilgili kısıtlı veri olduğu için, sonra ROLASTYM 6
yaşından küçük çocuklar için önerilmez.
B. ROLASTYM idame ve semptom giderici tedavi:
ROLASTYM düzenli idame tedavi olarak ve ihtiyaç halinde semptomları gidermek amaçlı
alınır. Hastalara, kurtarıcı olarak ROLASTYM’i her zaman yanlarında bulundurmaları
öğütlenmelidir.
ROLASTYM’in idame ve semptom giderici tedavi şeklinde kullanımı özellikle aşağıdaki
durumlarda dikkate alınmalıdır:
 Yetersiz astım kontrolü ve sık sık semptom giderici tedavi ihtiyacı
 Tıbbi müdahale gerektiren geçmişe yönelik astım alevlenmeleri
Gerekli durumlarda çok sayıda ve sık ROLASTYM alan hastalarda, doza bağımlı advers
etkiler açısından yakın takibe ihtiyaç vardır.
Önerilen dozlar:
Erişkinler (18 yaş ve üzeri): Önerilen idame doz günde 2 inhalasyondur. Doz, sabah ve akşam
birer inhalasyon veya sabah 2 ya da akşam 2 inhalasyon olarak alınabilir. Bazı hastalar için
günde iki kez 2 inhalasyonluk idame doz uygun olabilir. Hastalar, ihtiyaç halinde
semptomların giderilmesine yönelik, ilave olarak 1 inhalasyon almalıdırlar. Birkaç dakika
sonra semptomlar devam ederse ilave bir inhalasyon uygulanmalıdır. Bir defada 6
inhalasyondan fazla uygulanmamalıdır.
Normal şartlarda ihtiyaç duyulan toplam günlük doz 8 inhalasyondan fazla değildir. Bununla
birlikte sınırlı bir süre için toplam günlük doz 12 inhalasyona kadar çıkabilir. Günde 8
2 / 17inhalasyondan fazla kullanan hastalara mutlaka medikal yardım almaları önerilmelidir. Bu
hastalar tekrar değerlendirilmeli ve idame tedavileri tekrar gözden geçirilmelidir.
12 yaşın altındaki çocuklar: Çocuklar için sonra ROLASTYM’in idame ve semptom giderici
tedavi şeklinde kullanımı önerilmemektedir.
Uygulama şekli:
ROLASTYM’in doğru kullanımı için tedbirler:
ROLASTYM aerosol formundadır ve ROLASTYM’in ağız parçası aracılığıyla derin nefes
alındığında ilaç solunum yollarına ulaşır.
Not: Hastayı aşağıdaki konularda bilgilendirmek önemlidir:
 Her inhaler ile birlikte kutunun içinde yer alan hasta kullanma talimatında
ROLASTYM’in kullanımı ile ilgili kısımlar dikkatle okunmalıdır.
 Akciğerlere yeterli dozun ulaşabilmesi için hasta, ROLASTYM’in ağız parçası
aracılığıyla güçlü ve derin nefes almalıdır.
 Hasta, inhalatör ağzında iken asla nefes vermemelidir.
 Kullanımdan sonra ROLASTYM’in kapağı kapatılmalıdır.
 Hasta, ağız ve boğaz bölgesinde pamukçuk oluşma riskini azaltmak için her idame
dozdan sonra ağzını suyla çalkalamalıdır. Ağızda ve boğazda pamukçuk oluşursa ihtiyaç
duyulan her inhalasyondan sonra hasta ağzını su ile çalkalamalıdır.
Bir dozdaki ilaç miktarı çok az olduğundan hasta inhalasyondan sonra ağzında herhangi bir tat
hissetmeyebilir.
ROLASTYM’in ön kısmında ne kadar doz kaldığını gösteren bir sayaç bulunmaktadır. Tüpe
her basıldığında, ilaç püskürtülerek serbest bırakılacak ve sayaç bir miktar ilerleyecektir.
Sayaç 20 dozluk aralıklarla ölçeklendirilmiştir. Sayacın geri saymasına sebep olmamak için,
inhaleri düşürmemeye dikkat ediniz.
Doz sayacı, 40 dozdan itibaren kırmızıya dönmeye başlayacaktır. 20 doz kaldığında sayaç
tamamen kırmızıyı gösterir; bu, cihazdaki ilaç seviyesinin azaldığına işaret etmektedir. Bu
durumda lütfen doktorunuza danışınız. Sayaç 0’ı gösterdiğinde cihazın içerisinde kalan ilaç
size tam doz sağlayamayacağı için kullanmayınız. Sayaç üzerindeki sayıları değiştirmeye
veya sayacı yerinden çıkartmaya çalışmayınız.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ya da böbrek yetmezliği olan hastalarda ROLASTYM kullanımı ile ilgili veri
yoktur. Ancak budesonid ve fomoterol ilk geçiş sırasında hepatik metabolizma ile elimine
edildiklerinden, ağır karaciğer sirozu olanlarda maruziyet artabilir.
3 / 17Geriyatrik popülasyon:
Yaşlılarda özel doz gereksinimleri yoktur.
Pediyatrik popülasyon:
12 yaşın altındaki çocuklar için ROLASTYM’in idame ve semptom giderici tedavi şeklinde
kullanımı önerilmemektedir.
4.3 Kontrendikasyonlar
Etkin maddelere veya Bölüm 6.1’de listelenen herhangi bir yardımcı maddeye karşı aşırı
duyarlılığı olanlarda kullanılmamalıdır.
4.4 Özel kullanım uyarıları ve önlemleri
Formoterol, astımlı hastalarda tek başına monoterapi olarak kullanılmamalıdır.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
ROLASTYM astım hastalığının başlangıç tedavisi için önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
İnhale kortikosteroide ek olarak uzun etkili beta agonist kullanan pediatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem de
uzun etkili beta agonist içeren bir kombinasyon preparatı kullanılması önerilir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleriniz varsa, uzun etkili beta agonistlerle tedaviye başlanmamalıdır.
Tedavi sonlandırılacağı zaman, dozun azaltılarak bırakılması ve aniden kesilmemesi önerilir.
Hasta tedaviyi etkisiz bulduğunda ya da ROLASTYM’in önerilen en yüksek dozundan daha
fazla inhalasyon gerektiğinde doktoruna başvurmalıdır (bkz. Bölüm 4.2). Astımın ani ve
giderek kötüleşmesi hayatı tehdit eden bir durumdur, hasta acil olarak doktor kontrolüne
alınmalıdır. Bu durumda kortikosteroid tedavisinin artırılması örneğin oral yoldan bir
kortikosteroid verilmesi ya da bir enfeksiyon varsa antibiyotik verilmesi uygundur.
Hastalara kurtarıcı inhaler olarak ROLASTYM’i (ROLASTYM idame ve semptom giderici
tedavi kullanan hastalar için) veya başka hızlı etki eden bronkodilatatör ilaçlarını (sadece
idame tedavide ROLASTYM kullanan tüm hastalar) her zaman yanlarında bulundurmaları
öğütlenmelidir.
Hastalar, aseptomatik olasa bile ROLASTYM’in idame dozunu doktorun önerdiği şekilde
almaları konusunda bilgilendirilmelidir. ROLASTYM’in profilaktik kullanımı (örneğin
4 / 17egzersizden önce) henüz araştırılmamıştır. Astım semptomlarına karşılık ROLASTYM’in
semptom giderici dozları alınmalıdır, fakat bu dozlar, örneğin egzersizden önce, düzenli
profilaktik kullanım amaçlı değildir. Bu tür bir amaç için başka bir hızlı etki eden
bronkodilatör kullanılmalıdır.
Tedavi kesileceği zaman dozun giderek azaltılması önerilmektedir. Tedavi, birden
kesilmemelidir. Astım semptomları kontrol altına alındıktan sonra, ROLASTYM dozunun
yavaş yavaş azaltılması düşünülebilir. Tedavi dozu azaltılırken hastanın düzenli olarak kontrol
edilmesi önemlidir. ROLASTYM’in etkili en düşük dozu kullanılmalıdır (bkz. Bölüm 4.2).
ROLASTYM tedavisine alevlenme sırasında veya eğer astımda belirgin kötüleşme ya da akut
olarak kötüleşen astım var ise başlanmamalıdır.
ROLASTYM ile tedavi sırasında, astımla ilişkili advers etkiler ve alevlenmeler görülebilir.
Hastadan ROLASTYM ile tedaviye devam etmesi, fakat ROLASTYM’e başlandıktan sonra
astım semptomları kontrol altına alınamazsa veya kötüleşirse tıbbi destek alması istenmelidir.
Bronkodilatör öncesinde FEV değeri öngörülen normale göre >%50 olan ve bir
1
bronkodilatör sonrasında FEV değeri öngörülen normale göre <%70 olan KOAH’lı
1
hastalarda budesonid/ formoterol fumarat dihidrat kombinasyonu ile ilgili klinik çalışma
verisi yoktur (bkz. Bölüm 5.1).
İnhalasyon yoluyla uygulanan diğer tedavilerde olduğu gibi, ilaç alındıktan sonra hırıltılı
soluk alıp vermekte ani bir artış ile birlikte paradoksikal bronkospazm görülebilir. Bu
durumda ROLASTYM ile tedavi kesilmelidir; tedavi tekrar değerlendirilmeli ve gerekirse
başka bir tedaviye geçilmelidir. Paradoksal bronkospazm hızlı-etkili bir inhale bronkodilatöre
yanıt verir ve hızla tedavi edilmelidir (bkz. Bölüm 4.8).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler: Cushing’s sendromu,
Cushing benzeri özellikler, adrenal yetmezlik, kemik mineral yoğunluğunda azalma, katarakt,
glokom ve daha nadir olarak çeşitli psikolojik veya psikomotor hiperaktivite, uyku
bozuklukları, anksiyete, depresyon veya agresyonu kapsayan davranışsal etkiler (özellikle
çocuklarda).
Kemik yoğunluğu üzerine potansiyel etkiler, özellikle uzun süre yüksek dozda korikosteroid
kullanan ve birlikte osteoporoz risk faktörleri taşıyan hastalarda göz önünde tutulmalıdır.
İnhalasyon yoluyla kullanılan budesonid ile yapılan uzun süreli çalışmalar çocuklarda günlük
ortalama 400 mcg (ölçülü doz) veya yetişkinlerde günlük 800 mcg (ölçülü doz) dozun kemik
mineral yoğunluğu üzerinde belirgin bir etkisinin olmadığını göstermiştir. ROLASTYM’in
daha yüksek dozları ile görülen etkilerine ilişkin bilgi yoktur.
5 / 17Daha önceki sistemik steroid tedavisi nedeniyle adrenal yetmezliğinin belirtileri varsa, böyle
hastalar ROLASTYM tedavisine alınırken dikkatli olunmalıdır.
İnhalasyonla alınan budesonid tedavisinin yararı, oral steroide duyulan gereksinimi en aza
indirmesidir, ancak oral steroid tedavisinden inhalasyon tedavisine geçen hastalar uzun zaman
adrenal yetmezlik riski ile karşı karşıya olabilirler. Geçmişte acil olarak yüksek doz
kortikosteroid tedavisi görmüş olan ya da uzun süre yüksek dozda inhalasyon yoluyla steroid
kullanmış hastalar da risk altında olabilir. Bu gibi durumlarda HPA axis fonksiyonu düzenli
olarak kontrol edilmelidir.
Yüksek dozlarda inhale kortikosteroidler ile uzun süreli, özellikle önerilenden daha yüksek
dozlarla tedavi, klinik açıdan önemli adrenal baskılanmaya neden olabilir. Bu nedenle ağır
enfeksiyonlar gibi stres durumlarında veya elektif operasyon uygulanan dönemlerde ilave
sistemik kortikosteroid tedavisi düşünülmelidir. Steroid dozlarında hızlı azalma, akut adrenal
krizleri tetikleyebilir. Akut adrenal kriz sırasında görülebilecek belirti ve işaretler kısmen
belirsiz olabilir, ancak anoreksi, abdominal ağrı, kilo kaybı, yorgunluk, baş ağrısı, bulantı,
kusma, bilinç seviyesinde azalma, nöbet, hipotansyon ve hipoglisemiyi kapsayabilir.
İnhale budesonid ve destek olarak kullanılan sistemik steroid tedavisi aniden kesilmemelidir.
Oral tedaviden ROLASTYM’e geçilirken, alerjik veya artiritik belirtiler görünümünde rinit,
egzema ve kas eklem ağrısı gibi genel olarak daha düşük bir sistemik steroid etki görülecektir.
Bu durumlar için özel tedavi başlatılmalıdır. Nadir olarak, yorgunluk, baş ağrısı, bulantı ve
kusma oluşması halinde, genel yetersiz bir glukokortikosteroid etkiden şüphelenmek gerekir.
Böyle durumlarda oral glukokortikosteroid dozlarının geçici olarak arttırılması gerekebilir.
Hastalara, ağız ve boğaz bölgesinde pamukçuk oluşma riskini azaltması için idame dozun her
inhalasyonundan sonra ağızlarını suyla çalkalamaları öğütlenmelidir. Pamukçuk oluşması
durumunda, ihtiyaç duyulan inhalasyonun ardından da ağızlarını su ile çalkalamalıdırlar.
ROLASTYM ile itrakonazol ve ritonavir veya diğer güçlü CYP3A4 inhibitörleri birlikte
kullanılmamalıdır (bkz. Bölüm 4.5). Bunun mümkün olmadığı durumlarda, etkileşen ilaçların
uygulanmaları arasındaki süre mümkün olduğu kadar uzun olmalıdır. Güçlü CYP3A4
inhibitörlerini kullanan hastalarda, ROLASTYM idame ve semptom giderici tedavi
önerilmemektedir.
ROLASTYM, tirotoksikoz, feokromasitoma, diabetes mellitus, tedavi edilmemiş hipokalemi,
hipertrofik obstrüktif kardiyomiyopati, idiyopatik subvalvular aort stenozu, şiddetli
hipertansiyon, anevrizma veya iskemik kalp hastalığı, taşiaritmi ya da kalp yetmezliği gibi
ağır kardiyovasküler hastalığı olanlarda dikkatli kullanılmalıdır.
QTc-aralığı uzamış hastalarda ROLASTYM kullanırken dikkatli olunmalıdır. Formoterol
QTc-aralığının uzamasına neden olabilir.
6 / 17Aktif ya da pasif akciğer tüberkülozu, solunum yollarında fungal ve viral enfeksiyonu olan
hastalarda, inhalasyonla kullanılan kortikosteroidlere gerek olup olmadığı ve dozu yeniden
değerlendirilmelidir.
Yüksek dozda beta -agonist tedavisi, ciddi hipokalemi ile sonuçlanabilir. Beta -agonistlerin
2 2
hipokalemiye neden olan veya ksantin türevleri, steroidler ve diüretikler gibi hipokalemik
etkiyi artıran diğer ilaçlarla birlikte kullanılması, beta -agonistlerin olası hipokalemik etkisini
2
artırabilir. Hipokalemi yan etki olasılığının arttığı; değişken sıklıkta hızlı etkili
bronkodilatatörlerin kullanıldığı stabil olmayan astım, hipoksi nedeniyle hipokalemi riskinin
artabileceği akut ağır astım ve bu riskin artabileceği diğer durumlarda özel dikkat gösterilmesi
önerilmektedir. Bu tür durumlarda serum potasyum düzeylerinin dikkatle izlenmesi
önerilmektedir.
Bütün beta -agonistlerde olduğu gibi, diyabetik hastalarda kan glukoz düzeyleri daha sık
2
izlenmelidir.
Pediyatrik Popülasyon
Uzun süre inhalasyon yoluyla kortikosteroid alan çocukların büyümeleri doktor tarafından
izlenmelidir. Büyüme yavaşlarsa, inhalasyon yoluyla kullanılan kortikosteroidin dozunun
düşürülmesi hedeflenerek tedavi yeniden değerlendirilmelidir. Büyüme yetersizliği riski,
kortikosteroid tedavisinin sağladığı fayda ile kıyaslanmalıdır. Ayrıca hastanın, pediyatrik
solunum hastalıkları uzmanına yönlendirilmesi düşünülmelidir.
Uzun süreli çalışmalara ait sınırlı veriler, inhalasyon yoluyla steroid kullanan çocukların ve
adolesanların büyük çoğunluğunun sonunda yetişkin boy hedeflerine ulaştığını
göstermektedir. Ancak, başlangıçta, büyümede az ve geçici olarak bir gerileme (yaklaşık 1
cm) görülmüştür. Bu durum genellikle tedavinin ilk bir yılı içinde görülür.
KOAH Hastalarında pnömoni
Kortikosteroid içeren inhale ilaçları alan KOAH hastalarında hastaneye yatış gerektiren
pnömoni insidansında artış gözlemlenmiştir. Artan steroid dozu ile pnömoni riskinde artış
kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhalasyon preparatlarının pnömoni riskinin büyüklüğü konusunda sınıf
içi farklılıkları için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdır.
KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
7 / 174.5 Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler:
CYP P4503A4 ile metabolize olan maddeler tarafından (örn. ketokonazol, itrakonazol,
vorikonazol, posakonazol, klaritromisin, telitromisin ve HIV proteaz inhibitörleri (ritonavir))
budesonidin plazma düzeylerini artırabileceklerinden bu ilaçlarla birlikte kullanımından
kaçınılmalıdır. Bunun mümkün olmadığı durumlarda inhibitör ile budesonidin kullanımı
arasındaki zaman aralığı mümkün olduğunca uzun olmalıdır. Güçlü CYP3A4 inhibitörlerini
kullanan hastalarda, ROLASTYM idame ve semptom giderici tedavi önerilmemektedir.
Günde bir kez 200 mg şeklinde uygulanan güçlü CYP3A4 inhibitörü ketokonazol, eşzamanlı
olarak oral yoldan uygulanan budesonidin (3 mg’lık tek doz) plazma düzeylerini ortalama altı
kat arttırmıştır. Ketokonazol, budesonid uygulamasından 12 saat sonra verildiğinde
konsantrasyon ortalama sadece üç kat artmıştır ve bu durum uygulama zamanlarının
birbirinden ayrılmasının plazma düzeylerindeki artışı azaltabileceğini göstermektedir. Yüksek
doz inhale budesonid ile ilgili bu etkileşim hakkındaki sınırlı veriler, günde bir kez 200 mg
itrakonazol, inhale budesonid (1000 µg’lık tek doz) ile eşzamanlı uygulandığında plazma
düzeylerinde belirgin artışlar olabileceğini (ortalama dört kat) ortaya koymaktadır.
Farmakodinamik etkileşimler:
Beta-adrenerjik blokör ilaçlar, formoterolün etkisini zayıflatabilir ya da tamamen inhibe
edebilirler. Bu nedenle zorunlu olmadıkça, ROLASTYM, beta-adrenerjik blokör ilaçlarla (göz
damlaları dahil) birlikte kullanılmamalıdır.
Kinidin, disopiramid, prokainamid, fenotiyazinler, antihistaminikler (terfenadin) ve trisiklik
antidepresanlarla birlikte kullanıldığında QTc-aralığı uzayabilir ve ventriküler aritmi riski
artar.
Ayrıca L-dopa, L-tiroksin, oksitosin ve alkol, beta -sempatomimetiklere karşı kardiyak
2
toleransı azaltabilir.
Halojenli hidrokarbon yapısındaki anestezik ilaçlarla birlikte kullanıldığında aritmi riski artar.
Diğer beta-adrenerjik ilaçlarla birlikte kullanıldığında aditif etki görülebilir.
Dijital glikozitleri ile tedavi edilen hastalarda hipokalemi, aritmiye eğilimi artırabilir.
Hipokalemi beta -agonisti tedavisinden kaynaklanabilir ve etkisi ksantin türevleri,
2
kortikosteroidler ve diüretiklerle eşzamanlı tedavi nedeniyle güçlenebilir (bkz. Bölüm 4.4).
Budesonid ve formoterolün astım tedavisinde kullanılan diğer ilaçlarla etkileşimi
gözlenmemiştir.
Özel popülasyonlara ilişkin ek bilgiler:
Pediyatrik popülasyonlar
Etkileşim çalışmaları sadece yetişkinlerde yapılmıştır.
8 / 174.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip astımlı kadınlar ve gebe olan astımlı kadınları da içeren
astımlı hastalarda genel olarak yetersiz astım kontrolü riski bulunması nedeniyle, çocuk
doğurma potansiyeline sahip astımlı kadınları da içeren bu hastaların ideal bir antiastmatik
tedavi almaları son derece önemlidir.
 Budesonid/ formoterol fumarat dihidrat kombinasyonu ile tedavi, gebe kadın ya da
fetüsü için herhangi bir ilave anlamlı klinik risk oluşturmaz ve bu nedenle herhangi bir
aktif kontrasepsiyon kullanılması gerekli değildir.
 Budesonid/ formoterol fumarat dihidrat kombinasyonunun bugün bilinen
kontrasepsiyon yöntemleri üzerinde herhangi bir etkisi yoktur.
Gebelik dönemi
ROLASTYM’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
ROLASTYM gebelikte ancak sağlanan fayda ortaya çıkabilecek risklerden fazla olduğunda
kullanılabilir. Budesonidin, yeterli astım kontrolünü idame ettirecek etkili en düşük dozu
kullanılmalıdır.
Gebelikte, ROLASTYM tedavisine veya formoterol ve budesonidin birlikte kullanılmasına
yönelik herhangi bir klinik veri mevcut değildir. Sıçanlardaki bir embriyo-fetal gelişim
çalışmasının verileri kombinasyondan kaynaklanan herhangi bir artmış etkiyi işaret
etmemiştir.
Formoterolün hamile kadınlarda kullanımına yönelik yeterli veri mevcut değildir. Hayvan
çalışmalarında, çok yüksek sistemik dozların kullanıldığı üreme çalışmalarında formoterol
advers etkilere neden olmuştur (bkz. Bölüm 5.3).
Yaklaşık 2000 gebeden elde edilen veriler, inhale budesonidin kullanılması ile ilişkili olarak
teratojenik riskin artmadığını göstermektedir. Hayvan çalışmalarında glukokortikosteroidlerin
malformasyonlara neden olduğu gösterilmiştir (bkz. Bölüm 5.3). Bu durum, önerilen dozların
verildiği insanlarda aynı değildir.
Hayvan çalışmalarında, glukokortikoidlerin doğumdan önce aşırı miktarda alınmasının
intrauterin gelişmede gecikme, yetişkin kardiyovasküler hastalık ve glukokortikoid reseptör
yoğunluğunda, teratojenik doz aralığının altında görülen nörotransmitter döngüsü ve
etkilerinde kalıcı değişikliklere yönelik bir ilişki saptanmıştır.
9 / 17Laktasyon dönemi
Budesonid anne sütüne geçer. Ancak tedavi dozlarında kullanıldığında bebeğe zararlı etkisi
olması beklenmez. Formoterolün insanlarda anne sütüne geçip geçmediği bilinmemektedir.
Sıçanlarda, az miktarda formoterolün anne sütüne geçtiği belirlenmiştir. ROLASTYM,
emziren annelere, ancak anneye sağlanan faydanın, çocukta görülebilecek riskten daha fazla
olması halinde verilebilir.
4.7 Araç ve makine kullanımı üzerindeki etkiler
ROLASTYM’in araç ve makine kullanmaya herhangi bir etkisi yoktur ya da ihmal edilebilir
düzeydedir.
4.8 İstenmeyen etkiler
ROLASTYM, hem budesonid hem de formoterol içerdiğinden bu maddelerin her birine ait,
aynı tipte ve aynı sıklıkta advers etkiler görülebilir. Bu iki maddenin birlikte kullanılmasına
bağlı olarak advers etkilerde bir artış gözlenmemiştir. En yaygın yan etkiler; Beta -
2
agonistlerle tedavide görülen tremor ve palpitasyon gibi yan etkilerdir. Bu etkiler hafiftir ve
tedavinin birkaç günü içinde kaybolurlar.
Budesonid ya da formoterole bağlı aşağıdaki yan etkiler organ sınıfı ve sıklığa göre
sıralanmıştır. Sıklık tanımlaması: çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000) ve
bilinmiyor (eldeki verilerden hareketle tahmin edilemiyor).
Enfeksiyonlar ve Orofarinksde Candida enfeksiyonları,
Yaygın
enfestasyonlar Pnömoni (KOAH’lı hastalarda)
Ani veya gecikmiş aşırı duyarlılık
Bağışıklık sistemi reaksiyonları, örn. ekzantem, ürtiker,
Seyrek
hastalıkları kaşıntı, dermatit, aniyoödem ve
anaflaktik reaksiyon
Cushing’s sendromu, Sistemik
kortikosteroid etkilerinin bulgu veya
Endokrin hastalıkları Çok seyrek belirtileri örn. adrenal supresyon,
büyüme gerilemesi, kemik mineral
yoğunluğunda azalma
Metabolizma ve beslenme Seyrek Hipokalemi
hastalıkları Çok seyrek Hiperglisemi
Ajitasyon, psikomotor hiperaktivite,
Yaygın olmayan
anksiyete, uyku bozuklukları
Psikiyatrik hastalıklar
Depresyon, davranış bozuklukları
Çok seyrek
(esas olarak çocuklarda)
Yaygın Baş ağrısı, tremor
Sinir sistemi hastalıkları Yaygın olmayan Sersemlik
Çok seyrek Tat alma bozuklukları
10 / 17Göz Hastalıkları Çok Seyrek Katarakt ve glokom
Yaygın Palpitasyonlar
Yaygın olmayan Taşikardi
Kardiyak aritmiler örn. atriyal
Kardiyak hastalıklar Seyrek fibrilasyon, supraventriküler taşikardi,
ekstrasistoller
Angina pectoris, QTc aralığının
Çok seyrek
uzaması
Vasküler hastalıklar Çok seyrek Kan basıncında değişkenlik
Solunum, göğüs Boğazda hafif bir iritasyon, öksürme,
Yaygın
bozuklukları ve mediastinal ses kalınlaşması
hastalıklar Seyrek Bronkospazm
Gastrointestinal hastalıklar Yaygın olmayan Bulantı
Deri ve deri altı doku Morarma
Yaygın olmayan
bozuklukları
Kas-iskelet bozukluklar, Adale krampları
bağ doku ve kemik Yaygın olmayan
hastalıkları
Orofarinksteki Candida enfeksiyonu ilaç birikmesinden kaynaklanmaktadır. Hastalara idame
dozundan sonra ağızlarının su ile çalkalanmasının önerilmesi riski en aza indirir.
Orofarinksteki Candida enfeksiyonu genelde inhale kortikosteroid tedavisini kesmeye gerek
kalmadan topikal antifungal tedaviye cevap verir. Eğer orofarinkste pamukçuk oluşursa da,
hastalar gerekli inhalasyondan sonra da ağızlarını su ile çalkalamalıdır.
Diğer inhalasyon tedavilerinde olduğu çok nadiren paradoksikal bronkospazm ortaya
çıkabilir. Bu durum 10.000 de 1 kişiden azını etkilemekte, doz uygulamasının ardından nefres
darlığında hızlı bir artış meydana gelmektedir. Paradoksal bronkospazm hızlı etkili bir inhale
bronkodilatöre yanıt verir ve derhal tedavi edilmelidir. ROLASTYM derhal bırakılmalı, hasta
değerlendirilmeli ve gerekiryorsa alternatif tedavi başlanmalıdır.(bkz. Bölüm 4.4).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri belirtiler, adrenal yetmezlik, çocuklar ve adolesanlarda büyüme geriliği,
kemik mineral yoğunluğunda azalma, katarakt ve glokomdur. Enfeksiyonlara karşı artmış
hassasiyet ve stres koşullarına adapte olmakta azalma da meydana gelebilir.
Etkiler muhtemelen doza, uygulama süresine, birlikte kullanılan veya daha önceki steroid
maruziyetine ve bireysel hassasiyete bağlıdır.
Beta -agonistlerle tedavi, insülin, serbest yağ asitleri, gliserol ve keton cisimlerinin kan
2
düzeyinin yükselmesine neden olabilir.
11 / 17Pediyatrik popülasyonlar
İnhale kortikosteroidler ile uzun süreli tedavi gören çocukların boylarının düzenli olarak
görüntülenmesi önerilir (Bkz. Bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Formoterolün doz aşımı durumunda tremor, baş ağrısı ve palpitasyon gibi β -agonistlere bağlı
2
tipik etkiler görülebilir. İzole vakalarda bildirilen belirtiler; taşikardi, hiperglisemi,
hipokalemi, QTc-aralığında uzama, aritmi, bulantı ve kusmadır. Destekleyici ve semptomatik
tedavi uygulanabilir. Akut bronşiyal obstrüksiyonu olan hastaya 3 saat içinde verilen 90
mikrogramlık bir doz güvenilirlik konusunda sorun yaratmamıştır.
Çok yüksek dozlarda olsa bile, akut budesonid doz aşımının klinik açıdan sorun oluşturması
beklenmez. Uzun süre çok yüksek dozlarda kullanılırsa, hiperkortisizm, ve adrenal
baskılanması gibi sistemik glukokortikosteroid etkileri ortaya çıkabilir.
Formoterol doz aşımına bağlı olarak ROLASTYM tedavisinin kesilmesi gerekirse, inhalasyon
yoluyla kullanılan uygun bir kortikosteroid tedavisinin uygulanması düşünülmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Adrenerjikler ve obstrüktif solunum yolu hastalıklarında kullanılan
diğer ilaçlar
ATC kodu: R03AK07
Etki mekanizması ve farmakodinamik etkiler:
ROLASTYM, formoterol ve budesonid içerir ve her ikisinin de etki mekanizmaları farklıdır
ve astım alevlenmelerinin azalabilmesi için aditif etki gösterirler. Budesonid ve formoterolün
spesifik özellikleri bu kombinasyonun, hem idame hem de semptom giderici tedavide
kullanılmasını sağlamaktadır.
Budesonid:
Budesonid inhale edildiğinde, solunum yollarında doza bağımlı antienflamatuvar etki
gösteren, semptomlarda ve astım alevlenmelerinde azalma sağlayan bir
glukokortikosteroiddir. İnhale edilen budesonid, sistemik kortikosteroidlere göre daha az ciddi
advers etkilere sahiptir. Glukokortikosteroidlerin bu antienflamatuvar etkisinden sorumlu olan
esas mekanizma bilinmemektedir.
12 / 17Formoterol:
Formoterol, geri dönüşlü solunum yolu tıkanıklığı olan hastalarda inhale edildiğinde, bronş
düz kasında hızlı ve uzun etkili gevşeme sağlayan, selektif bir beta -adrenerjik uyarıcıdır.
2
Bronş genişletici etkisi doza bağımlı olarak 1-3 dakika içinde hızla başlar ve tek bir dozdan
sonra etkisi en az 12 saat sürer.
Klinik etkililik ve güvenlilik
Astım
Budesonid/formoterol’ün idame tedavisinde klinik etkinlik
Yetişkinlerde yapılan klinik çalışmalar, formoterolün budesonide eklenmesinin astım
semptomlarını ve akciğer fonksiyonlarını daha çok düzelttiğini ve alevlenmeleri azalttığını
göstermektedir. İki ayrı 12 haftalık çalışmada, budesonid/formoterol’ün akciğer fonksiyonları
üzerine etkisinin, budesonid ve formoterolün serbest kombinasyonu ile aynı, tek başına
kullanılan budesonidden fazla olduğu görülmüştür. İhtiyaç olduğunda tüm tedavi kollarında
kısa etkili bir beta -agonist kullanılmıştır. Anti-astmatik etkinin zamanla azaldığına dair hiçbir
2
bilgi yoktur.
Pediyatrik hastalarda yapılan 12 haftalık bir çalışmada, 6-11 yaş arasındaki 265 çocuk
budesonid-formoterol’ün idame dozu ile (80/4,5 mikrogram/inhalasyon kombinasyonu ile
günde iki kez, 2 inhalasyon) ve gerekli hallerde kısa etkili bir beta -agonist ile tedavi
2
edilmişlerdir. Akciğer fonksiyonunda düzelme görülmüştür ve tedavi, budesonid’in karşılık
gelen dozu ile kıyaslandığında, iyi tolere edilmiştir.
Budesonid/formoterol’ün idame ve semptom giderici tedavisinde klinik etkinlik
6 veya 12 ay süren 5 adet çift-kör etkinlik ve güvenlik çalışmasında (4447 hasta
Budesonid/formoterol idame ve semptom giderici tedavi için rastgele seçilmiştir.) toplam
12076 astım hastası yer almıştır. İnhale glukokortikosteroidlerin kullanılmasına rağmen
çalışmalara alınan hastaların semptomatik olması gerekmiştir.
Beş adet çalışmadaki bütün karşılaştırma gruplarında, Budesonid/formoterol idame ve
semptom giderici tedavinin şiddetli alevlenmelerde hem istatiksel hem de klinik açıdan
anlamlı azalmalar sağladığı gösterilmiştir. Bu çalışmalardan ikisinde Budesonid/formoterol
idame ve semptom giderici tedavi, yüksek idame dozunda Budesonid/formoterol ile birlikte
semptom giderici olarak terbutalin (çalışma 735), benzer idame dozda Budesonid/formoterol
ile birlikte semptom giderici olarak terbutalin ya da formoterolün kullanılması (çalışma 734)
(Tablo 1) karşılaştırılmıştır. Çalışma 735’ de akciğer fonksiyonu, semptom kontrolü ve
semptom giderici tedavi kullanımı tüm tedavi guplarında benzerdir. Çalışma 734’ de, her iki
tedavi ile karşılaştırıldığında, semptomlar ve semptom giderici tedavi azaltılmış, akciğer
fonksiyonu düzelmiştir. 5 çalışmanın kombine analizinde, Budesonid/formoterol idame ve
semptom giderici tedavi uygulanan hastalara, tedavi günlerinin % 57’sinde herhangi bir
semptom giderici tedavi uygulanmamıştır. Tolerans gelişimine dair herhangi bir bulgu elde
edilmemiştir.
13 / 17Tablo 1 Klinik çalışmalarda ciddi alevlenmeler
Çalışma Tedavi grupları N Ciddi alevlenmelera
no.
Süre Vakalar Vakalar/hasta-sene
Çalışma Budesonid/formoterol 160/4,5 1103 125 0,23b
735 mcg bd+ ihtiyaç halinde
6 ay
Budesonid/formoterol 320/9 1099 173 0,32
mcg bd+ 0,4 mg terbutalin
(ihtiyaç halinde)
Salmeterol/flutikazon 2x25/125 1119 208 0,38
mcg bd + 0,4 mg terbutalin
(ihtiyaç halinde)
Çalışma Budesonid/formoterol 160/4.5 1107 194 0,19b
734 mcg bd+ihtiyaç halinde
12 ay
Budesonid/formoterol 160/4,5 1137 296 0,29
mcg bd+ formoterol 4,5 mcg
(ihtiyaç halinde)
Budesonid/formoterol 160/4,5 1138 337 0,37
mcg bd+ terbutalin 0,4 mg
ihtiyaç halinde
a Hastaneye yatırılma/acil tedavi veya oral steroidler ile tedavi
b Alevlenme sıklığında azalma her iki karşılaştırmada için istatiksel (P değeri < 0.01) olarak
önemlidir.
Yukarıda belirtilen 5 çalışma ile 160/4.5 mikrogram ile günde iki kez iki inhalasyon
düzeyindeki daha yüksek bir idame dozunun kullanıldığı ek bir çalışmayı kapsayan altı çift-
kör çalışmada adolesanlar ve erişkinlerde kıyaslanabilir bir etkililik ve güvenlilik ortaya
konmuştur, Bu değerlendirmeler 1847’si adolesan olan 14385 astım hastasını temel almıştır.
Budesonid/formoterol idame tedavisi ve semptom giderici olarak en az bir gün boyunca 8’den
fazla inhalasyon alan adolesan hastaların sayısı sınırlıdır ve bu biçimde kullanım seyrek bir
durumdur.
Akut astım semptomlarından ötürü medikal dikkat gerektiren hastalar ile yapılan diğer iki
çalışmada Budesonid/formoterol, bronkokonstrüksiyonda, salbutamol ve formoterola benzer
hızda ve etkinlikte rahatlama sağlamıştır.
5.2 Farmakokinetik özellikler
Emilim
Budesonid/formoterol kombinasyonu ve bileşimindeki budesonid ve formoterolü tek başına
içeren ilaçların, budesonid ve formoterolün sistemik yararlanımları açısından biyoeşdeğer
14 / 17olduğu gösterilmiştir. Buna rağmen bileşimindeki maddeleri tek başına içeren ilaçlarla
kıyaslandığında, budesonid/formoterol ile kortizol baskılanmasında hafif bir artış
görülmüştür. Bu farkın klinikteki güvenilirlik üzerine bir etkisi yoktur.
Budesonid ve formoterolün farmakokinetik etkileşimine ilişkin bir kanıt yoktur.
Budesonid ve formoterolü tek başına içeren preparatların veya Budesonid/formoterol’ün
uygulanmasından sonra her bir maddenin farmakokinetik parametreleri karşılaştırılabilir.
Budesonid, kombinasyon şeklinde uygulandığında, eğri altındaki alanı (AUC) biraz yüksek,
emilimi daha hızlı ve doruk plazma konsantrasyonu biraz daha yüksektir. Formoterol tek
başına ya da kombinasyon şeklinde kullanıldığında, doruk plazma konsantrasyonları birbirine
yakındır. İnhalasyonla alınan budesonid hızla emilir ve doruk plazma konsantrasyonuna 30
dakika içinde ulaşılır. Yapılan çalışmalarda, inhale edilen budesonidin akciğerlere ulaşan
miktarı, hastaya ulaşan dozun %32-44’ü kadardır. Uygulanan dozun sistemik yararlanımı,
hastaya ulaşan dozun yaklaşık %49’u kadardır.
İnhale edilen formoterol hızla emilir ve 10 dakika içinde doruk plazma konsantrasyonuna
ulaşır. Yapılan çalışmalarda, inhale edilen formoterolün akciğerlere ulaşan miktarı, hastaya
ulaşan dozun %28-49’udur. Sistemik yararlanım, hastaya ulaşan dozun yaklaşık %61’i
kadardır.
Dağılım
Formoterol yaklaşık %50, budesonid %90 oranında plazma proteinlerine bağlanır. Dağılım
hacmi, formoterol için yaklaşık 4 L/kg, budesonid için ise yaklaşık 3 L/kg’dır.
Biyotransformasyon
Formoterol konjugasyon reaksiyonları ile metabolize olur (aktif O-demetilasyon ve
deformilasyon metabolitleri oluşur, ancak bunlar inaktif konjugatlar olarak görülür).
Budesonid karaciğerden ilk geçişi sırasında (yaklaşık %90) ilk geçiş metabolizmasına
uğrayarak glukokortikosteroid aktivitesi düşük metabolitlerine dönüşür. En önemli
metabolitleri olan 6-β-hidroksibudesonid ve 16-α-hidroksiprednizolonun glukokortikosteroid
aktivitesi budesonidin aktivitesinin %1’inden azdır. Budesonid ve formoterol arasında
herhangi bir metabolik etkileşim ya da yer değiştirme reaksiyonları olduğuna ilişkin bulgu
yoktur.
Eliminasyon
Formoterol dozunun büyük bir kısmı karaciğerde metabolize olarak böbrekler aracılığıyla
atılır. İnhalasyondan sonra hastaya ulaşan formoterol dozunun %8-13’lük miktarı metabolize
edilmeden idrarla atılır. Formoterolün sistemik klerensi yüksektir (yaklaşık 1.4 L/dak) ve
plazma yarılanma süresi ortalama 17 saattir.
Budesonid, CYP3A4 enziminin katalize ettiği reaksiyonlar ile metabolize olarak atılır.
Budesonid metabolitleri, aynen ya da konjuge edilerek böbrekler araclığıyla atılır. İdrarda
değişmemiş halde budesonid miktarı ihmal edilebilir düzeydedir. Budesonidin sistemik
15 / 17klerensi yüksektir (yaklaşık 1.2 L/dak.) ve intravenöz yoldan uygulandığında plazma
eliminasyon yarılanma süresi ortalama 4 saattir.
Budesonid ve formoterolün, çocuklarda ve böbrek yetmezliği olan hastalardaki
farmakokinetiği konusunda bilgi yoktur. Karaciğer yetmezliği olanlarda budesonid ve
formoterolün sistemik yararlanımı artabilir.
Doğrusallık/doğrusal olmayan durum
Hem budesonid hem de formoterol için sistemik maruziyet, uygulanan doz ile lineer bir ilişki
içerisindedir.
5.3 Klinik öncesi güvenlilik verileri
Budesonid ve formoterol tek başına ya da ikisinin kombinasyonu ile hayvanlarda yapılan
toksisite çalışmalarında görülen etkiler abartılmış farmakolojik etkilerdir.
Üreme ile ilgili hayvan çalışmalarında budesonid gibi kortikosteroidlerin malformasyonlara
(yarık damak, iskelet malformasyonları) sebep olduğu gösterilmişse de bu etkilerin önerilen
dozlarla tedavi edilen insanlar için geçerli olmadığı görülmüştür. Hayvanlarda, formoterol ile
yapılan üreme çalışmalarında, sistemik yararlanımın yüksek olduğu erkek sıçanlarda
fertilitede azalma ve sistemik yararlanımın klinikteki kullanımdan önemli ölçüde yüksek
olduğu durumlarda, implantasyon kayıpları ile birlikte postnatal yaşam süresinde ve doğum
kilosunda azalma gözlenmiştir. Ancak bu hayvan deneylerinin sonuçları insanlar için geçerli
değildir.
6. FARMASÖTİK ÖZELLİKLER
6.1 Yardımcı maddelerin listesi
Povidon (PVP) K 25
Polietilen Glikol (PEG) 1000
HFA 227 ea Pharma Grade
6.2 Geçimsizlikler
-
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklanmalıdır. Donmaktan ve doğrudan gelen gün ışığından
korunmalıdır.
Aerosol tüpünü delmeyiniz ve ateşe yaklaştırmayınız.
16 / 176.5 Ambalajın niteliği ve içeriği
Toz kapağı donanımlı plastik püskürtücü (aktivatör) içine yerleştirilmiş ölçüm valfli
alüminyum vial
6.6 Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Kabın boş olduğu düşünülse bile delinmemeli, kırılmamalı veya yakılmamalıdır.
Basınçlı kaplarda bulunan inhalasyon yoluyla uygulanan ilaçların çoğunda olduğu gibi bu
ilacın terapötik etkisi kap soğukken azalabilir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. 34303 No:1
Küçükçekmece/İSTANBUL
Tel: 0212 692 92 92
Faks: 0212 697 00 24
E-mail:deva@devaholding.com.tr
8. RUHSAT NUMARASI(LARI)
2017/938
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:19.12.2017
Ruhsat yenileme tarihi:
10. KÜB’ÜN YENİLENME TARİHİ
17 / 17