KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİSİNON 4 mg/ml Oral Süspansiyon
2. KALİTATİF VE KANTİTATİF BİLEŞİM
Etkin madde:
1 mililitre oral süspansiyon 4 mg Nitisinon içerir.
Yardımcı maddeler:
Her 1 ml süspansiyon:
Gliserin 500 mg
Sodyum benzoat (E211) 1 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon
Karakteristik çilek kokulu beyaz, opak, hafif viskoz süspansiyon
4. KLİNİK ÖZELLİKLER
4.1. Terapötik endikasyonlar
Tirozin ve fenilalanin kısıtlaması olan diyet ile birlikte, Tip 1 herediter tirozinemi (HT-1) tanısı
doğrulanmış yetişkin ve pediyatrik (herhangi bir yaş aralığında) hastaların tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Nitisinon tedavisi, HT-1 hastalarının tedavisinde uzman bir hekim tarafından başlatılmalı ve
takip edilmelidir.
Hastalığın tedavisine, genel sağkalımı artırmak ve karaciğer yetmezliği, karaciğer kanseri ve
böbrek hastalığı gibi komplikasyonları önlemek için mümkün olduğunca erken başlanmalıdır.
Nitisinon tedavisine ek olarak, fenilalanin ve tirozinince kısıtlı diyet gerekmektedir ve plazma
amino asit değerleri izlenmelidir (bkz. Bölüm 4.4 ve 4.8).
Başlangıç dozu:
Çocuklarda ve yetişkinlerde tavsiye edilen başlangıç dozu oral yoldan 1 mg/kg/gün'dür.
Nitisinon dozunun bireysel olarak ayarlanması gerekmektedir. Dozun günde bir kez
uygulanması önerilir. Bununla birlikte, vücut ağırlığı <20 kg olan hastalardaki sınırlı veriden
ötürü, bu hasta popülasyonunda toplam günlük dozun ikiye bölünerek verilmesi önerilir.
1Doz ayarlaması
Düzenli izleme sırasında, idrarda süksinil aseton, karaciğer fonksiyon test değerleri ve alfa-
fetoprotein düzeyleri takip edilmelidir (bkz. bölüm 4.4). Nitisinon tedavisi başladıktan bir ay
sonra idrarda hala süksinil aseton tespit ediliyorsa, nitisinon dozu 1,5 mg/kg/gün'e
yükseltilmelidir. Tüm biyokimyasal parametrelerin değerlendirmesi göz önünde
bulundurulduğunda, 2 mg/kg/gün’lük doz gerekli olabilir. Bu doz, tüm hastalar için maksimum
doz olarak kabul edilmelidir.
Biyokimyasal yanıt tatmin edici ise, doz sadece vücut ağırlığı artışına göre ayarlanmalıdır.
Buna karşın, tedavinin başlangıç süresince, günde iki defadan günde bir defaya geçiş
yapıldığında veya bir kötüleşme görülürse yukarıda belirtilen testlere ek olarak, mevcut tüm
biyokimyasal parametrelerin (örneğin plazmada süksinil aseton, idrarda 5-aminolevulinate
(ALA) ve eritrosit porfobilinojen (PBG)-sentaz aktivitesi) daha yakından izlenmesi gerekli
olabilir.
Uygulama şekli:
Süspansiyon seyreltmeden oral şırınga ile hastanın ağzına uygulanır. Ambalajda 1 ml, 3 ml ve
5 ml’lik oral şırınga bulunur. Oral şırıngalar önerilen pozoloji ile uyumlu olarak her
mililitredeki dozu ölçekleyecek niteliktedir. Oral şırıngalar sırasıyla 0,01 ml, 0,1 ml ve 0,2
ml'lik basamaklarda derecelendirilmiştir. Aşağıdaki tabloda, her üç oral şırınga için doz
dönüşümü (mg / ml) gösterilmektedir.
Üç oral şırınga boyutu için sırasıyla doz dönüşümü tabloları:
1-ml oral Tisinon 3-ml oral Tisinon
5-ml oral Tisinon
şırınga mDg ml şırınga mg ml şırınga (0,2 m ml
(0,01 ml 1,00 0,25 (0,1 ml 4,5 1,1 ml ölçekli) 13 ,0 3,2
ölçekli) 1,25 0,31 ölçekli) 5,0 1,3
14,0 3,6
1,50 0,38 5,5 1,4
15,0 3,8
6,0 1,5
1,75 0,44
16,0 4,0
6,5 1,6
2,00 0,50
17,0 4,2
7,0 1,8
2,25 0,56
18,0 4,6
7,5 1,9
2,50 0,63
19,0 4,8
8,0 2,0
2,75 0,69
20,0 5,0
8,5 2,1
3,00 0,75
9,0 2,3
3,25 0,81
9,5 2,4
3,50 0,88
10,0 2,5
3,75 0,94
10,5 2,6
4,00 1,00
11,0 2,8
11,5 2,9
12,0 3,0
Kullanım talimatları hakkında önemli bilgiler:
Re-dispersiyon için her kullanımdan önce güçlü bir şekilde çalkalanmalıdır.
Re-dispersiyon öncesi tıbbi ürün içinde yumuşak yüzen topaklanmalar görülebilir.
Uygulanacak doz re-dispersiyondan hemen sonra çekilmeli ve uygulanmalıdır.
Doğru dozlama sağlamak için dozun hazırlanması ve uygulanması konusunda Bölüm 6.6'da
verilen talimatlara özenle uyulması önemlidir.
2Sağlık görevlisinin hasta yada tedaviyi uygulayacak kişinin doğru hacimde ilaç uyguladığından
ve reçetelenen dozun ml cinsinden verildiğinden emin olması için oral şırıngayı nasıl
kullanacağını göstermesi önerilmektedir.
TİSİNON, hasta için daha uygun olduğu düşünülürse, 5 mg, 10 mg ve 20 mg kapsüllerde de
mevcuttur.
Oral süspansiyonun gıda ile birlikte alınması önerilir, bkz. Bölüm 4.5.
Tıbbi ürünü kullanmadan veya uygulamadan önce alınması gereken önlemler
Oral enjektöre iğne, intravenöz tüp veya parenteral uygulama için başka herhangi bir cihaz
bağlanmamalıdır.
TİSİNON sadece oral kullanım içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalar için özel bir doz önerisi yoktur.
Pediyatrik popülasyon:
Pediyatrik popülasyonda nitisinonun güvenliliği ve etkinliği incelenmiştir.
Mg/kg ile ifade edilen doz önerisi çocuklar ve yetişkinler için aynıdır.
Bununla birlikte, vücut ağırlığı <20 kg olan hastalardaki sınırlı veriden ötürü, bu hasta
popülasyonunda toplam günlük dozu iki günlük uygulamaya bölmek önerilir.
Geriyatrik popülasyon:
Yaşlı hastalar için özel bir doz önerisi yoktur.
4.3. Kontrendikasyonlar
TİSİNON’un etkin maddesine veya içindeki yardımcı maddelerden herhangi birine karşı aşırı
duyarlılığı olanlarda kontrendikedir.
Nitisinon alan anneler emzirmemelidir (bkz Bölüm 4.6 ve 5.3).
4.4. Özel kullanım uyarıları ve önlemleri
Kontroller her 6 ayda bir yapılmalıdır; istemeyen etki görülmesi durumunda kontrollerin daha
kısa aralıklarla yapılması tavsiye edilir.
Plazma tirozin düzeylerinin izlenmesi
Nitisinon tedavisine başlanmadan önce ve sonra yılda en az bir kez Slit-lamp incelemesinin
(Biyomikroskopik inceleme) yapılması önerilir. Nitisinon tedavisi sırasında görme
bozuklukları gelişen bir hasta gecikmeden bir göz doktoru tarafından muayene edilmelidir.
Bu hastanın diyetini uygulayıp uygulamadığı belirlenmeli ve plazma tirozin konsantrasyonu
ölçülmelidir. Plazma tirozin seviyesinin 500 mikromol/l üzerinde olması durumunda daha
3kısıtlı tirozin ve fenilalanin diyeti uygulanmalıdır. Metabolik bozukluk hastanın klinik
durumunun bozulmasına neden olabileceğinden dolayı, nitisinon alımı azaltılarak veya
kesilerek plazma tirozin konsantrasyonunun düşürülmesi tavsiye edilmez.
Karaciğer fonksiyonlarının izlenmesi
Karaciğer fonksiyonları, karaciğer fonksiyon testleri ve karaciğer görüntüleme ile düzenli
olarak izlenmelidir. Ayrıca, serum alfa-fetoprotein konsantrasyonunun izlenmesi de önerilir.
Serum alfa-fetoprotein konsantrasyonu artışı yetersiz tedavinin bir işareti olabilir. Alfa-
fetoprotein artışı veya karaciğerde nodül bulguları olan hastalar, her zaman karaciğer kanseri
açısından değerlendirilmelidir.
Trombosit ve beyaz kan hücresi düzeylerinin izlenmesi
Klinik değerlendirme sırasında birkaç vakada reversibl trombositopeni ve lökopeni
gözlendiğinden dolayı, trombosit ve beyaz hücre sayısının düzenli olarak izlenmesi tavsiye
edilir.
Diğer tıbbi ürünlerle birlikte kullanılması
Nitisinon, orta derecede bir CYP2C9 inhibitörüdür. Nitisinon tedavisi bu nedenle, öncelikle
CYP2C9 yoluyla metabolize edilen birlikte uygulanan tıbbi ürünlerin plazma
konsantrasyonlarının artmasına neden olabilir. Varfarin ve fenitoin gibi CYP2C9 yoluyla
metabolize edilen dar terapötik pencereye sahip tıbbi ürünlerle birlikte nitisinon kullanan
hastalar dikkatle izlenmelidir. Birlikte verilen bu tıbbi ürünlerin doz ayarlaması gerekli olabilir
(bkz. Bölüm 4.5).
Yardımcı maddeler:
Gliserin
Her ml, 500 mg içerir. 20 ml oral süspansiyon (10 g gliserin) veya daha fazla dozda baş ağrısı,
mide rahatsızlığı ve diyare meydana gelebilir.
Sodyum benzoat (E211)
Her ml 1 mg içerir. Benzoik asit ve tuzları albümin için bilirubin ile yarışarak serbest bilirubini
artırıp, pre-term ve zamanında doğan yenidoğanlarda sarılığı artırabilir ve kernikterusa (beyin
dokusunda konjuge olmayan bilirubin yatakları) neden olabilirler.
Bu nedenle yeni doğan hastada bilirubin plazma seviyelerinin yakından izlenmesi büyük önem
taşımaktadır. Bilirubinin plazma düzeylerinin belirgin olarak yükseldiği, özellikle asidoz ve
düşük albümin seviyesi gibi risk faktörleri olan prematüre hastalarda, bilirubin seviyeleri,
tedaviye başlamadan önce ölçülmelidir, plazma un-konjuge bilirubin seviyeleri normale dönene
kadar oral süspansiyon yerine TİSİNON kapsülden tartılmış doz ile tedavi sürdürülmelidir.
4.5. Diğer tıbbi ürünler ile etkileşimler ve diğer etkileşim şekilleri
Nitisinon, CYP3A4 tarafından in vitro olarak metabolize edilir ve bu nedenle nitisinon
CYP3A4 enzim inhibitörleri ya indükleyicileri ile eş zamanlı alındığında doz ayarlaması gerekli
olabilir.
Kararlı durumda 80 mg nitisinon ile yapılan bir klinik etkileşim çalışmasından elde edilen
verilere dayanarak, nitisinon orta derecede bir CYP2C9 inhibitörüdür (tolbutamid EAA
değerinde 2,3 kat artış), bu nedenle nitisinon tedavisi, birlikte uygulanan öncelikle CYP2C9
aracılığıyla metabolize edilen tıbbi ürünlerin plazma konsantrasyonlarının artmasına neden
4olabilir (bkz. Bölüm 4.4).
Nitisinon, zayıf bir CYP2E1 indükleyicisi (klorzoksazon EAA değerinde %30 azalma) ve zayıf
bir OAT1 ve OAT3 inhibitörüdür (furosemidin EAA değerinde 1,7 kat artış) iken nitisinon
CYP2D6'yı inhibe etmemiştir (bkz. Bölüm 5.2).
Yiyecek, nitisinon oral süspansiyonun biyoyararlanımını etkilemez, ancak gıda ile birlikte alım
emilim oranını düşürür ve sonuç olarak dozaj aralığı içinde serum konsantrasyonlarında daha
düşük dalgalanmalara yol açar. Bu nedenle, oral süspansiyonun gıdayla alınması önerilir, bkz.
Bölüm 4.2.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Nitisinonun çocuk doğurma potansiyeli bulunan kadınlarda kullanımına ve doğum kontrol
yöntemlerine etkisine ilişkin yeterli veri mevcut değildir.
Gebelik dönemi
Nitisinonun gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. Bölüm 5.3).
İnsanlara yönelik potansiyel risk bilinmemektedir.
TİSİNON gerekli olmadıkça gebelik döneminde kullanılmamalıdır.
Laktasyon dönemi
Nitisinonun insanlarda anne sütü ile atılıp atılmadığı bilinmemektedir. Hayvan çalışmaları anne
sütündeki nitisinona maruziyete bağlı olarak postnatal istenmeyen etkiler ortaya koymuştur.
Emzirme dönemindeki bebekler için risk göz ardı edilemediğinden dolayı, TİSİNON kullanan
anneler emzirmemelidir (bkz. Bölüm 4.3 ve 5.3).
Üreme yeteneği/Fertilite
Nitisinonun üreme yeteneği üzerindeki etkileri konusunda veri yoktur.
4.7. Araç ve makine kullanımı üzerindeki etkiler
Nitisinon, araç sürme ve makine kullanma becerisi üzerinde hafif bir etkiye sahiptir. Gözleri
ilgilendiren advers reaksiyonlar (bkz. Bölüm 4.8) görmeyi etkileyebilir. Görme etkilenirse
hasta, durum düzelene kadar araç ve/veya makine kullanmamalıdır.
4.8. İstenmeyen etkiler
Güvenlik profilinin özeti:
Nitisinon etki mekanizmasına göre, nitisinon ile tedavi edilen tüm hastalarda tirozin düzeylerini
arttırır. Bu nedenle, konjonktivit, kornea opaklığı, keratit, fotofobi ve göz ağrısı gibi yüksek
tirozin seviyelerine bağlı gözle ilgili advers reaksiyonlar yaygın bir durumdur. Diğer yaygın
advers reaksiyonlar trombositopeni, lökopeni ve granülositopenidir.
Eksfoliyatif dermatit nadiren ortaya çıkabilir.
5Advers reaksiyonların tablo halindeki özeti
En azından tedavi ile ilişkili olabileceği düşünülen istenmeyen etkiler, MedDRA sistem-organ
sınıfına ve mutlak sıklık değerine göre aşağıda listelenmiştir. Sıklıklar şu şekilde
tanımlanmaktadır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000
ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor). Her sıklık grubu içinde belirtilen advers reaksiyonlar
azalan ciddiyete göre sıralanmıştır.
Kan ve lenf sistem hastalıkları
Yaygın: Trombositopeni, lökopeni, granülositopeni
Yaygın olmayan: Lökositoz
Göz hastalıkları
Yaygın: Konjonktivit, korneal opasite, keratit, fotofobi, gözlerde ağrı
Yaygın olmayan: Blefarit
Deri ve deri altı doku hastalıkları
Yaygın olmayan: Eksfolyatif dermatit, eritematöz döküntü, kaşıntı, döküntü.
Araştırmalar
Çok yaygın: Yüksek tirozin seviyeleri
Seçilen advers reaksiyonların tanımı
Nitisinon tedavisi artmış tirozin düzeyi ile ilişkilidir. Yüksek seviyedeki tirozinin korneal
opasite ve hiperkeratoz ile ilişkili olduğu belirtilmiştir. Diyetteki tirozin ve fenilalanin
kısıtlaması bu tür tirozinemi ile ilişkili toksisiteyi sınırlandırmalıdır (bkz. Bölüm 4.4).
Klinik çalışmalarda gözlenen, granülositopeni sadece nadiren şiddetlidir (<0,5x109/L) ve
enfeksiyonlarla ilişkili değildi. MedDRA sistem organ sınıfı “Kan ve lenfatik sistem
bozuklukları” ile ilgili advers reaksiyonlar devam eden nitisinon tedavisi sırasında gerilemiştir.
Pediyatrik hastalar
Kalıtsal tirosinemi tip 1 (HT-1) tanısı konduktan hemen sonra nitisinon tedavisi başlatıldığı için
güvenlik profili temel olarak pediyatrik popülasyona dayanmaktadır. Klinik çalışma ve
pazarlama sonrası verilere göre, emniyet profilinin pediatrik popülasyonun farklı alt
gruplarında farklı olduğu ya da yetişkin hastalardaki güvenlik profilinden farklı olduğu
gösterilememiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Nitisinonun, tirozinden ve fenilalaninden kısıtlı olmayan normal besinler alan kişiler tarafından
yanlışlıkla içilmesi tirozin seviyesinde artış ile sonuçlanır. Artmış tirozin düzeyleri göz, deri ve
sinir sistemi toksisitesi ile ilişkilidir. Diyetteki tirozin ve fenilalanin kısıtlaması bu tür
6tirozinemi ile ilişkili toksisiteyi sınırlandırmalıdır. Doz aşımının spesifik tedavisi ile ilgili
herhangi bir bilgi bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sindirim sistemi ve metabolizma ürünleri, çeşitli sindirim sistemi
ve metabolizma ürünleri
ATC kodu: A16AX04
Etki mekanizması
Nitisinon, tirozin katabolik yolağında fumarilasetoasetat hidrolazdan önce gelen enzim olan 4-
hidroksifenil piruvat dioksijenazın kompetitif inhibitörüdür. Nitisinon HT-1 hastalarında
tirozinin normal katabolizmasını inhibe ederek toksik ara ürünler olan maleil-asetoasetat ve
fumarilasetoasetat birikimini önler.
Tip 1 herediter tirozinemi (HT-1)’deki biyokimyasal defekt tirozin katabolik yolağının son
enzimi olan fumarilasetoasetat hidrolazın eksikliğidir. Nitisinon, toksik ara maddeler maleil-
asetoasetat ve fumarilasetoasetat 'ın birikmesini önler. HT-1 hastalarında, bu ara ürünler toksik
metabolitler olan süksinil aseton ve süksinil asetoasetata dönüştürülür. Süksinil aseton, 5-
aminolevulinat (ALA) birikimine yol açan porfirin sentez yolağını inhibe eder.
Farmakodinamik etkiler
Nitisinon tedavisi, normal eritrosit porfobilinojen (PBG)-sentaz aktivitesi ve idrarda bulunan 5-
aminolevulinate (ALA) ile porfirin metabolizmasının normalize olmasına, süksinil asetonun
idrardan atılımını azalmasına, plazma tirozin konsantrasyonunun artmasına ve fenolik asitlerin
idrardan atılımının artmasına neden olur. Bir klinik çalışmadan elde edilen veriler tedavinin ilk
haftasında hastaların %90’ından fazlasının idrarındaki süksinil asetonun normalize olduğunu
gösterir. Nitisinon dozu uygun bir şekilde ayarlandığı zaman idrarda ya da plazmada süksinil
aseton saptanmamalıdır.
Klinik etkililik ve güvenlilik:
Klinik çalışma açık etiketli ve kontrolsüzdü. Çalışmada doz sıklığı günde iki kez idi. Nitisinon
ile 2, 4 ve 6 yıllık tedaviden sonra sağkalım olasılıkları aşağıdaki tabloda özetlenmiştir.
NTBC çalışması (N=250)
Tedaviye başlama 2 yıl 4 yıl 6 yıl
yaşı
≤2 aylık %93 %93 %93
≤6 aylık %93 %93 %93
>6 aylık %96 %95 %95
Tümü %94 %94 %94
Tarih kontrollü olarak yapılmış bir çalışmadan elde edilen verilere göre (van Spronsen ve ark.,
1994) hayatta kalma olasılığı aşağıda gösterilmiştir.
Semptomların başlama 1 yıl 2 yıl
yaşı
<2 ay %38 %29
7>2-6 ay %74 %74
>6 ay %96 %96
Tarih kayıtlı verilerde tek başına diyet kısıtlaması tedavisiyle karşılaştırıldığında, nitisinon ile
tedavide, hepatoselüler karsinom gelişimi için riskin daha düşük olduğu bulunmuştur.
Tedaviye erken başlanması hepatoselüler karsinom gelişimi riskini daha fazla düşürmüştür.
Tedaviye başlama yaşı 24 aydan daha büyük hastalar ile tedaviye başlama yaşı 24 ay ve daha
küçük hastalar için nitisinon tedavisi sırasında HCC'nin oluşmama olasılığı 2 yıl, 4 yıl ve 6 yıl
için aşağıdaki tabloda gösterilmektedir;
NTBC çalışması (N=250)
Hasta sayısı HCC olmama olasılığı (% 95 güven
aralığı)
Başlangıç 2 yıl 4 yıl 6 yıl 2 yıl 4 yıl 6 yıl
Tüm 250 155 86 15 %98 %94 %91
hastalar (95; 100) (90; 98) (81; 100)
Başlangıç 193 114 61 8 %99 %99 %99
yaşı ≤24 (98; 100) (97; 100) (94; 100)
ay
Başlangıç 57 41 25 8 %92 %82 %75
yaşı >24 (84; 100) (70; 95) (56; 95)
ay
HT-1'li hastalarda yapılan uluslararası bir araştırmada tek başına diyet kısıtlaması tedavisinde,
HCC'nin 2 yaş ve üzeri tüm hastaların %18'inde teşhis edildiği saptanmıştır.
HT-1'li 19 hastada günde bir kez dozlamanın etkinliği ve güvenliğinin, günde iki kez uygulanan
doz ile karşılaştırıldığı çalışmada PK değerlendirilmiştir. AE'lerde yada diğer güvenlik
değerlendirmelerinde günde bir veya iki kez dozlama arasında klinik olarak önemli farklılıklar
yoktu. Hiçbir hastada günde bir kez uygulanan tedavi periyodunun sonunda süksinilaseton (SA)
düzeyleri saptanamamıştır. Çalışma, günde bir kez uygulamanın her yaştaki hastada güvenli ve
etkili olduğunu gösteriyor. Veriler vücut ağırlığı <20 kg olan hastalarla sınırlıdır.
5.2. Farmakokinetik özellikler
Nitisinon ile resmi emilim, dağılım, metabolizma ve eliminasyon çalışmaları yapılmamıştır. 10
sağlıklı erkek gönüllüye tek doz nitisinon kapsül (1 mg/kg) verilmesinden sonra nitisinonun
terminal yarı ömrü (medyan) plazmada 54 saat (39 - 86 saat aralığında) olarak bulunmuştur.
207 HT-1 hastasının bulunduğu grup üzerinde popülasyon farmakokinetik analizi
yürütülmüştür. Klerens ve yarılanma ömrü sırasıyla 0,0956 l/kg/gün ve 52,1 saat olarak
belirlenmiştir.
İnsan karaciğer mikrozomları ve cDNA eksprese P450 enzimleri kullanılarak yapılan in vitro
çalışmalar CYP 3A4-aracılı metabolizmanın sınırlı olduğunu göstermiştir.
Kararlı durumda 80 mg nitisinon ile yapılan bir klinik etkileşim çalışmasından elde edilen
verilere dayanarak, nitisinon, CYP2C9 substratı tolbutamid'in EAA∞ değerinde 2,3 kat artışa
neden olmuştur, bu CYP2C9 un orta derecede inhibisyonunun göstergesidir. Nitisinon,
8klorzoksazon EAA∞ değerinde ise yaklaşık %30'luk bir düşüşe neden olmuştur, bu zayıf bir
CYP2E1 indüksiyonunun göstergesidir. Nitisinon, CYP2D6'yı inhibe etmediğinden,
metoprolol EAA∞ değeri, nitisinon uygulanmasından etkilenmez. Furosemid EAA∞
değerindeki 1,7 kat artış OAT1 / OAT3'ün zayıf bir inhibisyonunu gösterir (bakınız Bölüm 4.4
ve 4.5).
İn vitro çalışmalara dayanarak, nitisinonun CYP1A2, 2C19 veya 3A4 aracılı metabolizmayı
inhibe etmesi veya CYP1A2, 2B6 veya 3A4/5'i indüklemesi beklenmemektedir. Nitisinonun P-
gp, BCRP veya OCT2 aracılı transportu inhibe etmesi beklenmez. Klinik ortamda ulaşılan
nitisinon plazma konsantrasyonunun OATP1B1, OATP1B3 aracılı transportu inhibe etmesi
beklenmemektedir.
5.3. Klinik öncesi güvenlilik verileri
Nitisinon klinik doz seviyelerinde fare ve tavşanlarda embriyo-fötal toksisite göstermiştir.
Tavşanlarda, insanlar için önerilen maksimum dozun (2 mg/kg/gün) yaklaşık 2,5 katından daha
yüksek bir doz seviyesinde malformasyonların (umbilikal herni ve gastroşizis) doza bağlı artışı
indüklenmiştir.
Fareler üzerinde yapılan bir pre ve postnatal gelişimsel çalışmada, sütten kesilme dönemi
boyunca yavrunun hayatta kalma süresi üzerine 5 mg/kg/gün’lük dozla başlayan etkisi ile
birlikte, insanlar için önerilen maksimum dozun 125 ve 25 katı dozlarda yavrunun sırasıyla
hayatta kalma ve büyüme oranlarında istatistiksel olarak anlamlı bir düşüş gözlenmiştir.
Sıçanlarda, süt ile nitisinona maruziyet ortalama yavru ağırlığının azalması ve kornea lezyonları
ile sonuçlanmıştır.
In vitro çalışmalarda mutajenik aktivite gözlenmemiştir. Ancak zayıf klastojenik aktivite
gözlenmiştir. In vivo çalışmalarda genotoksisite (fare mikronükleus testi ve fare karaciğerinde
programlanmamış DNA sentez testi) kanıtı bulunmamıştır. Transgenik farelerde (TgrasH2) 26
haftalık karsinojenite çalışmasında nitisinon kanserojen potansiyel göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
HPMC E50 LV
Gliserin
Polisorbat 80
Sodyum benzoat (E211)
Tartarik asit
Çilek Aroması Sıvı (FM00019-34959701)
6.2. Geçimsizlikler
Geçerli değildir.
6.3. Raf ömrü
24 ay.
96.4. Saklamaya yönelik özel tedbirler
TİSİNON’u çocukların göremeyeceği, erişemeyeceği yerlerde ve ambalajında saklayınız.
2°C - 8°C aralığında buzdolabında saklanmalıdır.
Dondurulmamalıdır.
Ambalaj dik olarak buzdolabına yerleştirilmelidir.
Raf ömrü süresi dâhilinde, ürün kullanılacağı zaman buzdolabından çıkartılır ve 2 aylık süre
içerisinde tüketilmek üzere 25°C’nin altındaki oda sıcaklığında saklanır. Ürünü kullanan kişi 2
aylık sürenin başlangıç tarihini kutu üzerine not etmeli ve 2 aylık sürenin sonunda ürünü
kullanmamalıdır.
6.5. Ambalajın niteliği ve içeriği
100 mL bal renkli Tip III cam şişe, beyaz renkte çocuk kilitli plastik kapak, 1 mL’lik/3 mL’lik/5
mL’lik 3 adet dozaj şırıngası ve 1 adet adaptör tapa içerir.
Her şişe 90 mL süspansiyon içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Her kullanımdan önce şişenin çalkalanarak topaklanmaların dağıtılması gerekir. Yeniden
dağılmadan önce, tıbbi ürün yumuşak topaklanmalar gösterebilir. Doz, topaklanmaların
dağılmasından hemen sonra çekilmeli ve uygulanmalıdır. Dozaj doğruluğunu sağlamak için,
dozun hazırlanması ve uygulanması için aşağıda verilen talimatları dikkatle izlemek önemlidir.
Reçeteli dozu doğru ölçmek için üç oral şırınga (1 ml, 3 ml ve 5 ml) mevcuttur. Sağlık
görevlisinin hastaya veya hastaya ilacı uygulayan kişiye, doğru hacmin uygulandığından emin
olması için oral şırıngaları nasıl kullanacaklarını göstermesi tavsiye edilir.
İlk kullanım için yeni bir şişe nasıl hazırlanır:
İlk dozu almadan önce, şişe çalkalanmalıdır çünkü uzun süreli depolama esnasında partiküller
şişenin altında sert bir çökelti oluşturacaktır.
Şekil A Şekil B Şekil C
1. Şişe buzdolabından çıkarılmalı ve şişenin buzdolabından çıkarıldığı tarih şişe etiketine
yazılmalıdır.
2. Şişenin tabanındaki katı topaklanma tamamen dağılıncaya kadar şişe en az 20 saniye
çalkalanmalıdır (Şekil A).
3. Çocuk kilitli kapağı aşağı itip ve saatin aksi yönde çevirerek çıkarın (Şekil B).
104. Açık şişe masanın üzerine dik durmalı ve plastik adaptör şişenin boynuna olabildiğince sıkıca
itilmelidir (Şekil C). Şişe, çocuk kilitli vida kapağı ile kapatılmalıdır.
Sonraki dozajlar için aşağıdaki talimatlara bakın: 'Bir ilaç dozu nasıl hazırlanır'
Bir ilaç dozu nasıl hazırlanır
Şekil D Şekil E Şekil F
1. Şişe en az 5 saniye kuvvetle çalkalanmalıdır (Şekil D).
2. Bundan hemen sonra, şişenin çocuk kilitli vidalı kapağını açmanız gerekir.
3. Oral şırınganın içindeki piston tamamen aşağı itilmelidir.
4. Şişe dik durmalı ve oral şırınga şişenin üstündeki adaptörün deliğindeki yerine sıkıca
oturmalıdır (Şekil E).
5. Şişe, oral şırınga yerinde olacak şekilde dikkatlice ters çevrilmelidir (Şekil F).
6. Belirtilen dozu (ml) almak için, piston ucundaki siyah halkanın üst kenarı dozu işaretleyen
çizgi ile tam olarak aynı seviyeye gelene kadar çekilmelidir. (Şekil F). Doldurulmuş oral
şırınganın içinde hava kabarcıkları gözleniyorsa, kabarcıklar dışarı atılıncaya kadar, pistonu
yukarı itin. Ardından, siyah halkanın kenarı dozu işaretleyen çizgi ile tam olarak aynı seviyede
olana kadar pistonu tekrar aşağı doğru çekin.
7. Şişe yeniden dik konuma getirilmeli ve oral şırınga, hafifçe şişeden çıkarılmalıdır.
8. Doz, ağız yoluyla (seyreltme yapılmadan) oral şırıngada topaklaşma olmadan hemen
uygulanmalıdır. Oral şırınga yutmaya izin verecek şekilde yavaşça boşaltılmalıdır; ilacın hızlı
bir şekilde püskürtülmesi boğulmaya neden olabilir.
9. Çocuk kilitli vidalı kapak, doz alındıktan sonra yerine takılmalı. Şişe adaptörü yerinden
çıkarılmamalıdır.
10. Şişe, 25°C'nin üstünde olmayan bir sıcaklıkta veya buzdolabında saklanabilir.
Temizlik
Kullandıktan sonra oral şırıngayı hemen su ile temizleyin. Şırınganın pistonunu çıkarın ve her
iki parçayı da su ile yıkayın. Fazla suyu sallayarak uzaklaştırın ve sökülmüş oral şırınga
kısımlarını bir sonraki dozlama zamanında tekrar birleştirinceye kadar kurumaya bırakın.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
11Saray Mah. Dr. Adnan Büyükdeniz Cad. No:14
34768 Ümraniye / İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI
2020/48
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 02.03.2020
Ruhsat yenileme tarihi:
10. KÜB'ÜN YENİLENME TARİHİ
-
12