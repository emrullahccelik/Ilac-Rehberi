1/12  
KULLANMA TALİMATI   
 
TRELEGY ELLIPTA 200 mcg + 62,5 mcg + 25 mcg Kullanıma Hazır İnhalasyon Tozu   
Ağız yolundan solunarak kullanılır.  
 
• Etkin  madde:  Her kullanıma  hazır  doz 200 mikrogram  flutikazon furoat,  62,5 mikrogram 
umeklidinyuma eşdeğer 74,2 mikrogram umeklidinyum bromür ve 25 mikrogram 
vilanterol e eşdeğer 40 mikrogram vilanterol  trifenatat içerir. Ağızlıktan verilen her doz 184 
mikrogram flutikazon furoat, 55 mikrogram umeklidinyum (65 mikrogram umeklidinyum 
bromür e eşdeğer)  ve 22 mikrogram vilanterol (vilanterol trifenatat  olarak)  içerir.  
• Yardımcı maddeler: Laktoz monohidrat ( sığır sütünden elde edilir), magnezyum  stearat.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz. 
Bu kullanma talimatında:   
 
1. TRELEGY ELLIPTA nedir ve ne için  kullanılır?  
2. TRELEGY ELLIPTA’yı kullanmadan önce dikkat edilmesi  gerekenler  
3. TRELEGY ELLIPTA nasıl  kullanılır?  
4. Olası yan etkiler  nelerdir?  
5. TRELEG Y ELLIPTA’nın  saklanması  
 Başlıkları yer almaktadır. 
 
1. TRELEGY ELLIPTA nedir ve ne için  kullanılır?  
• TRELEGY ELLIPTA flutikazon furoat, umeklidinyum ve vilanterol adlı üç aktif maddeyi  
içerir.  Flutikazon furoat  kortikosteroidler, ya da basitçe steroidler  olarak  adlandırılan  bir ilaç 
grubuna aittir. Umeklidinyum  bromür  ve vilanterol ise bronkodilatör adı verilen bir ilaç 
grubuna aittir.  
• TRELEGY ELLIPTA inhalasyon cihazı, açık gri plastik bir gövde, bej renkli bir ağızlık kapağı ve bir doz sayacından oluşmaktadır. Soyulabilir folyo tepsi kapağına sahip folyo laminat tepsi içinde ambalajlanmaktadır. Tepside ambalajın içindeki nemi azaltmak için bir 
nem çekici torbası bulunmaktadır.  
• Etkin maddeler inhalasyon cihazında ayrı blister şeritleri içinde beyaz bir toz olarak 
bulunmaktadır. Her bir inhalasyon cihazında 14 veya 30 doz vardır (14 veya 30 günlük 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
 
 
 
 
Eğer ilave sorularınız olurs a, lütfen doktorunuza veya eczacınıza danışınız. 
Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 2/12  tedarik). Ayrıca, 90 (30’ luk 3 inhalasyon cihazı) dozluk (90 günlük tedarik) çoklu paketler 
de mevcuttur.  
• TRELEGY ELLIPTA erişkinlerde astım  tedavisinde kullanılır.  Astım, küçük hava 
yollarının çevresindeki kasların kasılması (bronkokonstriksiyon), şişmesi ve irrite  olması 
sonucu meydana gelir . Semptomlar ortaya çıkar ve kaybolur, semptomlar arasında nefes 
darlığı, hırıltı, göğüs sıkışması ve öksürük bulunmaktadır.  
• Astımda solunum yollarının etrafındaki kaslar gerilir ve nefes almayı zorlaştırır.  
TREGELY ELLIPTA, akciğerler deki bu kasları genişletir, küçük hava yollarındaki 
şişmeyi ve tahrişi azaltır ve havanın akciğerlere girip çıkmasını kolaylaştırır. Düzenli 
olarak  kullanıldığında, nefes  almadaki  zorlukları  kontrol  altına  almanıza  yardımcı  olur ve 
astımın günlük yaşamınız  üzerindeki etkilerini  azaltabilir.  
 
TRELEGY ELLIPTA ’nın yalnızca solunum problemleri ya da astımın diğer belirtileri 
yaşadığınızda değil, her gün kullanılması gerekmektedir. TRELEGY ELLIPTA ani bir nefes 
darlığı veya hırıltılı solunum atağını rahatlatmak için kullanılmamalıdır. Böyle bir atak 
yaşarsanız, hızlı etki sağlayan bir inhaler (salbutamol gibi) kullanmanız gerekmektedir.  
 
2. TRELEGY ELLIPTA’yı kullanmadan önce dikkat edilmesi gerekenler   
 TRELEGY ELLIPTA’yı aşağıdaki durumlarda KULLANMAYINIZ   
Eğer;   
- Flutikazon furoat, umeklidinyum bromür, vilanterol veya kullanma talimatının başında belirtilen yardımcı maddelerden herhangi birine karşı alerjiniz (aşırı duyarlılığınız)  varsa,  
- Laktoza veya süt proteinine karşı alerjiniz (aşırı duyarlılığınız)  varsa.  
 Bunlardan herhangi birinin sizin için geçerli olduğunu düşünüyorsanız, doktorunuzla görüşene kadar TRELEGY ELLIPTA’yı kullanmayınız.  
 TRELEGY ELLIPTA’yı aşağıdaki durumlarda DİKKATLİ KULLANINIZ   
Aşağıdaki durumlarda TRELEGY ELLIPTA’yı kullanmadan önce doktorunuzla konuşunuz:  
- Kalp ile ilgili problemleriniz veya yüksek kan basıncı (yüksek tansiyon) probleminiz  varsa  
- Karaciğer ile ilgili probleminiz  varsa, bu durumda yan etkileri yaşamanız daha olasıdır. 
Orta veya şiddetli karaciğer hastalığınız varsa, doktorunuz dozunuzu TRELEGY ELLIPTA ’nın (günde bir kez 100/62,5/25 mikrogram) daha düşük dozuyla sınırlayacaktır.  
- Akciğer  tüberkülozu (TB) veya  bir başka uzun süreli veya  tedavi  edilmemiş  enfeksiyonunuz 
varsa,  
- Dar açılı glokom denilen bir göz probleminiz  varsa,  
- Prostat (idrar torbası çıkışında bulunan bir salgı bezi) büyümesi, idrar yapmada zorluk veya 
mesane (idrar torbası) tıkanması sorununuz  varsa , 
- Epilepsi (sara) hastalığınız  varsa,  
- Tiroid bezi (vücudunuzdaki yapım -yıkım işlerini kontrol eden boynunuzdaki bir iç salgı 
bezi) ile ilgili problemleriniz  varsa,  
- Kanınızdaki potasyum  düşükse, 
- Diyabet (şeker hastalığı) öykünüz  varsa,  
- Görüşünüzde bulanıklık veya diğer görme bozuklukları yaşarsanız .  
Bunların size uygunluğunu doktorunuzla kontrol  ediniz.  
 3/12  Ani nefes alma zorluğu   
TRELEGY ELLIPTA kullandıktan hemen sonra göğüs kafesinizde sıkışıklık, öksürük, hırıltılı 
solunum veya soluksuzluk hissi yaşarsanız:  
Bu ilacı kullanmayı bırakınız ve hemen tıbbi  yardım alınız, çünkü paradoksal 
bronkospazm denilen ciddi bir durum gelişmiş olabilir.  
 
TRELEGY ELLIPTA ile tedavi sırasında gelişen göz problemleri  
TRELEGY ELLIPTA ile tedavi s ırasında , eğer göz ağrısı veya rahatsızlığına, geçici görme 
bulanıklığına, görsel haleler veya renkli görüntüler ile birlikte kırmızı gözlere sahipseniz:  
 Bu ilacı kullanmayı  bırakınız  ve hemen  tıbbi  yardım  alınız , bunlar  dar açılı akut 
glokom  atağının bulguları  olabilir.  
 
TRELEGY ELLIPTA’yı kullanırken : 
TRELEGY ELLIPTA düzenli kullanıldığında astımınızın kontrol edilmesine yardımcı olur.  
Eğer astım belirtileriniz (nefes darlığı, hırıltılı solunum, göğüs sıkışması, öksürük) düzelmezse 
veya daha kötüleşirse veya (salbutamol gibi) hızlı etkili inhalerinizi daha sık kullanıyorsanız mümkün olan en kısa sürede doktorunuzla görüşünüz.  
 
Bu belirtilerden herhangi birisini yaşadıysanız hemen doktorunuza bildiriniz. 
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız. 
 
TRELEGY ELLIPTA’nın yiyecek ve içecek ile kullanılması   
TRELEGY ELLIPTA’nın kullanım yolu nedeniyle yiyecek ve içeceklerle etkileşimi yoktur. 
 Hamilelik   
İlacı kullanmadan önce doktorunuza veya eczacınıza danışınız.  
 Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, bu ilacı kullanmadan önce doktorunuza danışınız. Doktorunuz kullanabileceğinizi belirtmediği 
sürece hamile iken bu ilacı almayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 TRELEGY ELLIPTA bileşenlerinin anne sü tüne geçip geçmediği bilinmemektedir. Bebeğinizi 
emziriyorsanız, TRELEGY ELLIPTA’yı kullanmadan önce doktorunuza danışınız.  
Doktorunuz kullanabileceğinizi belirtmediği sürece emzirirken bu ilacı almayınız. 
 
Araç ve makine kullanımı   
Bu ilacın araç ve makine kullanma yeteneğinizi etkilemesi beklenmemektedir.  TRELEGY ELLIPTA’nın içeriğinde bulunan bazı yardımcı maddeler hakkında önemli bilgiler   
TRELEGY ELLIPTA laktoz içerir. Eğer daha önceden doktorunuz tarafından bazı şekerlere 4/12  karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
 Diğer ilaçlar ile birlikte kullanımı  
Eğer başka herhangi bir ilaç kullanıyorsanız, son zamanlarda kullandıysanız veya kullanacaksanız doktorunuzu veya eczacınızı bilgilendiriniz. Bu ilaçlara reçetesiz olarak 
aldıklarınız da dahildir.  
Bazı ilaçlar bu ilacın çalışmasını etkileyebilir veya yan etkiler görmenize yol açabilir.  
Bunlar;  
- Yüksek kan basıncını (yüksek tansiyon) veya diğer kalp hastalıklarını teda vi etmekte 
kullanılan beta bloker (örneğin propranolol) adı verilen  ilaçlar,  
- Ketokonazol  veya itrakonazol  adı verilen  ve mantar  enfeksiyonlarının tedavisinde  
kullanılan  ilaçlar , 
- Klaritromisin veya telitromisin  adı verilen  ve bakteriyel enfeksiyonları tedavi etmek için 
kullanılan ilaçlar , 
- Ritonavir veya kobisistat  adı verilen  ve HIV enfeksiyonu tedavisinde  kullanılan ilaçlar , 
- Kanınızdaki potasyum düzeyini  düşürücü ilaçlar, örneğin bazı diüretikler (idrar söktürücü 
tabletler),  
- Bu ilaca ben zeyen ve nefes alma problemlerinin tedavisinde kullanılan diğer uzun etkili 
ilaçlardır (örn. tiotropium,  indakaterol ). Bu ilaçları kullanıyorsanız TRELEGY 
ELLIPTA’yı kullanmayınız. 
- Kronik Obstrüktif Akciğer Hastalığı  (KOAH)  ve astım tedavisinde kullanılan bazı ilaçlar 
(metilksantin  veya steroidler gibi) . 
 
Bunlardan herhangi birisini alıyorsanız doktorunuza veya eczacınıza bildiriniz. TRELEGY ELLIPTA’nın yan etkilerini artırabileceği için bu ilaçları kullanıyorsanız doktorunuz sizi 
yakından takip etmek isteyebilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. TRELEGY ELLIPTA nasıl  kullanılır?   
• Uygun kullanım ve doz/uygulama sıklığı için  talimatlar:  
Önerilen doz, her gün aynı saatte, günde bir kez bir inhalasyondur ( 100 mikrogram flutikazon 
furoat, 62,5 mikrogram umeklidinyum ve 25 mikrogram vilanterol). Astımınızın şiddetine bağlı 
olarak, doktorunuz daha güçlü bir inhalasyon cihazıyla ( 200 mikrogram flutikazon furoat, 62,5 
mikrogram umeklidinyum ve 25 mikrogram vilanterol) bir inhalasy on kullanmanız gerektiğine 
karar verebilir. Bu doz da her gün aynı saatte günde bir kez kullanılmaktadır.  
İlacın etkisi 24 saat sürdüğü için  günde sadece bir kez uygulamanız gerekir.  
 
Doktorunuzun söylediğinden daha fazla ilaç kullanmayınız. 
 
Bu ilacı her zaman doktorunuzun size söylediği gibi alınız. Emin değilseniz doktorunuza ve 
eczacınıza danışınız.  
 
• Uygulama yolu ve metodu:  
TRELEGY ELLIPTA ’yı her gün doktorunuzun talimatlarına uygun şekilde kullanmanız 
önemlidir. Bunu yapmanız, sizi hem gündüz hem de gece boyunca semptomlardan korumaya 
yardımcı olacaktır.  5/12  TRELEGY ELLIPTA ani bir nefes darlığı veya hırıltılı solunum atağını rahatlatmak için 
kullanılmamalıdır. Böyle bir atak yaşarsanız, hızlı etki sağlayan bir inhaler (salbutamol gibi) kullanmanız gerekmektedir. 
 Ayrıntılı bilgi için bu kullanma talimatındaki "Adım Adım Talimatlar" bölümüne bakınız.  
 Tepsi açıldıktan sonra, TRELEGY ELLIPTA kullanıma hazırdır.
 
 
Hastalık belirtilerinizde iyileşme yoksa   
Belirtileriniz  (nefes  darlığı,  hırıltılı solunum, öksürük)  iyileşmiyorsa  ya da kötüleşiyorsa veya 
hızlı etki eden  inhalerinizi daha sık kullanma ihtiyacınız oluyorsa, derhal doktorunuza 
bildiriniz . 
 
• Değişik yaş  grupları:   
• Çocuklarda kullanımı:  
TRELEGY ELLIPTA’nın, 18 yaş altı çocuklar veya ergenlerde kullanılması uygun değildir. 
• Yaşlılarda kullanımı:  
65 yaş üzeri hastalarda dozun ayarlanması gerekli  değildir. 
 
• Özel kullanım  durumları:   
• Böbrek yetmezliği:  
Böbrek yetmezliği olan hastalarda dozun ayarlanması gerekli değildir.  
• Karaciğer yetmezliği:   
Karaciğer  yetmezliği olan hastalar da dikkatli  kullanılmalıdır.  
 
Eğer TRELEGY ELLIPTA’nın etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
Kullanmanız gerekenden daha fazla TRELEGY ELLIPTA kullandıysanız   
Çok fazla miktarda TRELEGY  ELLIPTA  almanız halinde  tıbbi yardım almanız gerekebileceği için 
doktorunuza veya eczacınıza danışınız. Mümkünse, TRELEGY ELLIPTA inhaleri , ambalajı 
veya bu kullanma talimatını yanınızda götürerek onlara gösteriniz. Kalbinizin her zamankinden 
daha hızlı attığını, güçsüz hissettiğinizi, görme bozukluklarınız olduğunu, başınızın ağrıdığını 
veya ağız kuruluğu yaşadığınızı fark edebilirsiniz.  
 
TRELEGY ELLIPTA’dan kullanmanız gerekenden fazlasını kullanmışsanız bir doktor veya eczacı ile konuşunuz.  
 TRELEGY ELLIPTA’yı kullanmayı unutursanız   
Unutulan dozları dengelemek i çin çift doz almayınız. 
 Bir s onraki dozu normal saatinde alınız. Hırıltılı solunum  hissederseniz  veya nefessiz  kalırsanız  
hızlı etkili inhalerinizi (salbutamol  gibi) kullanınız ve daha sonra tıbbi yardım  alınız.  
 TRELEGY ELLIPTA ile tedavi sonlandırıldığında oluşabilecek etkiler   
Doktorunuza danışmadan TREL EGY ELLIPTA almayı kesmeyiniz. Kendinizi daha iyi 
hissetseniz bile, doktorunuz bırakmanızı  söylemedikçe ilacı bırakmayınız; ilacı bırakırsanız 
semptomlarınız kötüleşebilir.  6/12  4. Olası yan etkiler  nelerdir?   
Tüm ilaçlar gibi TRELEGY ELLIPTA’nın içeriğ inde bulunan maddelere d uyarl ı olan kişilerde 
yan etkiler olabilir.  
 
Tüm ilaçlar gibi bu ilaç da yan etkilere neden olabilir, ama bu etkiler herkeste görülmeyebilir. 
Doktorunuz kullanmanız gereken TRELEGY ELLIPTA dozuna karar verirken yan etki riskini 
göz önünde bulunduracaktır.  
Alerjik reaksiyonlar  
TRELEGY ELLIPTA’ya karşı alerjik reaksiyonlar seyrek (1.000 hastanın birinden az, fakat 
10.000 hastanın birinden fazla) görülür.  
Aşağıdakilerden biri olursa, TRELEGY ELLIPTA ’yı kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz : 
• Ciltte döküntü, kızarıklık veya kaşıntı (ürtiker)  
• Bazen yüzde veya ağızda şişlik (anjiyoödem)  
• Hırıltılı solunum, öksürük veya nefes almada zorluk  
• Ani güçsüzlük veya baş dönmesi hissetme (bayılmaya veya bilinç kaybına yol açabilir)  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TRELEGY ELLIPTA'ya karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  Ani nefes alma zorluğu   
Bu ilacı kullandıktan hemen sonra nefes almanız ve hırıltılı solunum şikayetiniz kötüye giderse, 
bu ilacı kullanmayı  durdurunuz  ve derhal  tıbbi  desteğe başvurunuz.  
 Akciğer enfeksiyonu  
TRELEGY ELLIPTA kullanırken akciğer enfeksiyonu (pnömoni) yaygındır ( 10 hastanın 
birinden az görülebilir ). TRELEGY ELLIPTA kullanırken aşağıdakiler den herhangi biri  
gelişirse doktorunuz a bildiriniz  – bunlar akciğer infeksiyonu belirtileri olabilir:  
• Ateş veya titreme  
• Artmış mukus yapımı, mukus renginde değişiklik 
• Artmış öksürük veya artmış solunum güçlüğü  
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde  görülebilir. 
Yaygın:  10 hastanın birinden az, fakat 100 hastanın birinden fazla görülebilir.
 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.   
Çok seyrek:  10.000 hastanın birinden az  görülebilir.  
Bilinmiyor:  Eldeki verilerden hareketle tahmin  edilemiyor.  
 
Çok yaygın   
• Soğuk algınlığı  
 
Yaygın   
• Ağızda veya boğazda bir mantar enfeksiyonunun (kandidiyaz) neden olduğu ağrılı, kabarık 
bölgeler. TRELEGY ELLIPTA’yı kullandıktan hemen sonra ağzınızı su ile çalkalamak bu 7/12  yan e tkinin gelişmesini önleyebilir.  
• Burun, sinüs (yüz kemiklerinin içindeki hava boşlukları) ve ya boğaz  enfeksiyonları  
• Üst solunum yolu enfeksiyonları  
• Kaşıntılı, akan veya tıkanık burun 
• Ağzın arkasında ve boğazda  ağrı 
• Sinüslerde iltihap  (sinüzit)  
• Akciğerlerde iltihap  (bronşit) 
• Akciğer enfeksiyonu (pnömoni) (bu bölümün başına bakınız)  
• Grip (influenza)  
• Baş ağrısı  
• Öksürük 
• Ses kısıklığı  
• Ağrılı veya sık idrara çıkma (idrar yolları ihtihabı belirtileri  olabilir)  
• Eklem  ağrısı  
• Bel ağrısı  
• Kabızlık  
 
Yaygın olmayan   
• Düzensiz kalp  atışı 
• Hızlı kalp  atışı 
• Ağız kuruluğu  
• Kemiklerin güçsüzleşmesinin sonucu olarak kırıklar  
• Tat alma bozukluğu  
• Bulanık görme  
• Göz basıncında yükselme  
• Göz ağrısı  
  
Seyrek  
• Alerjik reaksiyonlar (bu bölümün başına bakınız)  
• İdrara yapmada zorluk ( üriner retansiyon)  
• İdrar yaparken ağrı veya rahatsızlık ( disüri ) 
 
Burada liste lenen yan etkilerden herhangi bir şiddetlenir veya kötüleşirse doktorunuzu veya 
eczacınızı bilgilendiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr 
sitesinde yer alan “İlaç Yan Etki Bildirimi” 
ikonuna  tıklayarak  doğrudan Türkiye  Farmakovijilans  Merkezi  (TÜFAM)’ne  
bildirebileceğiniz gibi,  0 800 314 00 08 numaralı  yan etki bildirim hattını da kullanabilirsiniz.  
Meydana  gelen  yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış  olacaksınız.  
 
5. TRELEGY ELLIPTA ’nın  saklanması   
TRELEGY ELLIPTA’yı çocukların göremeyeceği, erişemeyeceği yerlerde ve ambalajında 8/12  saklayınız. 
 30°C’nin altında ki oda sıcaklığında  saklayınız.  
 İnhalasyon cihazını nemden korumak üzere kapalı tepsisi içinde saklayınız ve sadece ilk kullanım öncesinde çıkarınız. Tepsi bir kez açıldığında inhalasyon cihazı tepsinin açılma 
tarihinden itibaren 6 haftaya kadar kullanılabilir. 
 
Son kullanma tarihiyle uyumlu olarak kullanınız.  
 
Ambalaj üzerinde belirtilen son kullanma tarihinden sonra TRELEGY ELLIPTA’yı 
kullanmayınız. 
 
Son kullanma tarihi ayın son gününü ifade eder.  
Eğer  inhaleri  buzdolabında  saklıyorsanız, oda sıcaklığına  gelmesi  için kullanmadan en az 1 saat 
önce buzdolabından çıkartınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz. 
 
Ruhsat  sahibi:  GlaxoSmithKline İlaçları San. ve  Tic. A.Ş.  
 Büyükdere Cad. No:173, 1. Levent Plaza,  
 B Blok 34394,  
 1. Levent/İSTANBUL  
 
Üretim yeri:  Glaxo Operations UK Ltd,  
 Ware/Hertfordshire/İngiltere  
 
Bu kullanma talimatı 10/03/2023 tarihinde onaylanmıştır.  
  9/12  
Adım Adım  Talimatlar  
 
İnhaler nedir?  
 TRELEGY  ELLIPTA’yı  ilk kullanmaya  başladığınızda  düzgün çalıştığını ve uygun şekilde 
ölçülmüş dozları içerip içermediğini kontrol  etmeniz  gerekmemektedir ; ürün hemen kullanıma 
hazırdır.  
 TRELEGY ELLIPTA ambalajı aşağıdaki içeriklerden oluşur:  
  
   
 
   
 
   
 
  
 
 
  
İnhalasyon cihazı bir tepsi içinde ambalajlanmıştır. 
Dozunuzu almaya hazır olana kadar 
tepsinin kapağını açmayınız. İnhalasyon cihazınızı kullanmaya hazır olduğunuzda, tepsiyi 
açmak için tepsi kapağını açınız. Tepside nemi azaltmak için bir nem çekici paket  
bulunmaktadır. Bu nem çekici paketi  atınız; nem çekici paketi  açmayınız, yemeyiniz veya 
solumayınız.  
 
 
 
 
 
 
 
 
 
  
 
 
 
  Karton  kutu 
Kullanma talimatı  Tepsi kapağı  
İnhaler  
Nem çekici  Tepsi  Nem çekici  10/12  İnhaleri kapatılmış tepsiden  çıkardığınızda, “kapalı ” pozisyonda olacaktır. Bir doz ilaç  inhale  
etmeye  hazır olana kadar  inhaleri  açmayınız.  “Son kullanma tarihi” ni inhalasyon cihazının 
etiketine ve kartonda bunun için ayrılmış olan yere yazınız. Son kullanma tarihi, tepsiyi 
açtığınız tarihten 6 hafta sonrasıdır. Bu tarihten sonra inhalasyon cihazı kullanılmamalıdır. 
Ambalaj açıldıktan sonra tepsi a tılabilir.  
 
Aşağıda verilen inhaler kullanma talimatları 30 dozluk (30 günlük tedarik)  veya 14 dozluk (14 
günlük tedarik) inhaler için kullanılabilir.  
 
1) Başlamadan önce bu kullanma talimatlarını okuyunuz.  
 Eğer ilacı inhale etmeden, kapağı açıp kapatırsanız, bir doz harcanmış olur. Harcanan doz 
inhalerin içerisinde güvenle tutulur , fakat artık kullanılamaz. Bir inhalasyonda yanlışlıkla ilave 
ilaç veya çift doz almak mümkün değildir. 
 
 
 14 dozlu inhalasyon cihazı için, 10’ dan az doz kaldığında doz sayacı yarı kırmızı görünecek, 
son doz kullanıldıktan sonra ise 0 rakamıyla birlikte yarı kırmızı görünecektir. Kapak tekrar açılırsa, doz sayacı  tamamen kırmızı görünecektir.  
  
  
Doz sayacı  
 
İnhaler kapağı 
İnhaler kapağını 
her açtığını zda, 
ilacınızdan bir doz 
hazırlarsınız.  
 
 
 
 
 
 
 
 
 
Bu sayaç, inhaler içinde kaç doz ilaç 
kaldığını gösterir.  
İnhaler kullanılmaya başlanmadan 
önce, tam olarak 30 dozu gösterir. 
İnhalerin kapağını her açtığınızda 1 doz 
eksilir.  
10 dozdan az kaldığında, doz sayacının 
yarısı kırmızı olarak görünür.  
Son dozu kullandıktan sonra, doz 
sayacının yarısı kırmızı olarak görünür 
ve 0 sayısını gösterir. İnhaleriniz artık 
boştur.  
Eğer bundan sonra inhaler kapağını 
açarsanız, doz sayacı yarı kırmızıdan 
tamamen kırmızıya dönecektir.  11/12  2) Dozun  hazırlanması  
Dozunuzu almaya hazır olana k adar inhaler kapağını açmayınız. 
İnhaleri sallamayınız.  
• “Klik” sesini duyana kadar inhaler kapağını tamamen aşağı doğru kaydırınız.  
 
  
 
 
   
 
 
   
 
Artık ilacınız inhale edilmeye  hazırdır.  
 
Bunu doğrulamak için doz sayacından 1 doz azalır.
 
• Eğer “klik” sesini duyduğunuzda doz sayacı bir birim eksilmezse, inhaler dozu 
vermeyecektir. Herhangi bir sorunuz olduğu zaman  inhaleriniz ile birlikte eczacınıza  
danışınız.  
• İnha leri hiçbir zaman  sallamayınız.  
 
3) İlacınızın inhale  edilmesi  
• İnhaleri ağzınızdan uzakta tutarken mümkün olduğunca derin bir nefes veriniz.  
İnhalerin içine doğru nefes vermeyiniz. 
• Ağızlığı dudaklarınızın arasına yerleştirerek dudaklarınızı ağızlığın çevresinde 
sıkıca kapayınız. Hava deliğini  parmaklarınızla  engellemeyiniz.  
            
 
 
• Uzun, devamlı ve derin bir nefes alınız. Bu nefesi tutabildiğiniz kadar tutunuz (en az 3- 4 
saniye).  
• İnhaleri ağzınızdan  uzaklaştırınız.  
• Yavaş ve hafif bir nefes  veriniz.  
Dudaklarınız inhale 
etmek için ağızlığın 
konturlu şekli ile uyum 
sağlar. Hava deliğini 
parmaklarınızla engellemeyiniz.  12/12  İnhaleri doğru kullanıyor olsanız dahi ilacın tadını alamayabilirsiniz veya 
hissedemeyebilirsiniz.  
 
 
4) İnhalerin  kapatılması  ve ağzın çalkalanması   
• İnhaler kapağını gidebildiği kadar yukarı doğru, ağızlığı kapayacak şekilde, 
kaydırınız.  
 
               
• İnhaleri kullandıktan sonra ağzınızı su ile çalkalayınız, yutmayınız.  
Bu, yan etki olarak ağız ya da boğazınızda yara gelişme ihtimalini azaltacaktır. 
 
 
