KISA ÜRÜN BİLGİSİ
1. BEŞERİ TIBBİ ÜRÜNÜN ADI
KREON® Mikro 5000 IU Minimikroküre
2. KALİTATİF VE KANTİTATİF BİLEŞİM
Etkin madde(ler):
Her 100 mg mide asidine dayanıklı minimikrokürelerde (bir ölçü kaşığına eşdeğer)
60,12 mg domuz kaynaklı pankreatine eşdeğer;
Lipaz …………………..5000 Ph. Eur. Ünite
Amilaz …………………3600 Ph. Eur. Ünite
Proteaz …………………200 Ph. Eur. Ünite
Yardımcı madde(ler):
Yardımcı maddeler için 6.1’e bakınız
3. FARMASÖTİK FORM
Mide asidine dayanıklı minimikroküre
KREON® Mikro, yuvarlak, açık kahve renkli mide asidine dayanıklı minimikroküredir.
4. KLİNİK ÖZELLİKLER
4.1 Terapötik endikasyonlar
Pankreatik ekzokrin yetmezliği tedavisinde endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Başlangıç dozu, her yemekle birlikte alınan 100 mg (5000 lipaz ünite) mide asidine dayanıklı
minimikroküredir (bir ölçek). Doz artışı gerekliyse, hastanın cevabı ve şikayetleri dikkatle
izlenerek, yavaş bir şekilde yapılmalıdır. Günlük maksimum doz 10000 ünite lipaz/kg/gün'den
fazla olmamalıdır. Mide asidine dayanıklı minimikrokürelerin gerekli miktarı, ambalaj
içerisinde sunulan 100 mg’lık ölçek ile sağlanmalıdır.
Uygulama şekli:
Küçük bebeklerde, minimikroküreler az miktar elma suyu ile karıştırılmalıdır ve
beslenmelerinden hemen önce kaşıkla verilmelidir. Sütten kesilmiş bebeklere ise,
minimikroküreler asidik sıvılarla veya yumuşak yiyeceklerle (örneğin elma suyu veya elma
püresi ile karıştırılarak), yemeklerden hemen önce fakat çiğnetmeden verilmelidir. Küçük
bebeklere ya da sütten kesilmiş bebeklere verilirken elma suyu seyreltilmemelidir.
Alternatif olarak, minimükroküreler az miktarda süt ile karıştırılabilir ve bebeklere hemen
verilir. Minimikroküreler bebeğin biberonuna konulmamalıdır.
1Eğer minimikroküreler sıvı veya yiyecek ile karıştırılırsa, karışımın hemen tüketilmesi ve
saklanmaması gerekmektedir, aksi takdirde enterik kaplama çözünebilir. Enterik kaplamayı
korumak için minimikrokürelerin ezilmemesi veya çiğnenmemesi gerekmektedir.
Minimikrokürelerin kırılması, çiğnenmesi veya pH’ı 5.5’ten daha yüksek bir yiyecek veya
sıvı ile karıştırılması, koruyucu enterik kaplamayı bozabilir. Bu, enzimlerin ağız boşluğunda
erken salıverilmesiyle sonuçlanabilir; bu durum etkinin azalmasına ve mukoz membranlarda
irritasyona yol açabilir.
Ürünün ağızda kalmamasına dikkat edilmelidir.
KREON® Mikro’nun alımı esnasında hastaların gerekli hidrasyonunun sağlanması önemlidir.
10000 ünite lipaz/kg/gün’den daha yüksek doz alan kistik fibrozlu hastalarda fibrozan
kolonopati bildirilmiştir (bkz. bölüm 4.4).
Özel popülasyonlara ilişkin ek bilgiler
Böbrek/Karaciğer yetmezliği:
KREON® Mikro’nun bu hasta grubunda kullanımına ilişkin özel bir veri bulunmamaktadır.
Pediyatrik popülasyon:
KREON® Mikro’nun bu yaş grubunda kullanımında uygulama için ‘Pozoloji / Uygulama
sıklığı ve süresi’ bölümüne bakınız.
Geriyatrik popülasyon:
Doz yetişkinlerde olduğu gibidir.
4.3 Kontrendikasyonlar
Domuz pankreatini veya yardımcı maddelerden (bkz. bölüm 6.1) herhangi birine karşı aşırı
duyarlılığı olanlarda kontrendikedir.
4.4 Özel kullanım uyarıları ve önlemleri
Yüksek dozda pankreatin preparatları alan kistik fibrozlu hastalarda ileo-çekum ve kalın
bağırsak stiriktürleri (fibrozan kolonopati) bildirilmiştir. Bir önlem olarak, özellikle 10000
ünite/kg/gün’den yüksek dozda lipaz alan hastalarda fibrozan kolonopati ihtimalini dışlamak
için, olağan dışı abdominal semptomlar veya abdominal semptomlardaki değişiklikler tıbbi
açıdan değerlendirilmelidir.
Hayvansal (domuz) kaynaklı protein alerjisi olan kişilerde dikkatli kullanılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
24.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Herhangi bir veri bulunmamaktadır.
Gebelik dönemi:
Pankreatinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
KREON® Mikro gerekli olmadıkça gebelik döneminde kullanılmamalıdır.
Laktasyon dönemi:
Hayvanlar üzerinde yapılan çalışmalar, emziren annelerin sistemik olarak pankreatik
enzimlere maruz kalmadığını gösterdiğinden, anne sütü alan çocuklarda herhangi bir etki
beklenmemektedir.
Pankreatik enzimler laktasyon sırasında kullanılabilir.
Hamilelik veya emzirme sırasında kullanımı gerekli ise, KREON® Mikro yeterli nütrisyonel
statüyü sağlayacak dozlarda kullanılmalıdır.
Üreme yeteneği/Fertilite:
Herhangi bir veri bulunmamaktadır.
4.7 Araç ve makine kullanımı üzerindeki etkiler
KREON® Mikro’nun araç ve makine kullanımı üzerinde etkisi yoktur veya ihmal edilebilir
düzeydedir.
4.8 İstenmeyen etkiler
Advers olayların sıklığı aşağıdaki sıralamaya göre belirtilmiştir: Çok yaygın (>1/10), yaygın
(>1/100, <1/10), yaygın olmayan (>1/1,000, <1/100), seyrek (>1/10,000, <1/1,000), çok
seyrek (<1/10,000), bilinmiyor (eldeki verilerden hareketle tahmin edilemiyor).
Klinik çalışmalarda 900’den fazla hastaya KREON® Mikro verilmiştir. En yaygın rapor edilen yan
etkiler gastrointestinal bozukluklar olup esas olarak hafif veya orta şiddettedir.
Klinik çalışmalar esnasında, aşağıdaki advers reaksiyonlar belirtilen sıklıklarla gözlenmiştir:
3Organ sistemi Çok yaygın Yaygın Yaygın olmayan Sıklığı
≥ 1/10 ≥ 1/100 - < 1/10 ≥1/1000 - <1/100 bilinmiyor
Bağışıklık Hipersensitivite
sistemi (anafilaktik
hastalıkları reaksiyonlar)
Gastrointestinal Karın ağrısı* Bulantı, kusma, İleo-çekum ve
hastalıklar konstipasyon, kalın bağırsakta
karın şişkinliği, striktür
diyare* (fibrozan
kolonopati)
Deri ve deri altı Döküntü Kaşıntı, ürtiker
dokusu
hastalıkları
* Gastrointestinal bozukluklar esas olarak altta yatan hastalık ile ilişkilidir. Diyare ve karın ağrısı
için plasebo ile benzer veya daha düşük insidanslar bildirilmiştir.
Yüksek doz pankreatin preparatı alan kistik fibrozlu hastalarda ileo-çekum ve kalın bağırsakta
striktür (fibrozan kolonopati) bildirilmiştir (Bkz. Bölüm 4.4 Özel Kullanım Uyarıları ve
Önlemleri).
Onay sonrası kullanım sırasında, esas olarak ciltle ilgili olan ancak sadece bununla sınırlı olmayan
alerjik reaksiyonlar gözlenmiştir ve bunlar advers reaksiyon olarak tanımlanmıştır. Bu
reaksiyonların sıklıklarınının güvenilir bir şekilde tahmin edilmesi, büyüklüğü belli olmayan bir
popülasyonda spontan olarak bildirilmeleri nedeniyle mümkün değildir.
Pediyatrik popülasyon:
Pediyatrik popülasyonda spesifik advers reaksiyonlar tespit edilmemiştir. Kistik fibrozlu
çocuklarda yan etkilerin sıklığı, çeşidi ve şiddeti yetişkinlerle benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:0 800 314 00 08; faks:0 312 218 35 99).
4.9 Doz aşımı ve tedavisi
Pankreatinin çok yüksek dozlarının hiperürikozüri ve hiperürisemi ile ilişkili olduğu
bildirilmiştir.
Enzim tedavisinin durdurulması ve yeterli rehidrasyonun sağlanmasını içeren destekleyici
önlemler tavsiye edilmektedir.
45 FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grubu: Pankreas enzimleri
ATC Kodu: A09AA02
KREON® Mikro, enterik kaplı (aside dayanıklı) minimikroküreler halinde, çoklu doz ilkesi ile
formüle edilmiş domuz pankreası içerir. Çoklu doz ilkesinin amacı, minimikrokürelerin,
kimus (mide içeriği) ile iyi karışmasını, kimus ile beraber mideden uzaklaşmasını ve salımdan
sonra enzimlerin kimus içerisine iyi dağılmalarını sağlamaktır.
Minimikroküreler ince bağırsağa ulaştığında kaplama hızla çözülerek (pH > 5.5’te) yağ,
nişasta ve proteinlerin sindirimini sağlamak için lipolitik, amilolitik ve proteolitik aktivitesi olan
enzimler salınır. Takiben, pankreatik sindirim ürünleri doğrudan absorbe edilir veya bağırsak
enzimleri tarafından ileri hidrolize uğrar.
Klinik etkililik:
Pankreatik ekzokrin yetersizliği olan hastalarda KREON®’un etkililiğini araştıran toplam 30
çalışma yürütülmüştür. Bunlardan 10 tanesi kistik fibroza, kronik pankreatite ya da cerrahi
sonrası durumlara sahip hastalarda gerçekleştirilen plasebo kontrollü çalışmalardır.
Bütün randomize, plasebo kontrollü etkililik çalışmalarında önceden tanımlanan birincil amaç
KREON®’un primer etkililik parametresi olan yağ emilim katsayısı (CFA) üzerindeki
plaseboya üstünlüğünü göstermektir.
Yağ emilim katsayısı, yağ alımı ve feçesle yağ atılımı dikkate alınarak, vücuda alınan yağ
yüzdesini belirler. Plasebo kontrollü “Pankreatik Ekzokrin Yetmezlik (PEY)” çalışmalarında
ortalama CFA (%, ortalama ± SS), plaseboyla (% 62.6 ± 21.8) karşılaştırıldığında, KREON®
tedavisiyle daha yüksek bulunmuştur (% 83.0 ± 12.6). Her iki tedavide de medyan tedavi
süresi 7 gün olmuştur. Bütün çalışmalarda, dizayndan bağımsız olarak, KREON® ile yapılan
tedavi periyodu sonundaki ortalama CFA (%), plasebo kontrollü çalışmalardaki KREON®
için olan ortalama CFA değerlerine benzer bulunmuştur.
Bütün çalışmalarda, etyolojiden bağımsız olarak, hastalığa özgü semptomatolojide (dışkı
sıklığı, dışkı kıvamı, gaz) bir düzelme de gösterilmiştir.
Pediyatrik popülasyon:
Kistik fibrozda (KF) KREON®’un etkililiği, yeni doğandan ergenliğe kadar olan yaş aralığını
kapsayan 288 pediyatrik hastada gösterilmiştir. Bütün çalışmalarda, KREON® ile tedavi sonu
ortalama CFA değerleri, tüm pediyatrik yaş gruplarında % 80’i geçmiştir.
KREON® Mikro için Pediyatrik popülasyon hakkında ek veriler:
KREON® Mikro özellikle bebek ve çocuklara yönelik bir dozaj formu olarak geliştirilmiştir.
Bebekler üzerinde yapılmış, 8 hafta süren ve başlangıç kriterleri ayarlanmış spesifik bir
çalışmada, KREON® Mikro, CFA, dışkı yağ atılımı ve ayrıca dışkı enerji kaybında iyileşme
bakımından tedavinin ikinci haftasının sonunda etkin bulunmuştur.
Bu çalışma, temel olarak KREON® Mikro'nun etkililiğini değerlendirmek için 1-23 aylık 12
bebek üzerinde yapılmıştır. Sonuçların analizine göre, birincil etkililik parametresi olan CFA,
başlangıç ortalama düzeyi % 58.0'den anlamlı derecede artarak ortalama % 84.7 olmuştur
5(ortalama artış % 26.7, % 95, Cl [12.9; 40.4], p=0.0013, eşleştirilmiş t-test). Uzunluk ve
ağırlık artmıştır, fakat yükseklik persentili için ağırlık neredeyse sabit kalmıştır ve % 100'e
yakındır.
5.2 Farmakokinetik özellikler
Emilim:
Yapılan hayvan çalısmaları bozulmamış enzimlerin absorbsiyonunu göstermemiştir, bu
nedenle farmakokinetik çalışmalar yapılmamıştır. Pankreatik enzim suplemanlarının etkilerini
göstermeleri için absorbsiyonları gerekmez.
Dağılım:
Tüm terapötik etkilerini gastrointestinal bölgenin lümeni içerisinde gösterirler.
Biyotransformasyon
Pankreatik enzim suplemanları protein olmalarından dolayı peptid ve aminoasit olarak
absorbe olmadan önce gastrointestinal kanaldan geçerek proteolitik sindirime uğrarlar.
Eliminasyon:
Pankreatin sindirim yolunda enzimler tarafından sindirilir ve emilime uğrar, bu nedenle
elimine edilmez.
5.3 Klinik öncesi güvenlilik verileri
Mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Hipromelloz ftalat
Makrogol 4000
Dimetikon
Setil alkol
Trietil sitrat
6.2. Geçimsizlikler
Bilinmemektedir.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında, orijinal ambalajı içerisinde saklanmalıdır. Açtıktan sonra
25°C altındaki oda sıcaklığında saklanması koşuluyla 3 ay içinde kullanılmalıdır. Nemden
korumak için kabı sıkıca kapalı tutulmalıdır.
6.5. Ambalajın niteliği ve içeriği
20 g mide asidine dayanıklı minimikroküreler içeren LDPE kapaklı cam şişe içerisinde
ambalajlanmıştır.
66.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye –İstanbul
8. RUHSAT NUMARASI
2017/384
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.06.2017
Ruhsat yenileme tarihi :….
10. KÜB’ÜN YENİLENME TARİHİ
12.06.2017
7