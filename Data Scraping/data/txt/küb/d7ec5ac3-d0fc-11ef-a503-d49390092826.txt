KISA ÜRÜN BİLGİSİ
1. BEŞERİ TIBBİ ÜRÜNÜN ADI
PERİEVİLO N4-600E infüzyonluk elektrolitli amino asit çözeltisi, glukoz çözeltisi ve lipid
emülsiyonu
Steril
2. KALİTATİF VE KANTİTATİF BİLEŞİM
PERİEVİLO N4-600E, bir bölümünde kalsiyumlu glukoz çözeltisi, bir bölümünde lipid
emülsiyonu ve bir bölümünde elektrolitli amino asit çözeltisi içeren üç bölümlü torbalarda
ambalajlanmıştır.
Torba içeriği
1000 mL 1500 mL 2000 mL 2500 mL
% 18,75 Glukoz çözeltisi
400 mL 600 mL 800 mL 1000 mL
(18,75 g/100 mL'ye karşılık gelen)
% 6,3 Aminoasit çözeltisi
400 mL 600 mL 800 mL 1000 mL
(6,3 g/100 mL'ye karşılık gelen)
% 15 Lipid emülsiyonu
200 mL 300 mL 400 mL 500 mL
(15 g/100 mL'ye karşılık gelen)
Etkin madde:
Bölümler arasındaki bölme açılarak karıştırıldığında oluşan emülsiyon aşağıdaki etkin
maddeleri içerir:
Etkin maddeler 1000 mL 1500 mL 2000 mL 2500mL
Rafine zeytinyağı + Rafine soya
30,00 g 45,00 g 60,00 g 75,00 g
fasulyesi yağı a
Alanin 3,66 g 5,50 g 7,33 g 9,16 g
Arjinin 2,48 g 3,72 g 4,96 g 6,20 g
Aspartik asit 0,73 g 1,10 g 1,46 g 1,83 g
Glutamik asit 1,26 g 1,90 g 2,53 g 3,16 g
Glisin 1,76 g 2,63 g 3,51 g 4,39 g
Histidin 1,51 g 2,26 g 3,02 g 3,77 g
İzolösin 1,26 g 1,90 g 2,53 g 3,16 g
Lösin 1,76 g 2,63 g 3,51 g 4,39 g
Lizin 1,99 g 2,99 g 3,98 g 4,98 g
(lizin asetata eşdeğer) (2,81g) (4,21g) (5,62 g) (7,02 g)
Metiyonin 1,26 g 1,90 g 2,53 g 3,16 g
Fenilalanin 1,76 g 2,63 g 3,51 g 4,39 g
Prolin 1,51 g 2,26 g 3,02 g 3,77 g
Serin 1,00 g 1,50 g 2,00 g 2,50 g
Treonin 1,26 g 1,90 g 2,53 g 3,16 g
1/20Triptofan 0,42 g 0,64 g 0,85 g 1,06 g
Tirozin 0,06 g 0,10 g 0,13 g 0,16 g
Valin 1,62 g 2,43 g 3,24 g 4,05 g
Sodyum asetat trihidrat 1,16 g 1,73 g 2,31 g 2,89 g
Sodyum gliserofosfat hidrat 1,91 g 2,87 g 3,82 g 4,78 g
Potasyum klorür 1,19 g 1,79 g 2,38 g 2,98 g
Magnezyum klorür hekzahidrat 0,45 g 0,67 g 0,90 g 1,12 g
Kalsiyum klorür dihidrat 0,30 g 0,44 g 0,59 g 0,74 g
Glukoz anhidroz 75,00 g 112,50 g 150,00 g 187,50 g
(glukoz monohidrata (82,50 g) (123,75 g) (165,00 g) (206,25 g)
eşdeğer)
a Toplam yağ asitlerinin % 20'si esansiyel yağ asiti olacak şekilde yaklaşık % 80'i rafine zeytin
yağı ve yaklaşık % 20'si rafine soya fasulyesi yağı.
Yardımcı madde(ler):
Yardımcı maddeler için Bölüm 6.1'e bakınız.
Karışımın nütrisyonel içeriği:
1000 mL 1500 mL 2000 mL 2500 mL
Lipidler 30,0 g 45,0 g 60,0 g 75,0 g
Amino asitler 25,3 g 38,0 g 50,6 g 63,3 g
Azot 4,0 g 6,0 g 8,0 g 10,0 g
Glukoz 75,0 g 112,5 g 150,0 g 187,5 g
Enerji:
Yaklaşık toplam kalori 700 kcal 1050 kcal 1400 kcal 1750 kcal
Protein dışı kaloriler 600 kcal 900 kcal 1200 kcal 1500 kcal
Glukoz kalorileri 300 kcal 450 kcal 600 kcal 750 kcal
Lipid kalorileria 300 kcal 450 kcal 600 kcal 750 kcal
Protein dışı kaloriler/azot oranı 150 kcal/g 150 kcal/g 150 kcal/g 150 kcal/g
Glukoz/lipid kalorileri oranı 50/50 50/50 50/50 50/50
Lipid/toplam kalori %43 %43 %43 %43
Elektrolitler:
Sodyum 21,0 mmol 31,5 mmol 42,0 mmol 52,5 mmol
Potasyum 16,0 mmol 24,0 mmol 32,0 mmol 40,0 mmol
Magnezyum 2,2 mmol 3,3 mmol 4,4 mmol 5,5 mmol
Kalsiyum 2,0 mmol 3,0 mmol 4,0 mmol 5,0 mmol
Fosfatb 8,5 mmol 12,7 mmol 17,0 mmol 21,2 mmol
Asetat 27,0 mmol 41,0 mmol 55,0 mmol 69,0 mmol
Klorür 24,0 mmol 37,0 mmol 49,0 mmol 61,0 mmol
pH 6,4 6,4 6,4 6,4
Ozmolarite 760 mOsm/L 760 mOsm/L 760 mOsm/L 760 mOsm/L
a Saflaştırılmış yumurta fosfolipidleri kalorileri dahil
b Lipid emülsiyonundaki fosfatlar dahil
2/203. FARMASÖTİK FORM
İnfüzyon için emülsiyon (karışım gerçekleştirildikten sonra).
Karışım gerçekleştirilmeden önceki görünümü:
- Amino asit ve glukoz çözeltileri: Berrak ve gözle görülebilir partikül içermeyen çözelti.
- Lipid emülsiyonu: Süt görünümlü, homojen sıvı.
4. KLİNİK ÖZELLİKLER
4.1. Terapötik endikasyonlar
PERİEVİLO N4-600E, oral ya da enteral beslenmenin olanaksız, yetersiz ya da kontrendike
olduğu durumlarda, yetişkinler ve 2 yaşından büyük çocuklarda parenteral beslenme için
endikedir.
4.2. Pozoloji ve uygulama şekli
Pozoloji / Uygulama sıklığı ve süresi:
Bileşim ve hacim açısından uygun olmadığından PERİEVİLO N4-600E 2 yaşından küçük
çocuklarda önerilmez (Bkz. Bölüm 4.4, 5.1 ve 5.2).
Aşağıda belirtilen maksimum günlük doz aşılmamalıdır. Çoklu bölmeli torbanın sabit
bileşiminden dolayı, hastanın tüm besin ihtiyacını aynı anda karşılaması mümkün olmayabilir.
Hastaların gerekli besin miktarlarının torbanın sabit içeriğinden farklı olduğu klinik durumlar
mevcut olabilir. Bu durumda, herhangi bir hacim (doz) ayarlaması yapılırken, PERİEVİLO N4-
600E’ nin diğer tüm besin bileşenlerinin dozu üzerindeki sonuç etkisi göz önünde
bulundurulmalıdır.
Erişkinler
Doz, oral/enteral yoldan sağlanan ek enerji ya da proteinler yanında hastanın enerji
harcamasına, klinik durumuna, vücut ağırlığına ve PERİEVİLO N4-600E bileşenlerini
metabolize edebilme yeteneğine göre belirlenir; bu nedenle torba boyutu bu durum dikkate
alınarak seçilmelidir.
Ortalama günlük gereksinimler:
 Hastanın beslenme durumuna ve katabolik stres derecesine bağlı olarak 0,16 ila 0,35 g
azot/ kg vücut ağırlığı (1 ila 2 g amino asit/kg).
 20 ila 40 kcal/kg.
 20 ila 40 mL/kg ya da harcanan her kcal başına 1 – 1,5 mL.
PERİEVİLO N4-600E için, maksimum günlük doz aminoasit alımı üzerinden
belirlenmiştir. 40 mL/kg; 1 g/kg amino asit, 3 g/kg glukoz, 1,2 g/kg lipid, 0,8 mmol/kg
sodyum ve 0,6 mmol/kg potasyuma karşılık gelen miktardır. 70 kg'lık bir hasta için bu,
günde 2800 mL PERİEVİLO N4-600E’ ye eşdeğer olup 71 g amino asit, 210 g glukoz, 84
g lipid (yani, 1680 protein dışı kcal ve 1960 toplam kcal) alımıyla sonuçlanmaktadır.
Normal koşullarda, uygulama hızı ilk 1 saat içinde kademeli olarak artırılmalı ve daha
3/20sonra uygulanması istenen doz, günlük sıvı alımı ve infüzyon süresine göre ayarlanmalıdır.
PERİEVİLO N4-600E için maksimum infüzyon hızı 3,2 mL/kg/saat'tir, 0,08 g/kg/saat
amino asit, 0,24 g/kg/saat glukoz ve 0,10 g/kg/saat lipide karşılık gelmektedir.
2 yaşından büyük çocuklar ve gençler
Pediyatrik popülasyonda gerçekleştirilen bir çalışma bulunmamaktadır.
Doz, oral/enteral yoldan sağlanan ek enerji ya da proteinler yanında hastanın enerji
harcamasına, klinik durumuna, vücut ağırlığına ve PERİEVİLO N4-600E bileşenlerini
metabolize edebilme yeteneğine göre belirlenir; bu nedenle torba boyutu bu durum dikkate
alınarak seçilmelidir.
Buna ek olarak günlük sıvı, azot ve enerji gereksinimleri yaşla birlikte sürekli azalmaktadır.
Aşağıda 2-11 yaş arası ve 12-18 yaşları arası olmak üzere iki yaş grubu için öneriler
bulunmaktadır.
PERİEVİLO N4-600E için, her iki yaş grubunda magnezyum konsantrasyonu günlük doz
için sınırlayıcı faktördür. 2-11 yaş grubunda, lipid konsantrasyonu saatlik hız için
sınırlayıcı faktördür. 12-18 yaş grubunda, glukoz konsantrasyonu saatlik hız için sınırlayıcı
faktördür. Ortaya çıkan alımlar aşağıda gösterilmiştir:
2-11 yaş arası 12-18 yaş arası
PERİEVİLO PERİEVİLO
Bileşen Önerilena N4-600E Önerilena N4-600E
Maksimum Maksimum
hacim hacim
Maksimum Günlük Doz
Sıvı (mL/kg/gün) 60-120 45 50-80 45
Amino asitler 1-2
1,1 1-2 1,1
(g/kg/gün) (2,5’e kadar)
Glukoz (g/kg/gün) 1,4-8,6 3,4 0,7-5,8 3,4
Lipidler (g/kg/gün) 0,5-2
0,5-3 1,4 1,4
(3’e kadar)
Total enerji
30-75 31,5 20-55 31,5
(kcal/kg/gün)
Maksimum saatlik hız
PERİEVİLO N4-600E
4,3 3,2
(mL/kg/saat)
Amino asit (g/kg/saat) 0,20 0,11 0,12 0,08
Glukoz (g/kg/saat) 0,36 0,33 0,24 0,24
Lipidler (g/kg/saat) 0,13 0,13 0,13 0,10
a: 2018 ESPEN/ESPGHAN/ESPR kılavuzlarınca önerilen değerler
4/20Normalde akış hızı, ilk saat boyunca kademeli olarak artırılmalı ve daha sonra uygulanması
istenen doz, günlük sıvı alımı ve infüzyon süresine göre ayarlanmalıdır.
Genel olarak, küçük çocuklarda infüzyonun günlük düşük dozlarda başlanması ve
kademeli olarak maksimum doza kadar arttırılması önerilmektedir (yukarıya bakınız).
Uygulama sıklığı ve süresi:
Tek kullanımlıktır.
Torba açıldıktan sonra karışımın hemen kullanılması ve daha sonraki infüzyonlar için
saklanmaması önerilir.
Rekonstitüsyon sonrası süt görünümlü homojen bir karışım oluşur.
Emülsiyonun hazırlanması ve uygulamaya hazır hale getirilmesiyle ilgili olarak Bkz.
Bölüm 6.6.
Düşük ozmolaritesi nedeniyle PERİEVİLO N4-600E periferik ya da santral bir venden
uygulanabilir.
Bir parenteral beslenme torbasının önerilen infüzyon süresi 12 ile 24 saat arasıdır.
Hastanın klinik koşulları gerektirdiği sürece parenteral beslenmeye devam edilebilir.
Uygulama şekli:
Periferik veya santral bir venden, intravenöz infüzyon yoluyla uygulanır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek yetmezliği:
Böbrek yetmezliği olan hastalarda, özellikle hiperkalemi varsa, dikkatli kullanılmalıdır
(Bkz. Bölüm 4.4).
Karaciğer yetmezliği:
Hiperamonyemi ile ilişkili nörolojik hastalıkların gelişimi ve kötüleşmesi riski nedeniyle
karaciğer yetmezliği olan hastalarda dikkatli kullanılmalıdır (Bkz. Bölüm 4.4).
Pediyatrik popülasyon:
2 yaşın altındaki çocuklarda kullanılmamalıdır (Bkz. Bölüm 4.3 ve 4.4).
Geriyatrik popülasyon:
Genel olarak, yaşlı hastalarda hepatik, renal ve kardiyak fonksiyonların azalması ve eşlik
eden hastalıklar ve diğer ilaç tedavisi alımı daha sık görüldüğünden doz seçimi dikkatli
yapılmalıdır.
4.3. Kontrendikasyonlar
PERİEVİLO N4-600E 'nin kullanımı aşağıdaki durumlarda kontrendikedir:
- 2 yaşın altındaki çocuklarda, süt çocuklarında ve prematür yeni doğanlarda
- Yumurta, soya fasulyesi, yer fıstığı proteinleri veya mısır/mısır ürünlerine (Bkz.
5/20Bölüm 4.4) veya Bölüm 6.1’de listelenen aktif ya da yardımcı maddelerden herhangi
birine karşı aşırı duyarlılık
- Amino asit metabolizmasının doğumsal anomalileri
- Ağır hiperlipidemi ya da hipertrigliseritemiyle karakterize ağır lipid metabolizması
bozukluklarında
- Ağır hiperglisemide
- Sodyum, potasyum, magnezyum, kalsiyum ve/veya fosforun plazma düzeylerinin
patolojik yüksekliği.
4.4. Özel kullanım uyarıları ve önlemleri
Total parenteral beslenme (TPN) çözeltilerinin aşırı hızlı uygulanması ciddi veya ölümcül
durumlarla sonuçlanabilir.
Eğer alerjik reaksiyona bağlı herhangi bir işaret ya da semptom gelişirse (terleme, ateş,
titreme, baş ağrısı, deride döküntü ya da dispne), infüzyona hemen son verilmelidir. Bu
tıbbi ürün soya fasulyesi yağı ve yumurta fosfolipidleri içerir. Soya fasulyesi ve yumurta
proteinleri aşırı duyarlılık reaksiyonlarına yol açabilir. Soya fasulyesi ve yer fıstığı
proteinleri arasında çapraz alerjik reaksiyonlar gözlenmiştir.
PERİEVİLO N4-600E, mısırdan elde edilen ve mısır veya mısır ürünlerine alerjisi olan
hastalarda aşırı duyarlılık reaksiyonlarına neden olabilen glukoz içermektedir (Bkz. Bölüm
4.3).
Seftriakson ile birlikte kullanımı, farklı infüzyon hatları veya farklı infüzyon bölgeleri
aracılığıyla bile olsa, kalsiyum içeren IV çözeltilerle karıştırılmamalı veya aynı anda
uygulanmamalıdır. Farklı bölgelerdeki infüzyon hatları kullanılıyorsa veya infüzyon
hatları değiştirilirse veya infüzyonlar arasında çökelmeyi önlemek için fizyolojik tuz
çözeltisi ile iyice yıkanırsa, seftriakson ve kalsiyum içeren çözeltiler sırayla uygulanabilir.
Sağlık uzmanları, kalsiyum içeren TPN çözeltileri ile sürekli infüzyon gerektiren
hastalarda, benzer bir çökelme riski taşımayan alternatif antibakteriyel tedavilerin
kullanımını düşünmek isteyebilir. Sürekli beslenmesi gereken hastalarda seftriakson
kullanımı gerekli görülürse, TPN çözeltileri ve seftriakson farklı bölgelerde farklı infüzyon
hatları ile de aynı anda uygulanabilir. Alternatif olarak, çözeltiler arasında infüzyon
hatlarının yıkanması tavsiyesi dikkate alınarak, seftriakson infüzyonu süresi boyunca TPN
çözeltisinin infüzyonu durdurulabilir (Bkz. Bölüm 4.5 ve 6.2).
Parenteral beslenme alan hastalarda pulmoner vasküler embolizm ve solunum
bozukluğuna yol açan pulmoner vasküler çökeltiler bildirilmiştir. Bazı olgularda ölümcül
sonuçlar meydana gelmiştir. Aşırı kalsiyum ve fosfat eklenmesi, kalsiyum fosfat
çökeltilerinin oluşma riskini arttırır (Bkz. Bölüm 6.2).
Ayrıca kan dolaşımında şüpheli çökelti oluşumu da rapor edilmiştir.
Çözeltinin yanı sıra, infüzyon seti ve kateter de çökeltiler açısından düzenli olarak kontrol
edilmelidir.
Solunum sıkıntısı belirtilerinin oluşması halinde infüzyon durdurulmalı ve tıbbi
6/20değerlendirme başlatılmalıdır.
Geçimliliği ve sonuçta oluşan preparatın stabilitesi (özellikle lipid emülsiyonun stabilitesi)
doğrulanmadan, torbanın herhangi bir bölümüne veya sulandırılmış emülsiyona diğer tıbbi
ürünler veya maddeler eklenmemelidir. Çökeltilerin oluşumu veya lipid emülsiyonunun
destabilizasyonu vasküler oklüzyona neden olabilir (Bkz. Bölüm 6.2 ve 6.6).
İnfüzyona başlamadan önce, şiddetli sıvı ve elektrolit dengesi bozuklukları, şiddetli sıvı
yüklenmesi durumları ve şiddetli metabolik bozukluklar düzeltilmelidir.
Bir intravenöz infüzyon başlandığında spesifik klinik izlem gereklidir.
Katater yeri enfeksiyonu ve sepsis, özellikle kataterlerin kötü bakımı ve hastalığın veya
ilaçların immünosupresif etkileri olması durumlarında, parenteral beslenme alan hastalarda
oluşabilecek komplikasyonlardır. Ateş/titreme, lökositoz, kateterle ilgili teknik
komplikasyonlar ve hipergliseminin belirti, semptom ve laboratuvar testlerinin dikkatli
monitorizasyonu enfeksiyonların erken tanısına yardımcı olabilir. Parenteral beslenmeye
gereksinimi olan hastalar, malniütrisyon ve/veya altta yatan hastalıkları nedeniyle
enfeksiyonlara daha yatkın olurlar. Beslenme formülasyonlarının hazırlanmasındaki
aseptik tekniklere olduğu kadar kateter yerleştirme ve bakımındaki aseptik tekniklere
verilen önemin arttırılmasıyla, septik komplikasyonların sıklığı azaltılabilir.
Tedavi boyunca, su ve elektrolit dengesi, serum ozmolaritesi, serum trigliseritleri, asit -
baz dengesi, kan glukozu, karaciğer ve böbrek fonksiyon testleri, koagülasyon testleri ve
trombositler dahil kan sayımları izlenmelidir.
Benzer ürünlerle karaciğer enzimlerinde yükselme ve kolestaz bildirilmiştir. Karaciğer
yetmezliğinden kuşkulanılıyorsa, serum amonyak düzeylerinin izlenmesi düşünülmelidir.
Besleyici maddelerin alımı hastanın gereksinimlerine göre ayarlanmadıysa ya da diyetle
verilen herhangi bir bileşenin metabolik kapasitesi doğru olarak değerlendirilmediyse
metabolik komplikasyonlar gelişebilir. Olumsuz metabolik etkiler, besinlerin yetersiz ya
da aşırı uygulanmasından ya da karışımın bileşiminin hastanın bireysel gereksinimlerine
göre hazırlanmamış olmasından kaynaklanabilir.
Amino asit çözeltilerinin uygulanması akut folat eksikliğini uyarabilir. Bu nedenle günlük
folik asit verilmesi önerilir.
Karaciğer yetmezliği
Hiperamonyemi ile ilişkili nörolojik hastalıkların gelişimi ve kötüleşmesi riski nedeniyle
karaciğer yetmezliği olan hastalarda dikkatli kullanılmalıdır. Özellikle karaciğer fonksiyon
parametreleri, kan glukozu, elektrolitler ve trigliseritler için olmak üzere düzenli klinik ve
laboratuvar testlerinin yapılması gerekir.
Böbrek yetmezliği
Böbrek dışı yöntemlerle atık maddelerin temizlenmesi yapılamıyorsa, metabolik asidoz ve
hiperazotemi gelişimi ya da mevcut durumun kötüleşmesi riski nedeniyle böbrek
yetmezliğinde, özellikle de hiperkalemi varsa dikkatli kullanılmalıdır. Bu tür hastalarda sıvı,
trigliseritler ve elektrolit durumu yakından izlenmelidir.
7/20Ekstravazasyon
Ekstravazasyon belirtilerini saptamak için kateter bölgesi düzenli olarak izlenmelidir.
Eğer ekstravazasyon oluşursa, uygulama derhal durdurulmalı, takılan kateter veya kanül,
hastaya hızlı müdahale için yerinde bırakılmalıdır. Eğer mümkünse, yerleştirilmiş kateter/kanül
yoluyla dokularda bulunan sıvı miktarını azaltmak için kateter/kanül çıkarılmadan önce
aspirasyon gerçekleştirilmelidir. İlgili bölge ekstremite ise, uzuv yükseltilmelidir.
Ekstravaze olmuş ürüne (eğer uygulanabilir ise, PERİEVİLO N4-600E ile karıştırılan ürün(ler)
dahil) ve yaralanmanın aşamasına/derecesine göre, uygun spesifik önlemler alınmalıdır.
Tedavi seçenekleri, farmakolojik olmayan, farmakolojik ve/veya cerrahi müdahaleyi içerebilir.
Büyük miktarda ekstravazasyon durumunda, ilk 72 saat içinde plastik cerrah tavsiyesi
alınmalıdır.
Ekstravazasyon bölgesi ilk 24 saatte en az 4 saatte bir izlenmelidir; daha sonra bu izleme günlük
olarak gerçekleştirilmelidir.
İnfüzyona aynı periferal ya da santral venden yeniden başlanmamalıdır.
Hematolojik:
Koagülasyon bozukluğu ve anemisi olan hastalarda dikkatli kullanılmalıdır. Kan sayımı ve
koagülasyon parametreleri yakından izlenmelidir.
Endokrin ve metabolizma:
Aşağıdaki durumu olan hastalarda dikkatli kullanılmalıdır:
 Metabolik asidoz: Laktik asidoz varlığında, karbonhidrat verilmesi önerilmemektedir.
Düzenli olarak klinik ve laboratuvar testlerin yapılması gerekir.
 Diabetes mellitus: Glukoz konsantrasyonları, glukozüri, ketonüri takip edilmeli ve gereken
durumlarda insülin dozları ayarlanmalıdır.
 İnfüzyonluk emülsiyondaki lipidlerin varlığından dolayı hiperlipidemi: Düzenli klinik
ve laboratuvar testleri gereklidir.
 Amino asit metabolizması bozuklukları.
Hepatobiliyer bozukluklar
Parenteral beslenme alan bazı hastalarda kolestaz, hepatik steatoz, fibroz ve siroz gibi
muhtemelen hepatik yetmezliğe yol açan hepatobiliyer bozuklukların yanı sıra kolesistit ve
kolelitiazisin geliştiği bilinmektedir. Bu bozuklukların etiyolojisinin multifaktöriyel olduğu
düşünülmektedir ve hastalar arasında farklılık gösterebilir. Anormal laboratuvar parametreleri
veya diğer hepatobiliyer bozukluk belirtileri gelişen hastalar, olası nedensel ve katkıda bulunan
faktörleri ve olası terapötik ve profilaktik tedavileri saptamak için karaciğer hastalıkları
konusunda bilgili bir klinisyen tarafından erken dönemde değerlendirilmelidir.
Serum trigliserit konsantrasyonu ve vücudun lipidleri uzaklaştırabilme kapasitesi düzenli olarak
kontrol edilmelidir.
Serum trigliserit konsantrasyonları infüzyon sırasında 3 mmol/L'yi geçmemelidir.
8/20Bir lipid metabolizması anormalliğinden şüpheleniliyorsa, serum trigliserit düzeylerini ölçen
testlerin, 5-6 saat süreyle hastaya lipid verilmeden, günlük olarak yapılması önerilmektedir.
Erişkinlerde lipid emülsiyonu içeren infüzyon kesildikten sonra 6 saat içinde serum berrak hale
gelmelidir. Bir sonraki infüzyon sadece serum trigliserit konsantrasyonları başlangıç
değerlerine döndüğünde uygulanmalıdır.
Benzer ürünler ile yağ yükleme sendromu rapor edilmiştir. PERİEVİLO N4-600E' de bulunan
lipidleri metabolize etme becerisinin azalması veya sınırlı olması, aşırı dozdan
kaynaklanabilecek bir "yağ yüklenme sendromu" ile sonuçlanabilir; ancak, bu sendromun
belirti ve semptomları, ürün talimatlara göre uygulandığında da ortaya çıkabilir (Bkz. Bölüm
4.8).
Hiperglisemi durumunda, PERİEVİLO N4-600E’ nin infüzyon hızı ayarlanmalı ve/veya insülin
uygulanmalıdır.
Periferik bir venden uygulandığı durumlarda trombofilebit gelişebileceğinden kateter giriş
yerinin lokal tromboflebitin belirtileri açısından günlük olarak izlenmesi gerekir.
İlaveler yapılırken, karışımın nihai ozmolaritesi uygulamadan önce ölçülmelidir. Elde
edilen karışım, nihai ozmolaritesine bağlı olarak santral ya da periferik bir venden
uygulanmalıdır. Uygulanan son karışım hipertonik ise, periferik bir venden uygulandığında
venöz iritasyona neden olabilir.
Bu ürün eser elementleri ve vitaminleri doğal olarak içermesine rağmen, vücut gereksinimlerini
karşılamak için seviyeler yetersizdir. Eser elementler ve vitaminler bireysel hasta
ihtiyaçlarını karşılamak ve eksikliklerin gelişmesini önlemek için yeterli miktarlarda
eklenmelidir. Bu ürüne ilaveler yapmak için talimatlara bakılmalıdır (Bkz. Bölüm 6.6).
Artmış ozmolarite, adrenal yetmezliği, kalp yetmezliği veya pulmoner disfonksiyonu olan
hastalara PERİEVİLO N4-600E uygularken dikkatli olunmalıdır.
Kötü beslenmiş hastalarda parenteral beslenme başlanması, akciğer ödemi ve konjestif kalp
yetmezliğinin yanı sıra serum potasyum, fosfor, magnezyum veya suda çözünür
vitaminlerin konsantrasyonunda bir düşüş ile sonuçlanan sıvı kaymalarını
artırabilmektedir. Bu değişiklikler 24 ila 48 saat içinde ortaya çıkabilir; bu nedenle,
yakından izleme ve sıvı, elektrolit, eser element ve vitaminlerin uygun ayarlarının
yapılmasıyla birlikte parenteral beslenmenin dikkatli ve yavaş bir şekilde başlanması
önerilmektedir.
Primer torbanın içinde bulunan artık gaz nedeniyle oluşabilecek gaz embolisinden
sakınmak amacıyla, torbalar seri bağlantıyla bağlanmamalıdır.
Aşırı hızlı infüzyonla ilişkili risklerden kaçınmak için sürekli ve kontrollü bir infüzyon
kullanılması önerilmektedir.
PERİEVİLO N4-600E, elektrolit birikmesi eğilimi olan hastalara dikkatle uygulanmalıdır.
Amino asitlerin intravenöz infüzyonuna, eser elementlerin, özellikle bakır ve çinkonun, artmış
idrar atılımı eşlik etmektedir. Özellikle uzun süreli intravenöz beslenme sırasında, bu durum
eser elementlerin dozajında dikkate alınmalıdır.
9/20Laboratuvar testlerini etkileme
Bu emülsiyonda bulunan lipidler, bazı laboratuvar testlerinin sonuçlarını etkileyebilir (Bkz.
Bölüm 4.5).
Pediyatrik hastalarda alınacak özel önlemler
2 yaşın üstündeki çocuklara uygulandığında, günlük toplam doza denk düşen hacimde bir
torba kullanmak gereklidir.
PERİEVİLO N4-600E, aşağıdaki nedenlerle 2 yaş altı çocuklarda kullanım için uygun
değildir:
- Glukoz alımı düşük bir glukoz/lipid oranına yol açacak şekilde azdır.
- Bileşiminde sistein bulunmadığından amino asit profili uygun değildir.
- Kalsiyum miktarı çok düşüktür.
- Torba hacimleri uygun değildir.
Maksimum infüzyon hızı 2 ila 11 yaş arası çocuklarda 4,3 mL/kg/saat ve 12 ila 18 yaş
arası çocuklarda 3,2 mL/kg/saattir.
Vitamin ve eser elementlerin verilmesi her zaman gerekmektedir. Pediyatrik
formülasyonlar kullanılmalıdır.
PERİEVİLO N4-600E soya fasulyesi yağı ihtiva eder. Fıstık ya da soyaya alerjisi olan
hastalarda kullanılmamalıdır.
Bu tıbbi ürün her 1000 mL'sinde 21 mmol (483 mg) sodyum ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
Her 1000 mL'sinde 75 g glukoz içerir. Bu, diabetes mellitus hastalarında göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır.
PERİEVİLO N4-600E psödoaglütinasyon olasılığı nedeniyle, aynı infüzyon hattından aynı
anda kanla birlikte verilmemelidir.
Eğer lipidlerin vücuttan atılım süresinden önce kan örneği alınmışsa (lipidler genellikle lipid
emülsiyonu alınmasına son verildikten 5-6 saat sonra elimine olurlar), emülsiyonun
içeriğindeki lipidler, bazı laboratuvar testlerinin (örneğin bilirubin, laktat dehidrogenaz, oksijen
satürasyonu, kan hemoglobini)sonuçlarını etkileyebilir.
Seftriakson, aynı intravenöz uygulama hattında kalsiyum içeren çözeltiler ile karıştırıldığında
seftriakson-kalsiyum çökelmesi meydana gelebilir. Seftriakson, PERİEVİLO N4-600E’ nin
de içinde bulunduğu kalsiyum içeren intravenöz çözeltiler ile aynı infüzyon hattından (ör:
Y-bağlantısı) karıştırılmamalı veya aynı anda uygulanmamalıdır.
Fakat, infüzyon hatları, infüzyonlar arasında uygun bir sıvı ile tamamen yıkanırsa,
seftriakson ve kalsiyum içeren çözeltiler sıralı uygulama ile uygulanabilir.
PERİEVİLO N4-600E, doğal olarak lipid emülsiyonlarında bulunan K vitamini içerir.
10/20Önerilen dozlarında kullanılan PERİEVİLO N4-600E içindeki K vitamininin kumarin
türevlerinin etkilerini değiştirmesi beklenmez.
PERİEVİLO N4-600E’ nin potasyum içeriği nedeniyle, potasyum tutucu diüretiklerle
(örneğin amilorid, spironolakton, triamteren), anjiyotensin dönüştürücü enzim (ADE)
inhibitörleriyle, anjiyotensin II reseptör antagonistleriyle ya da immün süpresan takrolimus
veya siklosporinle tedavi görmekte olan hastalarda hiperkalemi riski göz önünde
bulundurularak özel dikkat gösterilmelidir.
İnsülin gibi bazı tıbbi ürünler vücudun lipaz sistemi ile etkileşebilir. Bununla birlikte, bu tür bir
etkileşimin sınırlı klinik öneme sahip olduğu görülmektedir.
Klinik dozlarda verilen heparin, lipoprotein lipazın dolaşıma geçici olarak salınmasına neden
olmaktadır. Bu başlangıçta artmış plazma lipolizine ve ardından trigliserit klirensinde geçici bir
azalmaya neden olabilir.
Özel popülasyonlara ilişkin ek bilgiler:
Özel popülasyona ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen herhangi bir etkisi yoktur.
Gebelik dönemi
PERİEVİLO N4-600E’nin gebe kadınlarda kullanımına ilişkin yeterli veri mevcut değildir.
PERİEVİLO N4-600E ile hiçbir hayvan üreme çalışması yapılmamıştır (Bkz. Bölüm 5.3).
İnsanlara yönelik potansiyel risk bilinmemektedir.
PERİEVİLO N4-600E’nin kullanımı ve endikasyonları dikkate alındığında, gerekirse gebelik
döneminde kullanılabilir. PERİEVİLO N4-600E, gebe kadınlara mutlaka dikkatli bir
değerlendirmeden sonra verilmelidir.
Laktasyon dönemi
PERİEVİLO N4-600E bileşenlerinin/metabolitlerinin anne sütüne geçmesi hakkında yeterli
bilgi yoktur. Emzirme döneminde parenteral beslenme gerekli olabilir. PERİEVİLO N4-600E
emziren kadınlara mutlaka dikkatli bir değerlendirmeden sonra verilmelidir.
Üreme yeteneği/ Fertilite
Yeterli veri yoktur.
11/204.7. Araç ve makine kullanımı üzerindeki etkiler
Parenteral uygulamaya yönelik bir preparat olduğundan, kullanımı sırasında araç ve makine
kullanımı mümkün değildir.
İlacın araç ve makine kullanım yeteneği üzerindeki etkisini araştıran herhangi bir çalışma
bulunmamaktadır.
4.8 İstenmeyen etkiler
Uygunsuz kullanımın bir sonucu olarak (örneğin doz aşımı, yüksek infüzyon hızı) potansiyel
istenmeyen etkiler meydana gelebilir (Bkz. Bölüm 4.4 ve 4.9).
İnfüzyonun başlangıcında terleme, ateş, titreme, baş ağrısı, deri döküntüsü ve dispne gibi
anormal belirtiler görülürse infüzyona hemen son verilmelidir.
Aşağıdaki advers ilaç reaksiyonları PERİEVİLO N4-600E’nin içeriğindeki maddeleri kapsayan
ürün formuyla gerçekleştirilen randomize, çift-kör, aktif kontrollü bir etkililik ve güvenlilik
çalışmasında rapor edilen etkilerdir. Çeşitli tıbbi durumları olan (cerrahi sonrası açlık, şiddetli
malnutrisyon, enteral yoldan alımın yetersiz ya da kısıtlanmış olması) 28 hasta çalışmaya dahil
edilip tedavi edilmiştir. Bu ürün grubundaki hastalar 5 gün boyunca 40 mL/kg/gün’e kadar olan
dozlarda ürün kullanmıştır.
İstenmeyen etkiler aşağıdaki sıklık derecelerine göre sınıflandırılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<l/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Trombositopeni*
Bağışıklık sistemi hastalıkları
Bilinmiyor: Aşırı duyarlılık*, hiperhidrozis**, pireksi**, titreme**, baş ağrısı**, deri
döküntüsü** (eritematöz, papüler, püstüler, maküler, jeneralize döküntü),
kaşıntı**, ateş basması**, dispne**
Metabolizma ve beslenme hastalıkları
Yaygın: İştah azalması, hipertrigliseridemi
Çok seyrek: Yağ yüklenmesi sendromu*+
Kardiyak hastalıkları
Yaygın: Taşikardi
Vasküler hastalıkları
Yaygın: Hipertansiyon.
Bilinmiyor: Pulmoner vasküler çökeltiler (pulmoner vasküler embolizm ve solunum
bozukluğu)* (Bkz. Bölüm 4.4)
12/20Gastrointestinal hastalıkları
Yaygın: Karın ağrısı, diyare, bulantı
Bilinmiyor: Kusma**
Hepato-bilier hastalıkları
Bilinmiyor: Kolestaz*; hepatomegali*; sarılık*
Böbrek ve idrar yolu hastalıkları
Bilinmiyor: Azotemi*
Genel bozukluklar ve uygulama bölgesine ilişkin hastalıkları
Bilinmiyor: İnfüzyon bölgesinde ağrı**, iritasyon**, şişlik/ödem**, eritem/sıcaklık**, cilt
nekrozu**, kabarcıklar/veziküller**, enflamasyon**, endurasyon**, cilt
gerginliği**
Araştırmalar
Bilinmiyor: Kan alkalen fosfataz düzeylerinde artış*; transaminazlarda artış*; kan bilirubin
düzeylerinde artış*; yüksek karaciğer enzimleri*
Yaralanma, zehirlenme ve prosedürel komplikasyonlar
Bilinmiyor: Parenteral beslenmeye bağlı karaciğer hastalığı* (Bkz. Bölüm 4.4)
* Bu sınıfa özgü advers ilaç reaksiyonu, benzer parenteral beslenme ürünleriyle ilişkili olarak
başka kaynaklarda tarif edilmiştir.
** Ürünün pazarlama sonrası deneyiminde bildirilen advers etkilerdir.
+ Benzer ürünler ile yağ yüklenmesi sendromu rapor edilmiştir. Bu duruma, uygun olmayan bir
uygulama (örneğin aşırı doz ve/veya önerilenden daha yüksek infüzyon hızı; Bkz. Bölüm 4.9)
sebep olabilir; bunun yanında bu sendromun belirti ve semptomları, ürün talimatlara göre
uygulandığında da infüzyon başında meydana gelebilir. PERİEVİLO N4-600E içeriğindeki
yağları metabolize etme yeteneğinin azalması veya sınırlı olmasına uzamış plazma klirensiyle
beraber “yağ yüklenmesi sendromu” eşlik edebilir. Bu sendrom, hastanın klinik durumundaki
ani bir bozulma ile ilişkilidir ve ateş, anemi, lökopeni, trombositopeni, koagülasyon
bozuklukları, hiperlipidemi, karaciğer yağ infiltrasyonu (hepatomegali), kötüleşen karaciğer
fonksiyonu ve merkezi sinir sistemi tezahürleri (ör. koma) gibi bulgularla karakterizedir. Lipid
emülsiyonunun infüzyonu kesildiğinde, bu sendrom genellikle gerilemektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e­ posta:
tufam@titck.gov.tr; tel: 0 800 314 00 08; faks: 0 312 218 35 99)
13/204.9. Doz aşımı ve tedavisi
Uygun olmayan uygulama durumunda (doz aşımı ve/veya önerilenden daha yüksek infüzyon
hızı), hipervolemi ve asidoz meydana gelebilir.
Aşırı derecede hızlı bir infüzyon ya da ürünün uygun olmayan şekilde büyük hacimde bir
uygulanması bulantı, kusma, titreme, baş ağrısı, sıcak basması, hiperhidroz ve elektrolit
bozukluklarına neden olabilir.
Bu gibi durumlarda, infüzyon hemen durdurulmalıdır.
Klirensinden fazla glukoz infüzyonu yapılması durumunda hiperglisemi, glukozüri ve
hiperozmolar sendrom gelişebilir.
Lipidlerin metabolize edilme kapasitesinin azaldığı veya sınırlı bir hale geldiği durumlarda,
"yağ yüklenmesi sendromu" meydana gelebilir; bu sendromun sonuçları lipid emülsiyon
infüzyonunun kesilmesi durumunda, genellikle geriler (Bkz. Bölüm 4.8).
Bazı ciddi vakalarda, hemodiyaliz, hemofiltrasyon ya da hemodiyafiltrasyon gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Parenteral beslenme çözeltileri / kombinasyonlar
ATC kodu: B05BA10
PERİEVİLO N4-600E'nin bileşimindeki azot (L serisi amino asitler) ve enerji (glukoz ve
trigliseritler) sayesinde uygun bir azot/enerji dengesi sağlanır.
Bu formülasyon ayrıca elektrolitler içermektedir.
PERİEVİLO N4-600E 'deki lipid emülsiyonu, rafine zeytinyağı ile rafine soya fasulyesi yağının
birleşiminden oluşur (oran 80/20'dir). Yağ asitlerinin yaklaşık dağılımı aşağıdaki gibidir:
- % 15 doymuş yağ asitleri
- % 65 tekli doymamış yağ asitleri
- % 20 çoklu doymamış esansiyel yağ asitleri
Fosfolipidlerin, trigliseritlere oranı 0,06'dır.
Zeytinyağı, önemli miktarlarda alfa tokoferol içermektedir. Alfa tokoferol, orta düzeyde
alınan çoklu doymamış esansiyel yağ asitleriyle birlikte, E vitamini düzeylerini
iyileştirerek lipid peroksidasyonunu azaltır.
Amino asit çözeltisi, protein sentezi için gerekli olan 17 adet L serisi amino asit (8 esansiyel
amino asit dahil) içerir.
Amino asitler aynı zamanda enerji kaynağıdır, oksidasyonları sonucunda azotun üre
formunda atılımı sağlanır.
Amino asit profili aşağıdaki gibidir:
- Esansiyel amino asit miktarının, toplam aminoasit miktarına oranı: % 44,8
14/20- Esansiyel amino asit (g) miktarının, toplam azot (g) miktarına oranı: % 2,8
Dallanmış zincirli amino asit miktarının, toplam amino asit miktarına oranı: % 18,3
Karbonhidrat kaynağı glukozdur.
5.2. Farmakokinetik özellikler
PERİEVİLO N4-600E içeriğinde bulunan maddeler (amino asitler, elektrolitler, glukoz,
lipidler), ayrı ayrı uygulandıkları koşullardakiyle aynı şekilde dağılır, metabolize olur ve
atılırlar.
Emilim:
Bu ilaç intravenöz olarak verildiğinden uygulanabilir değildir.
Dağılım:
Formülasyonun bileşenleri vücuttaki tüm hücrelere dağılır.
Biyotransformasyon:
Amino asitler, dekstroz (glukoz) ve trigliseritler vücuttaki tüm hücreler tarafından metabolize
edilir. Dekstroz ve trigliseritler karbondioksite metabolize edilir. Elektrolitler metabolize
olmaz.
Eliminasyon:
Azot atığı karaciğerde üreye dönüştürülür ve böbrekler tarafından atılır. Karbondioksit
atığı akciğerler tarafından atılır. Elektrolitler vücutta depolanır veya karaciğer, bağırsaklar,
böbrekler veya cilt tarafından atılır.
Doğrusallık/Doğrusal Olmayan Durum:
Uygulanabilir değildir.
5.3 Klinik öncesi güvenlilik verileri
PERİEVİLO N4-600E ile preklinik çalışma yapılmamıştır.
PERİEVİLO N4-600E’nin bileşimindeki lipid emülsiyonu kullanılarak yapılan preklinik
toksisite çalışmaları, konvansiyel olarak yüksek miktarlarda lipid emülsiyonu alımına bağlı
değişiklikleri tanımlamıştır. Bunlar, karaciğerde yağlanma, trombositopeni ve kolesterol
yükselmesidir.
Ancak PERİEVİLO N4-600E’nin bileşimindeki amino asit ve glukoz çözeltilerinin
değişik bileşim ve konsantrasyonlarında yapılan çalışmalarda herhangi bir toksisite
saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Lipid emülsiyonu bölümü
Saflaştırılmış yumurta fosfolipidleri
Gliserol
Sodyum oleat
Sodyum hidroksit (pH ayarı için)
Enjeksiyonluk su
15/20Elektrolitli amino asit çözeltisi bölümü
Glasiyel asetik asit (pH ayarı için)
Enjeksiyonluk su
Kalsiyumlu glukoz çözeltisi bölümü
Hidroklorik asit (pH ayarı için)
Enjeksiyonluk su
6.2 Geçimsizlikler
Öncelikle geçimliliği ve ortaya çıkan karışımın stabilitesi (özellikle lipid emülsiyonunun
stabilitesi) doğrulanmadan, PERİEVİLO N4-600E’yi oluşturan üç bölmeden herhangi
birine ya da karışıma diğer ilaçlar ya da maddeler eklenmemelidir.
Lipid emülsiyonunu destabilize edebilecek olan divalan katyon içeriğine (Ca2+ ve Mg2+)
ya da düşük pH’a bağlı geçimsizlikler ortaya çıkabilir.
Herhangi bir parenteral beslenme karışımında olduğu gibi, kalsiyum ve fosfatın oranı
dikkate alınmalıdır. Özellikle mineral tuzları formunda, aşırı kalsiyum ve fosfat eklenmesi,
kalsiyum fosfat şeklinde çökeltilere neden olabilir.
PERİEVİLO N4-600E, sitrat antikoagüle edilmiş/korunmuş kan veya bileşenlerinde
çökelmiş koagülasyon riski ortaya çıkaran kalsiyum iyonlarını içermektedir.
Seftriakson, seftriakson-kalsiyum tuzunun çökelme riski nedeniyle PERİEVİLO’nun da
içinde bulunduğu kalsiyum içeren çözeltiler ile eş zamanlı olarak aynı infüzyon hattından
(örneğin Y-bağlantısı) karıştırılmamalı veya aynı anda uygulanmamalıdır (Bkz. Bölüm 4.4
ve 4.5).
PERİEVİLO N4-600E, çökelme riski nedeniyle, ampisilin veya fosfenitoin ile
karıştırılmamalı veya aynı anda aynı infüzyon hattından verilmemelidir.
Aynı uygulama seti, kateter ya da kanül aracılığıyla verilen infüzyon ürünlerinin birbiriyle
geçimliliği kontrol edilmelidir.
Psödoaglütinasyon riski nedeniyle, uygulamadan önce, uygulama sırasında ya da
uygulamadan sonra, aynı setten kan verilmemelidir.
6.3 Raf ömrü
Ambalaj kağıdı hasar görmemişse 24 aydır.
Rekonstitüsyon sonrası raf ömrü
Üç bölüm arası kalıcı olmayan seperatörler açıldıktan sonra, ürünün derhal kullanılması
önerilmektedir. Ancak bölmeler arası separatörler açılarak karıştırıldıktan sonra kimyasal
ve fiziksel stabilitenin, 2-8°C arasında 7 gün ve ardından 25 °C altında en fazla 48 saat
olduğu gösterilmiştir.
İlaç eklemeleri yapıldıktan sonra (elektrolitler, eser elementler, vitaminler; Bkz. Bölüm
6.6) raf ömrü:
Spesifik karışımlar için, kimyasal ve fiziksel stabilitenin, 2 - 8 °C arasında 7 gün ve
16/20ardından 25°C altında en fazla 48 saat olduğu gösterilmiştir.
Mikrobiyolojik açıdan, her karışımın hemen kullanılması önerilir. Hemen kullanılmadığı
durumda, kullanım öncesi saklama süresi ve koşulları kullanıcının sorumluluğundadır ve
ilaç eklemeleri kontrollü ve validasyonu yapılmış aseptik koşullarda yapılmamışsa, 2 -
8°C'de 24 saatten fazla bekletilmemelidir.
6.4 Saklamaya yönelik özel tedbirler
25°C altındaki oda sıcaklığında saklanmalıdır.
Dondurulmamalıdır.
Koruyucu dış ambalajı içinde saklanmalıdır.
Bölmeler arası separatörler açılarak karıştırıldıktan sonra ya da ilaç eklemeleri yapıldıktan
sonraki saklama koşulları için Bkz. Bölüm 6.3.
6.5 Ambalajın niteliği ve içeriği
Ürün ambalajı hava geçirmez ve sızdırmaz bir biçimde tıbbi kullanıma uygun olacak
şekilde şeffaf, çok katmanlı plastikten üretilmiş, üç bölmeli, poliolefin bir iç torba sistemi
içerisinde bulunmaktadır. Bu çok katmanlı plastik iç torba sisteminin bölmelerdeki
ürünlerle temas eden iç tabakası, poliolefin kopolimerlerden, diğer iki tabakası ise
kopolyester ve EVA (etil vinil asetat)’dan oluşmaktadır. Ayrıca ilgili bölmelerde
enjeksiyon girişleri için enjeksiyon portları yer almaktadır.
%6,3 Elektrolitli Amino Asit Çözeltisi, %18,75 Kalsiyumlu Glukoz Çözeltisi ve %15 Lipid
Emülsiyonu içeren üç bölme, aralarında bulunan seperatörler ile birbirinden ayrılmaktadır.
Uygulama öncesi bölmeler arasındaki bu seperatörler sıkıştırılmak veya yuvarlatılmak
suretiyle patlatılarak açılmakta ve bölmelerdeki ürünler birbiriyle karıştırılmaktadır. Çok
katmanlı plastikten üretilmiş poliolefin iç torba, oksijen geçirmeyen poliolefin dış torba
içerisine konulur. Dış torba ile iç torba arasında oksijen absorbanı içeren bir saşe
bulunmaktadır.
Glukoz bölmesinde, ilaç eklemelerinde kullanılmak üzere bir enjeksiyon portu vardır.
Amino asit bölmesinde, infüzyon setinin ucunun uygulanabileceği bir uygulama bölgesi
vardır.
Torba, bir oksijen absorbe edici saşe ile birlikte oksijen geçirmeyen bir dış ambalaj içinde
ambalajlanmaktadır.
Ambalaj boyutları
1000 mL torba
1500 mL torba
2000 mL torba
2500 mL torba
Tüm ambalaj formları pazarlanmıyor olabilir.
17/206.6 Beşeri tıbbi üründen arta kalan maddelerin imhası ve diğer özel önlemler
Açmak için:
Koruyucu dış ambalaj yırtılarak çıkarılır.
Oksijen absorbanı saşe atılır.
Torbanın ve separatörlerin sağlamlığı kontrol edilir. Yalnızca torba zarar görmediyse, bölmeler
arasındaki geçici separatörler sağlamsa (bölmelerdeki sıvılar birbirine karışmadıysa), amino
asit ile glukoz çözeltileri berrak ve gözle görülebilir partikül içermiyorsa ve emülsiyon
homojen süt görünümündeyse kullanılmalıdır.
Çözeltilerin ve emülsiyonun karıştırılması:
Separatörleri ayırırken ortamın oda sıcaklığında olmasına dikkat edilmelidir.
Torba, manuel olarak üst kısmından (askının bulunduğu kenar) başlayarak kendi üzerine
katlanır. Geçici separatörler, uygulama girişlerine yakın yerlerden ayrılmaya başlayacaktır.
Separatörler torbanın yarısına kadar açılacak şekilde, torba katlanmaya devam edilmelidir.
Torba en az 3 defa alt-üst edilerek sıvıların karışması sağlanmalıdır.
Karıştırıldıktan sonra oluşan emülsiyon homojen süt görünümünde olmalıdır.
İlaç eklemeleri:
Torba vitamin, elektrolit ve eser elementlerin eklenmesi yapılabilecek kapasitededir.
Sulandırılmış karışıma herhangi bir ekleme yapılabilir (vitaminler dahil) (geçici separatörler
ayrılarak üç bölmedeki içeriğin karışımı gerçekleştirildikten sonra).
Vitamin eklemeleri, karışım sulandırılmadan önce (geçici separatörler ayrılarak 3 bölmedeki
içeriğin karışımı gerçekleştirilmeden önce) glukoz bölmesinin içine yapılabilir.
Elektrolit içeren formülasyonlara ekleme yapmadan önce, torbada mevcut elektrolitlerin
miktarı dikkate alınmalıdır.
Eklemeler aseptik koşullarda nitelikli personelce gerçekleştirilmelidir.
PERİEVİLO N4-600E içine aşağıdaki tablodaki elektrolitler eklenebilir:
1000 mL için miktarlar
Maksimum Maksimum toplam
Mevcut düzey
eklenebilecek miktar miktar
Sodyum 21 mmol 129 mmol 150 mmol
Potasyum 16 mmol 134 mmol 150 mmol
Magnezyum 2,2 mmol 3,4 mmol 5,6 mmol
Kalsiyum 2,0 mmol 3,0 (1,5(a)) mmol 5,0 (3,5(a)) mmol
İnorganik fosfat 0 mmol 8,0 mmol 8,0 mmol
Organik fosfat 8,5 mmol(b) 15,0 mmol 23,5 mmol(b)
a İnorganik fosfatın eklenecek miktarına karşılık gelen değer
b Lipid emülsiyonu içindeki fosfat dahil
18/20Eser elementler ve vitaminler
Ticari olarak mevcut vitamin ve eser element preparatları katıldığında (maksimum 1 mg
demir içeren) stabil olduğu gösterilmiştir.
Talep edilmesi halinde, diğer katkı maddeleriyle geçimlilik mevcuttur.
Eklemeler yaparken, periferik bir venden uygulanması düşünülüyorsa, ekleme
yapıldığında oluşan son karışımın ozmolaritesi ölçülmelidir.
Eklemeyi gerçekleştirmek için:
- Aseptik koşullara uyulmalıdır.
- Torbanın enjeksiyon yeri hazırlanır.
- Enjeksiyon bölgesi iğneyle delinerek iğne veya rekonstitüsyon cihazıyla ekleme
gerçekleştirilir.
- Torbanın içeriği eklenmiş olan ilaçla karıştırılır.
İnfüzyonun hazırlanması:
Aseptik koşullara uyulmalıdır.
Torba asılır.
Uygulama çıkış ucundaki plastik koruyucu çıkarılır.
İnfüzyon setinin ucu, uygulama çıkışına sıkıca yerleştirilir.
Uygulama:
Tek kullanımlıktır.
Ürün sadece, bölmeler arasındaki geçici separatörler açılıp, 3 bölümün içeriği
karıştırıldıktan sonra uygulanır.
Oluşan son infüzyon emülsiyonunda faz ayrışması görülmediğinden emin olunmalıdır.
Torba açıldıktan sonra içerik derhal kullanılmalıdır. Açılmış torba başka bir infüzyonda
kullanmak üzere asla saklanmamalıdır. Kısmen kullanılmış torbalar yeniden
bağlanmamalıdır.
Primer torbanın içinde bulunan artık gaz nedeniyle oluşabilecek gaz embolisinden
sakınmak amacıyla, seri bağlantıyla kullanılmamalıdır.
Ürünün kullanılmayan kısmı ya da atık materyalle tüm gerekli cihazlar atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi, Sanayi Caddesi No:22/1
Ergene/ TEKİRDAĞ
Tel : 0282 675 14 04
Faks : 0282 675 14 05
e-mail: info@polifarma.com.tr
19/208. RUHSAT NUMARASI
2024/251
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.08.2024
Ruhsat yenileme tarihi:
10. KÜB’ÜN YENİLENME TARİHİ
20/20