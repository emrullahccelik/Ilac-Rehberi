1  KULLANMA TALİMATI  
 
SUBMEX  20 mg/0.8 mL enjeksiyonluk çözelti  içeren  kullanıma  hazır şırınga 
Steril, Sitotoksik  
Deri  altına  uygulanır.  
 
• Etkin  madde: 0,8 ml çözelti  20 mg metotreksat  içerir.  
• Yardımcı  maddeler : Sodyum klorür(tonisite ayarlayıcı),  sodyum hidroksit(pH ayarlayıcı), 
hidroklorik asit(pH ayarlayıcı), enjeksiyonluk su(çözücü).  
 
Bu Kullanma  Talimatında:  
1. SUBMEX nedir  ve ne için kullanılır?  
2. SUBMEX’i  kullanmadan önce dikkat edilmesi gerekenler  
3. SUBMEX  nasıl kullanılır?  
4. Olası  yan etkiler  nelerdir?  
5. SUBMEX’in  saklanması  
Başlıkları yer almaktadır.  
1. SUBMEX  nedir  ve ne için kullanılır?  
• SUBMEX,  etken  madde olarak  metotreksat  içerir.  
• Kutuda enjeksiyonluk solüsyon içeren  kullanıma  hazır  1 adet  şırınga  olarak  sunulur.  
Metotreksat,  aşağıdaki  özelliklere  sahip  olan bir maddedir:  
• Vücuttaki  bazı hücrelerin  hızlı şekilde  çoğalmasını  engeller.  
• Bağışıklık  sisteminin  (vücudun kendini savunma mekanizması)  etkinliğini azaltır.  
• Antiinflamatuvar  etkilere  sahiptir.  
SUBMEX aşağıdaki  hastalıkların  tedavisi  için endikedir:  
• Yetişkin  hastalardaki  aktif romatoid  artritte  (inflamatuar  eklem  hastalığı)  
• Steroid  olmayan  antiinflamatuvar  ilaçlara cevabın  yetersiz olduğu aktif juvenil  idiopatik 
artritin (JİA) (kronik eklem iltihabı) poliartritik formları 
• Orta ve şiddetli psöriazis (sedef hastalığı) ve aktif psöriatik artritte (sedef hastalarında 
görülen eklem iltihabı)  
• Orta şiddetli steroide bağlımlı Crohn hastalığı (sindirim kanalının iltihabi bir  hastalığı) 
olan yetişkinlerde steroidler ile kombine tedavide  
• Monoterapi olarak  metotreksata cevap  veren  yetişkinlerde  Crohn hastalığının  devam  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa lütfen  doktorunuza ya da eczacınıza  danışınız.  
• Bu ilaç kişisel  olarak sizin için reçete edilmiştir.  Başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 2  tedavisinde  endikedir.  
 
Romatoid artrit (inflamatuar  eklem şişliği), sinoviyel zarların (eklem zarları)  iltihabı ile  karakterize 
kronik kollajen hastalıktır (süregelen bağ doku hastalığı). Bu zarlar birçok eklem için 
kayganlaştırıcı görevi gören bir sıvı üretmektedir. İltihap, zarların kalınlaşmasına ve eklemin 
şişmesine neden olmaktadır. 
 
Juvenil  artrit,  16 yaşından  küçük çocuklarda  görülen bir hastalıktır.  Hastalığın  ilk 6 ayı içinde  5 
ya da daha fazla eklem etkilenirse poliartritik form belirir.  
 
Psöriatik artrit cilt ve tırnaklarda, özellikle de el ve ayak parmağı eklemlerinde psoriatik  lezyonlar 
gösteren bir artrit (eklem iltihabı) tipidir.  
 
Psöriazis  kalın, kuru, gümüşümsü,  yapışkan kabuklarla  kaplı  kırmızı yamalarla karakterize  
sıklıkla karşılaşılan kronik bir cilt hastalığıdır. 
SUBMEX hastalığın  gelişimini değiştirir  ve yavaşlatır.  
Crohn hastalığı, karın ağrısı, ishal, kusma veya kilo kaybı gibi belirtilere neden olarak 
gastrointestinal sistemin herhangi bir bölümünü etkileyebilecek bir tür iltihabi bağırsak hastalığıdır.  
2. SUBMEX’i  kullanmadan önce dikkat  edilmesi  gerekenler 
SUBMEX’i aşağıdaki durumlarda KULLANMAYINIZ  
Eğer;  
• Metotreksat’a  veya  SUBMEX’in  içerisindeki  herhangi  bir bileşiğe  karşı  aşırı duyarlılığınız  
(alerji)  varsa  
• Şiddetli böbrek hastalığınız  varsa (ciddi  böbrek  hastalığınızın  olup olmadığını  doktorunuz 
size söyleyebilecektir)  
• Şiddetli karaciğer  hastalığınız  varsa (ciddi  karaciğer  hastalığınızın  olup olmadığını 
doktorunuz size söyleyecektir)  
• Kan hastalığınız  varsa  
• Düzenli  olarak  yüksek miktarda  alkol  tüketiyorsanız  
• Bağışıklık  sisteminiz  zayıfsa  
• Tüberküloz, HIV veya diğer  immün  yetmezlik  sendromları  gibi şiddetli  bir enfeksiyonunuz  
varsa  
• Ağız,  mide  ya da bağırsak ülseriniz  (yara) varsa  
• Hamileyseniz  ya da emziriyorsanız  
• Aynı  zamanda canlı  aşılar  ile aşılanmaktaysanız.  
SUBMEX’i  aşağıdaki  durumlarda  DİKKATLİ  KULLANINIZ  
Metotreksat ile altta yatan romatolojik hastalığı olan hastalarda akciğerlerden akut kanama rapor 
edilmiştir.  Kan tükürme  veya  öksürme  belirtileri yaşıyorsanız  derhal  doktorunuza  başvurmalısınız.  
 
Lenf düğümlerinin  büyümesi  (lenfoma)  meydana  gelebilir  ve bu durumda  tedavi 
sonlandırılmalıdır.  
 
İshal  SUBMEX’in  toksik etkisi olabilir  ve tedavinin kesilmesini gerektirir.  Eğer  sizde ishal 3  görülürse, lütfen  doktorunuzla konuşunuz.  
 
Ensefalopati (bir beyin hastalığı) / lökoensefalopati (beyindeki beyaz maddede görülen özel bir 
hastalık) metotreksat tedavisi alan kanser hastalarında bildirilmiştir ve bu durumlar diğer hastalıklar için metotreksat tedavisi alan hastalarda da göz ardı edilemez.  
 
Siz, eşiniz  veya bakıcınız,  genel  kas güçsüzlüğü, görme  bozukluğu, düşünce, hafıza ve yönelimde 
kafa karışıklığına ve kişilik değişikliklerine yol açan değişiklikler de dahil olmak üzere nörolojik 
semptomların yeni başladığını veya kötüleştiğini fark ederseniz, derhal doktorunuza başvurunuz; 
çünkü bunlar çok ciddi bir hastalığın belirtileri  olabilir. (ilerleyici multifokal lökoensefalopati 
(PML) adı verilen nadir, ciddi beyin enfeksiyonu)  
 
Metotreksat cildinizi güneş ışığına karşı hassas hale getirebilir. Güneşten çok fazla kaçının ve 
güneş  lambası  veya şezlong kullanmayınız. Güneşe  çıkmadan  önce  yüksek koruma faktörlü  güneş 
koruyucu ürün kullanınız. Daima kollarınızı ve bacaklarınızı kapatan bir şapka ve kıyafet giyiniz. 
 
SUBMEX dozajına  ilişkin  önemli uyarı  
Romatizmal hastalıklar, cilt hastalıkları ve Crohn hastalığının tedavisinde kullanılan metotreksat 
yalnızca haftada bir kez kullanılmalıdır.  Metotreksatın  yanlış  dozlanması  ölümcül  olabilecek  ciddi 
yan etkilere  yol açabilir.  Lütfen  kullanma talimatının  3. SUBMEX nasıl  kullanılır?  bölümünü çok 
dikkatli bir şekilde okuyunuz  
 
SUBMEX’i  kullanmadan önce  aşağıdaki  durumlarda doktorunuz ile konuşunuz:  
- Şeker  hastalığınız  varsa ve insülin  tedavisi  görüyorsanız  
- Aktif olmayan, uzun süreli enfeksiyonlarınız varsa (örn. tüberküloz, hepatit B veya C, zona 
[herpes zoster])  
- Herhangi bir karaciğer  veya böbrek hastalığınız  varsa ya da geçirmişseniz  
- Akciğer  fonksiyonuyla ilgili sorunlarınız  varsa  
- Aşırı  kiloluysanız  
- Karnınızda veya akciğerler ile göğüs  duvarı  arasındaki  boşlukta anormal  sıvı birikiminiz 
varsa (assit, plevral efüzyon)  
- Susuz kaldıysanız  veya dehidrasyona yol açan rahatsızlıklardan  şikayetçiyseniz (örn.  kusma, 
ishal veya ağız ve dudaklarda iltihaplanma sonucu dehidrasyon)  
 
Radyasyon kaynaklı dermatit (bir tür deri hastalığı) ve güneş yanığı SUBMEX tedavisi sırasında 
yeniden ortaya çıkabilir (recall -reaksiyonu).  
 
Çocuklar, ergenler  ve yaşlılar  
Doz talimatları hastanın  vücut  ağırlığına  bağlıdır.  
 
Bu ilacın bu yaş grubunda kullanımıyla ilgili yeterli deneyim olmadığından, 3 yaşın altındaki çocuklarda kullanılması önerilmez.  
 
SUBMEX ile tedavi  edilen  çocuklar, ergenler ve yaşlılar,  olası  yan etkilerin  mümkün olduğu kadar  4  erken  tespit  edilmesi için yakın tıbbi  gözetim  altında  tutulmalıdır.  
 
Yaşlı hastalar için doz, yaşa bağlı olarak karaciğer ve böbrek fonksiyonlarında azalma nedeniyle 
azaltılmalıdır.  
 
SUBMEX tedavisi  için özel önlemler  
Metotreksat sperm ve yumurta üretimini geçici olarak etkilemektedir. Metotreksat düşük ve ciddi 
doğum kusurlarına neden olabilir. Tedaviniz süresince Metotreksat kullanan kadınsanız, 
metotreksat  tedavisinin  bitiminden  sonra en az 6 ay boyunca  bebek  sahibi olmaktan  kaçınmalısınız. 
Tedaviniz süresince Metotreksat kullanan erkekseniz, tedavinizin bitiminden sonra en az 3 ay 
boyunca çocuk sahibi olmaktan kaçınmalısınız.  
 
Sedef hastalığının neden olduğu cilt değişiklikleri, ultraviyole ışınına maruz kalınması halinde SUBMEX tedavisi sırasında kötüleşebilir. 
 
Metotreksat düşük dozlarda kullanılsa bile ciddi yan etkiler ortaya çıkabilmektedir. Zamanında tespit edilebilmesi için doktorunuzun kontrol muayeneleri  ve laboratuvar testleri yapması  gerekir.  
 
Tedavi  öncesi  
Tedaviye başlanmadan önce, yeterli kan hücresine sahip olup olmadığınızı, karaciğer 
fonksiyonunuzu, serum albümin (kanda bulunan bir protein) seviyelerinizi ve böbrek fonksiyonunuzu kontrol etmek için kan örnekleri alınacaktır. Doktor ayrıca başka karaciğer 
testleri yapılmasına da karar verebilir; bunlardan bazıları karaciğerinizin görüntüleri olabilir, 
diğerleri ise karaciğeri daha yakından incelemek için karaciğerden küçük bir doku örneğinin alınmasına ihtiyaç duyabilir. Doktorunuz aynı zamanda da tüberküloz (verem, etkilenen dokuda küçük nodüller ile kombinasyon halinde bulaşıcı bir hastalık) hastası olup olmadığınızı kontrol 
edecektir ve akciğer röntgeninizi çekecektir.  
 
Tedavi  sırasında  
Doktorunuz aşağıdaki  muayeneleri  yapabilir:  
• İltihaplanma  veya ülserasyon gibi mukoza değişiklikleri için ağız ve boğaz  muayenesi,  
• Kan testleri/kan  hücresi  sayısıyla  birlikte  kan sayımı ve serum  metotreksat seviyelerinin  
ölçümü  
• Karaciğer  fonksiyonunu izlemek  için kan testi 
• Karaciğer  durumunu izlemek  için görüntüleme testleri  
• Böbrek fonksiyonunu izlemek  için kan testi 
• Daha yakından incelemek  için karaciğerden alınan  küçük bir doku örneği  
• Solunum sisteminin  kontrolü ve gerekliyse akciğer  fonksiyon testi 
Planlanan bu testleri yaptırmanız çok önemlidir. Bu testlerden herhangi birinin sonucu dikkat çekici 
çıkarsa doktorunuz tedavinizi buna göre ayarlayacaktır. 
Bu uyarılar,  geçmişteki  herhangi bir dönemde dahi olsa sizin  için geçerliyse lütfen  doktorunuza 
danışınız.  5  SUBMEX’in  yiyecek  ve içecek  ile kullanılması 
 
SUBMEX tedavisi  sırasında  alkol  kullanmamalı ve aşırı kahve, kafein  içeren  alkolsüz  içecekler  ve 
siyah çay tüketiminden kaçınmalısınız; aksi takdirde yan etkiler artabilir veya SUBMEX’in 
etkililiği olumsuz etkilenebilir. Ayrıca SUBMEX tedavisi sırasında bol miktarda sıvı içtiğinizden 
emin olunuz çünkü dehidrasyon (vücut suyunun azalması) SUBMEX’in toksisitesini artırabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Eğer hamileyseniz,  hamile olduğunuzu düşünüyorsanız veya hamile kalmayı  planlıyorsanız bu 
ilacı almaya başlamadan önce doktorunuza veya eczacınıza danışınız.  
 
SUBMEX'i hamilelik sırasında veya hamile kalmaya çalışıyorsanız kullanmayınız. Metotreksat doğum kusurlarına neden olabilir, doğmamış bebeklere zarar verebilir veya düşüklere neden 
olabilir. Kafatası, yüz, kalp ve kan damarları, beyin ve uzuvlardaki malformasyonlarla ilişkilidir. Bu nedenle  hamile  hastalara veya hamile  kalmayı  planlayan  hastalara metotreksat  verilmemesi çok 
önemlidir.  
 
Çocuk doğurma  çağındaki  kadınlar  için, tedavi  öncesinde  gebelik  testi yapılması gibi uygun 
tedbirler alınarak bu kadınların hamile olmadığından kesinlikle emin olunmalıdır. 
 
Metotreksat  genotoksik olduğundan hamile  kalmak  isteyen  kadınların genetik  danışmanlık  desteği 
almaları tavsiye edilmektedir ve erkekler tedaviden önce spermlerini koruma imkanı konusunda 
tavsiye almalıdırlar. Metotreksat alırken ve tedavinin kesilmesinden sonra en az 6 ay boyunca güvenilir doğum kontrolü kullanarak hamile kalmaktan kaçınmal ısınız.  
 
Erkeklerde doğurganlık  
Mevcut  veriler,  babanın  metotreksatı haftada  30 mg'dan az alması  durumunda  malformasyon veya 
düşük yapma riskinin arttığını göstermemektedir. Ancak risk tamamen dışlanamaz. Metotreksat genotoksik olabilir. Bu, ilacın genetik mutasyona neden olabileceği anlamına gelir. Metotreksat, 
doğum kusurlarına neden olma potansiyeli ile sperm üretimini etkileyebilir. Bu nedenle metotreksat alırken ve tedavinin kesilmesinden sonraki en az 3 ay boyunca çocuk sahibi olmaktan veya sperm bağışlamaktan kaçınmalısınız.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme 
İlacı kullanmadan önce  doktorunuza veya eczacınıza  danışınız.  
 
Metotreksat anne sütüne geçtiği için tedavi sırasında emzirmeyiniz. Doktorunuz emzirme 
döneminde metotreksat tedavisinin kesinlikle gerekli olduğunu düşünüyorsa emzirmeyi bırakmalısınız.  
 
Araç ve makine  kullanımı  
SUBMEX ile tedavi sırasında merkezi  sinir sistemini de etkileyen  yorgunluk ve baş dönmesi 
gibi yan etkiler  görülebilir. Bu nedenle, bazı kişilerde araç sürmek ya  da makine  kullanmak sorun 6  yaratabilmektedir.   Eğer   yorgunluk  ya   da  uyuşukluk  hissediyorsanız,  araç  veya  makine 
kullanmamalısınız.  
 
SUBMEX’in  içeriğinde bulunan bazı yardımcı  maddeler hakkında  önemli  bilgiler  
Bu tıbbi ürün, her dozunda  23 mg’dan (1 mmol)  daha  az sodyum  ihtiva  eder.  Yani  esasında 
“sodyum içermez”. Bu dozda sodyuma bağlı herhangi bir yan etki beklenmemektedir.  
 
Diğer ilaçlarla  birlikte  kullanımı  
Aşağıdaki  ilaçları alıyorsanız  doktorunuza  söylemeniz  özellikle  önemlidir:  
• Leflunomid, sulfasalazin  (artrit  ve sedef  hastalığının  yanı  sıra ülseratif  kolit tedavisinde  de 
kullanılan ilaçlar), aspirin, fenilbutazon veya amidopirin gibi romatoid artrit veya sedef 
hastalığına yönelik diğer tedaviler  
• Siklosporin (bağışıklık  sistemini baskılamak  için kullanılan  ilaçlar)  
• Azatiyoprin (organ  nakli sonrasında  organ reddini önlemek için kullanılan  ilaçlar)  
• Retinoidler  (sedef  hastalığı  ve diğer  cilt bozukluklarının tedavisinde  kullanılan  ilaçlar)  
• Fenitoin, valproat veya karbamazepin gibi antikonvülsan ilaçlar (nöbetleri önlemek için 
kullanılır)  
• Kanser  tedavileri  
• Barbitüratlar  (uyku enjeksiyonu)  
• Sakinleştiriciler  
• Oral kontraseptifler  
• Probenesid (gut tedavisinde  kullanılan  ilaçlar)  
• Antibiyotikler   (Penisilin,   glikopeptitler,  trimetoprim- sülfametoksazol,   sülfonamidler,  
siprofloksasin, sefalotin,  tetrasiklinler,  kloramfenikol  gibi antibiyotikler)  
• Pirimetamin  (sıtmayı önlemek  ve tedavi  etmek  için kullanılan  ilaçlar)  
• Folik  asit içeren  vitamin preparatları  
• Omeprazol  veya pantoprazol  gibi proton pompası  inhibitörleri  (mide  asidi  üretimini azaltan 
ve şiddetli mide yanması veya ülser tedavisinde kullanılan ilaçlar)  
• Teofilin  (astım tedavisinde  kullanılan  ilaçlar)  
• Kolestiramin  (yüksek kolesterol, kaşıntı  veya  ishal tedavisinde  kullanılır)  
• NSAİİ'ler, steroidal olmayan antiinflamatuar ilaçlar (ağrı veya  inflamasyonu tedavi etmek 
için kullanılır)  
• P-aminobenzoik asit (cilt bozukluklarının tedavisinde  kullanılır)  
• Kızamık,  kabakulak veya sarı humma  aşıları gibi canlı  aşılarla  yapılan  herhangi  bir aşı 
(kaçınılmalıdır)  
• İlave  hematotoksik  ilaçlar  (örn.  metamizol)  
• Nitröz  oksit  (genel  anestezide kullanılan  bir gaz) 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar  hakkında bilgi veriniz.  
 
3. SUBMEX  nasıl  kullanılır?  
 
Uygun  kullanım  ve doz/uygulama sıklığı için talimatlar:  
Doktorunuz  sizin  için bireysel  olarak  uygulanacak doza  karar  verecektir.  Tedavinin etkisini 
görebilmek için 4 ila 8 hafta  geçmesi  gerekmektedir.  Tedavi  sürenize  doktorunuz  karar  verecektir.  7  Haftada bir kez doz gerektiren romatoid artrit, aktif jüvenil idiyopatik artrit, sedef hastalığı, 
psoriatik artrit ve Crohn hastalığının tedavisi için SUBMEX yalnızca haftada bir kez kullanınız. 
Çok fazla SUBMEX kullanılması ölümcül olabilir. 
SUBMEX yalnızca haftada bir kez uygulanır. Doktorunuzla  beraber  enjeksiyon için her hafta uygun 
bir gün belirleyiniz.  
 
Uygulama yolu  ve metodu:  
SUBMEX enjeksiyon deri altına  uygulanabilir.  
 
Yerel gerekliliklere uygun olarak taşıma ve imha şekli diğer hücre bölünmesini durdurucu 
(sitotoksik) ilaçlar  ile uyumlu olmalıdır. Hamile sağlık hizmeti personeli SUBMEX’i taşımamalı 
ve/veya uygulamamalıdır. 
 
Metotreksat cilt yüzeyi veya mukoza ile temas etmemelidir. Ürün içeriği ile direkt temas 
durumunda, etkilenen bölge hemen bol su ile durulanmalıdır. 
 
Değişik  yaş grupları  
Çocuklarda  kullanımı:  
Metotreksat  tedavisinin  3 yaşın  altındaki  çocuklarda  etkililik  ve güvenlilik ile ilgili  yeterli  
değerlendirme bulunmamaktadır. 
 
Yaşlılarda  kullanımı:  
Yaşlı  hastalarda  doz azaltılması  gerekebilir.  
 
Özel kullanım durumları 
Böbrek/karaciğer yetmezliği:  
SUBMEX böbrek fonksiyonu zayıf  olan hastalarda ve özellikle  alkole  bağlı  ciddi  karaciğer 
hastalığı geçirmiş veya geçirmekte olan hastalarda dikkatle kullanılmalıdır.  
 
Eğer SUBMEX’in  etkisinin  çok güçlü veya zayıf olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  SUBMEX  kullandıysanız  
Doktorunuzun doz önerilerine  uyunuz.  Kendi  kararınız  ile dozu değiştirmeyiniz.  
 
Aşırı  dozda  metotreksat  ciddi  toksik reaksiyonlara  yol açabilir.  Doz aşımı belirtileri arasında kolay 
morarma veya kanama, olağandışı zayıflık, ağız yaraları, mide bulantısı, kusma, siyah veya kanlı 
dışkı, kanlı öksürük veya  kahve  telvesi gibi görünen kusmuk ve  idrar  yapmada  azalma sayılabilir. 
(bkz. Bölüm 4.Olası yan etkiler?)  
SUBMEX’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Doktorunuz, zararlı  etkinin  şiddetine  göre gerekli  tedaviye  karar  verecektir.  8  SUBMEX’i  kullanmayı  unutursanız  
 
Unutulan dozları  dengelemek için çift doz almayınız. 
 
Doktorunuz  ile konuşunuz. Doktorunuz  tarafından  reçetelenen  dozu mümkün olduğunca  kısa 
sürede alınız ve sonrasında her hafta almaya devam ediniz. 
 
SUBMEX  ile tedavi  sonlandırıldığında  oluşabilecek  etkiler  
Doktorunuzun onayı  olmadan, SUBMEX tedavisini durdurmak hastalığınızın  daha  kötüye 
gitmesine neden olabilir. Doktorunuzun onayı olmadan tedaviyi sonlandırmayınız. 
 
4. Olası yan etkiler nelerdir?  
 
Tüm  ilaçlar  gibi SUBMEX’in  içeriğinde  bulunan maddelere duyarlı  olan kişilerde  yan etkiler 
olabilir.  
 
Olası yan etkiler ne sıklıkla ortaya çıktıklarına göre aşağıda listelenmiştir.Bu tablo bu yan etkilerin kaç hastada ortaya çıkabileceğini göstermektedir:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor.  
 
Ani bir hırıltı,  nefes  almada  zorluk, göz kapaklarında,  yüzde  veya dudaklarda  şişme,  döküntü veya 
kaşıntı (özellikle tüm vücudunuzu etkileyen) olursa hemen doktorunuza bildiriniz. 
Aşağıdaki etkiler sizde görülürse derhal doktorunuza bildiriniz . Bu etkiler ciddi ve potansiyel 
olarak yaşamı tehdit eden etkiler olarak belirtilir ve acil özel tedavi gerektirir. 
- Akciğer  iltihabı (belirtiler  genel  hastalık,  kuru, tahriş  edici  öksürük, nefes  darlığı,  dinlenme 
sırasında nefes darlığı, göğüs ağrısı veya ateş olabilir)  
- Kan tükürmek veya  öksürmek  
- Cildin  şiddetli soyulması  veya  kabarması  
- Olağandışı  kanama (kan kusma  dahil)  veya  morarma  
- Şiddetli ishal  
- Ağızdaki  ülserler  
- Siyah  veya  katran rengi  dışkı  
- İdrarda  veya  dışkıda  kan 
- Ciltte  küçük kırmızı lekeler  
- Ateş 
- Cildin  sararması  (sarılık)  
- İdrar  yaparken  ağrı veya zorluk  
- Susuzluk ve/veya  sık idrara  çıkma  
- Nöbetler  (konvülsiyonlar)  
- Bilinç  kaybı  
- Bulanık veya  az görme  
 9  Diğer  yan etkiler  aşağıda belirtilmiştir:  
 
Çok yaygın   
• İştah  kaybı  
• Mide  bulantısı  (hastalık  hissi)  
• Karın  ağrısı  
• Ağızda  iltihaplanma  
• Sindirim bozukluğu  
• Karaciğer  enzimlerinde  artış 
Yaygın  
• Beyaz ve/veya kırmızı kan hücrelerinde ve/veya kan pulcuklarında azalma ile birlikte kan 
hücresi oluşumunda azalma (lökopeni, anemi, trombositopeni)  
• Baş ağrısı  
• Yorgunluk  
• Uyuşukluk  
• Kuru, verimsiz  öksürük ile birlikte  akciğer  iltihabı  (pnömoni)  
• Nefes  darlığı  ve ateş 
• Ağızda  ülser  
• İshal  
• Döküntü, deride  kızarıklık,  kaşıntı  
 
Yaygın  olmayan   
• Kan hücreleri  ve kan pulcuklarının sayısının  azalması  
• Boğaz  iltihabı  
• Baş dönmesi, kafa karışıklığı,  depresyon  
• Kan damarlarında  iltihaplanma  
• Ülser  ve sindirim sisteminde  kanama  
• Bağırsakların  iltihabı,  kusma  
• Pankreas  iltihabı  
• Karaciğer  bozuklukları  
• Şeker  hastalığı başlangıcı  
• Serum  albüminde  azalma  
• Herpes  benzeri  deri döküntüsü  
• Isırgan  otu döküntüsü  
• Işığa  artan  hassasiyet,  
• Saç kaybı,  
• Romatizmal nodüllerin sayısında  artış,  
• Zona,  
• Eklem  ağrısı,  kas ağrısı, osteoporoz  (kemik  kütlesinin  azalması)  
• Mesane veya vajinada  iltihap ve  yara  
• Azalmış  böbrek fonksiyonu,  
• Ağrılı idrara  çıkma  
• Vajina iltihabı ve ülserleri  
 10   
Seyrek   
• Enfeksiyon (aktif  olmayan kronik enfeksiyonun yeniden aktivasyonu dahil)  
• Sepsis  
• Gözlerde kızarıklık,  
• Alerjik  reaksiyonlar, anafilaktik  şok 
• Kandaki  antikor  sayısında  azalma  
• Kalbin  etrafındaki  kesenin  iltihaplanması,  kalbin etrafındaki  kesede sıvı birikimi 
• Kalbin  tıkanması,  Kalbin  etrafındaki  kese içinde  bulunan sıvı  nedeniyle  kalbin dolması  
• Duygu durum  değişiklikleri  
• Düşük tansiyon  
• Kan pıhtılaşması,  akciğerde skar dokusu oluşumu (pulmoner  fibroz)  
• Pneumocystis  jiroveci  pnömonisi,  
• Solunumun kesilmesi,  astım,  akciğer  çevresindeki kese içinde  sıvı birikmesi  
• Diş eti iltihabı 
• Akut  hepatit  (karaciğer  iltihabı)  
• Kemik  kırılması  
• Böbrek yetmezliği  
• Damarda  kanama nedeniyle  artan  deri pigmentasyonu, akne,  mavi  lekeler  (ekimoz,  peteşi)  
• Kan damarlarının  alerjik  olarak  iltihaplanması  
• Kemik kırığı  
• Koyu ten rengi  
• İdrarın azalması veya yokluğu  
• Elektrolit bozuklukları  
• Ateş  
• Yavaş yara iyileşmesi  
Çok seyrek  
• Bazı beyaz  kan hücrelerinde  azalma (agranülositoz)  
• Ciddi  kemik  iliği yetmezliği 
• Karaciğer  yetmezliği  
• Bezlerde şişme  
• Uykusuzluk  
• Ağrı 
• Kas zayıflığı,  uyuşukluk veya  karıncalanma hissi/uyarılara  normalden daha  az duyarlılık  
• Tat alma  duyusunda  değişiklikler  (metalik  tat) 
• Nöbetler,  felç veya  kusmaya  neden  olan  beyin zarının iltihaplanması  
• Görme  bozukluğu, göz  retinasında  hasar  
• Kan kusma, toksik megakolon (şiddetli ağrı ile ilişkili kalın  bağırsağın genişlemesi)  
• Tırnaklarda artan pigmentasyon, tırnak etlerinin iltihabı, küçük kan damarlarında görünür 
genişleme  
• Cinsel  istek  kaybı, iktidarsızlık,  erkekte göğüsün büyümesi  (jinekomasti),  sperm  
oluşumunda bozukluk 
• Stevens -Johnson sendromu 
• Toksik epidermal  nekroliz  (Lyell  sendromu)  11  • Gastrointestinal sistemde  ciddi  komplikasyonlar  
• Çıbanlar  
• Derideki  kan damarları  
• Adet  bozuklukları, vajinal  akıntı,  kısırlık  
• Lenf  düğümlerinin büyümesi (lenfoma)  
Bilinmiyor  
• Bazı beyaz kan hücrelerinin  sayısında  artış (eozinofili)  
• Ensefalopati/Lökoensefalopati  (beyindeki beyaz maddede görülen bir hastalık)  
• Burun kanamaları,  
• Akciğer  kanaması,  
• Çenede kemik  hasarı  (beyaz kan hücrelerinin  aşırı  büyümesine sekonder),  
• İdrarda  protein,  
• Güçsüzlük hissi,  
• Enjeksiyon yerinde doku hasarı,  deride kızarıklık  ve dökülme, şişlik.  
 
Metotreksat deri altı uygulama ile lokal olarak iyi tolere edilir. Yalnızca tedavi sırasında azalan 
hafif lokal deri reaksiyonları gözlemlenmiştir.  
 
SUBMEX beyaz kan hücrelerinin sayısında azalmaya neden olabilir ve enfeksiyona karşı 
direnciniz azalabilir. Ateş ve genel durumunuzda ciddi bozulma gibi belirtilerin olduğu bir 
enfeksiyon ya da boğaz, yutak veya ağız ağrısı veya idrar sorunları gibi lokal enfeksiyon 
belirtilerinin eşlik ettiği ateş yaşarsanız derhal doktorunuza başvurunuz. Beyaz kan hücrelerinin olası azalmasını (agranülositoz) kontrol etmek için bir kan testi yapılacaktır. SUBMEX kullandığınızı doktorunuza söylemeniz önemlidir. 
 
Metotreksatın eklem ve kas ağrısı ve osteoporoz gibi kemik bozukluklarına neden olduğu bilinmektedir. Çocuklarda bu risklerin sıklığı bilinmemektedir.  
 
SUBMEX ciddi  (bazen  yaşamı  tehdit eden)  yan etkilere neden  olabilir. Doktorunuz kanda gelişen 
anormallikleri (örn. düşük beyaz kan hücreleri, düşük trombositler, lenfoma) ve böbrek ve karaciğerdeki değişiklikleri kontrol etmek için testler yapacaktır.  
 
Cildiniz güneş ışığına normalden daha duyarlı olabilir. Deride döküntü, kızarıklık, şişlik veya 
şiddetli güneş yanığı oluşabilir. 
Yan etkilerin  raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan 
etkileri bildirerek  kullanmakta  olduğunuz  ilacın  güvenliliği  hakkında  daha fazla bilgi edinilmesine 
katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, lütfen doktorunuzu veya eczacınızı bilgilendiriniz.  
 12   
5. SUBMEX’in  saklanması  
 
Çocukların göremeyeceği,  erişemeyeceği  yerlerde ve ambalajında saklayınız.  
 
25ºC  altındaki  oda sıcaklığında  ışıktan  korunarak saklanmalıdır. 
Ürün dış ambalajı içinde saklanmalıdır ve dondurulmamalıdır. 
Tıbbi ürün sadece tek kullanım içindir. 
Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden sonra SUBMEX’i  kullanmayınız.  
 
Son kullanma  tarihi geçmiş  veya  kullanılmayan  ilaçları çöpe  atmayınız!  Çevre,  Şehircilik  ve İklim 
Değişikliği Bakanlığınca  belirlenen  toplama  sistemine  veriniz.  
 
Sitotoksik  ve sitostatik  beşeri  tıbbi  ürünlerin kullanımları sonucu boşalan  iç ambalajlarının  atıkları 
TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı Resmi Gazetede 
yayımlanan Atık Yönetimi Yönetmeliğine göre yapılır. 
 
Ruhsat sahibi:  
Abdi  İbrahim İlaç  San. ve Tic. A.Ş.  
Reşitpaşa Mah.  Eski Büyükdere  Cad. No: 4 34467 
Maslak /Sarıyer/ İSTANBUL  
Tel: 0212 366 84 00  
Faks:  0212 276 20 20  
 
Üretim yeri:  
Onko İlaç Sanayi ve Ticaret A.Ş  
GOSB 1700 Sokak, No:1703 Çayırova, Kocaeli  
 
Bu kullanma talimatı ../../.. tarihinde  onaylanmıştır. 