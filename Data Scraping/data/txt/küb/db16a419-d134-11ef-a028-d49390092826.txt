KISA ÜRÜN BİLGİSİ
1. BEŞERİ TIBBİ ÜRÜNÜN ADI
GENOTROPİN MİNİQUİCK® S.C. enjeksiyonluk çözelti için toz ve çözücü içeren 4.2 IU
(1.4 mg) tek doz enjektör
2. KALİTATİF VE KANTİTATİF BİLEŞİM
Etkin madde:
Somatropin 1.4 mg (4.2 IU)
Somatropin, rekombinant DNA teknolojisiyle Escherichia Coli hücrelerinde üretilmiştir.
Yardımcı madde(ler):
Sodyum dihidrojen fosfat susuz 0.050 mg
Disodyum fosfat susuz 0.027 mg
Mannitol 13.8 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü içeren tek doz enjektör.
İki kompartımanlı kartuşun ön kompartımanında beyaz toz ve arka kompartımanında berrak
çözelti bulunmaktadır.
4. KLİNİK ÖZELLİKLER
4.1 Terapötik endikasyonlar
 Büyüme hormonunun yetersiz salgılanmasına bağlı çocuklardaki büyüme bozukluklarında;
büyüme hormonunun yetersizliği iki ayrı dinamik büyüme hormonu uyarı testi ile
doğrulanarak;
 Gonadal disgenezi (Turner Sendromu) ile birlikte bulunan büyüme bozukluklarında;
 Kronik böbrek yetersizliği olan prepubertal çocuklardaki büyüme bozukluklarında;
 SGA tedavisinde;
 Doğum ağırlığı ve/veya uzunluğu -2 SD olan ve 4 yaşı ve sonrasında gerekli büyümeyi
yakalayamamış (son 1 yılda yıllık boy kazanımı SDS<0)çocuklarda
 Gestasyonel yaşına göre küçük doğmuş olan (SGA) kısa çocuklardaki büyüme
bozukluklarında (uzunluk SDS<-2.5 ve ebeveyne uyarlanmış uzunluk SDS<-1);
 Hipotalamus-hipofizer hastalığı saptanan hipofizer cerrahi-girişim geçirmiş, kraniyal
radyoterapi görmüş veya çocuklukta başlamış büyüme hormonu
yetmezliği olan erişkinler ile hipofizde adenomu olan hastalarda büyüme hormonu
eksikliği varsa veya büyüme hormonu yetersizliğini düşündüren bulguların bulunması
durumunda biyokimyasal tanı testleri ile büyüme hormonu eksikliği kesin olarak saptanan
yetişkinlerde, özetle:
1 Konjenital veya idiopatik hipofiz hastalıkları,
 Hipotalamus hipofiz tümörleri ve tedavileri sonunda,
 Kraniofarenjioma tedavisinden sonra,
 Cerrahi girişim hasarlarında,
 Sheehan sendromu ve vasküler sebeple gelişen iskemik sebepli büyüme hormonu
yetersizlikleri, radyasyon, travma, kronik otoimmun, bakteriyel veya viral enflamasyonlar ile
hemokromatozis ve amiloidoziste görülen hipofizer yetmezliklerde,
 Septo-optik displazide
meydana gelebilen aşikar büyüme hormonu eksikliğinin replasmanı için büyüme
hormonu replasman tedavisi endikasyonu vardır.
Yetişkinlerde büyüme hormonu eksikliği tanısı dikkatle konulmalıdır. Bunun için
değerlendirmeye başlamadan önce diğer hormonlar yönünden hasta stabil olarak yeterli
hormon replasman tedavisine alınmış olmalıdır. Büyüme hormonu yetersizliğinin tanısı için
tanı testi; insülin tolerans testidir (ITT). Bu test deneyimli endokrinoloji ünitelerinde
yapılmalıdır. ASKH ile ilgili EKG bulgusu veya hikayesi olanlarda, felçli hastalarda bu test
kontrendikedir. 60 yaş üstünde hastalarda riskli olabileceğinden tercih edilmemelidir.
Normal cevap pik büyüme hormonu değeri 5 mcg/l üstünde olmalıdır. Pik büyüme hormonu
değerinin 3 mcg/l’nin altında olması ciddi büyüme hormonu yetersizliğini düşündürür. Bu
değerler polikonal kompetetif RIA ile çalışılan büyüme hormonu metodları için geçerlidir.
Alternatif testler arginin ve GHRH testlerinin kombine kullanılması veya tek başına arginin,
glukagon veya L-Dopa testi olabilir. Ancak, tanı değerleri düşüktür. Hipotalamo-hipofizer
hastalığı veya bir tane daha hipofiz hormonu eksikliği olanlarda, çocuk yaşta başlayan
büyüme hormonu yetersizliği olanlarda bir provokatif test yeterlidir. Izole BHY (büyüme
hormonu yetersizliği) tanısı için 2 test gereklidir. IGF-1 düzeyinin normal bulunması BHY’ni
ekarte ettirmez. IGF-1 seviyeleri yaşa göre düzeltilmiş olmalıdır.
4.2 Pozoloji ve uygulama şekli
Pozoloji/uygulama sıklığı ve süresi
Çocuklardaki büyüme hormonu salgılanma yetersizliğine bağlı büyüme bozukluğunda:
Genellikle 0.025 – 0.035 mg/kg veya 0.7 –1.0 mg/m² önerilmektedir. Daha yüksek dozların
da kullanıldığı olmuştur.
Çocukluk çağı başlangıçlı BHY ergenlik çağında da devam ederse, tam somatik gelişim
(örneğin vücut kompozisyonu, kemik kütlesi) elde edilinceye dek tedavi sürdürülmelidir.
Takip için, geçiş döneminde T skoru > - 1 (cinsiyet ve etnik köken hesaba katılarak dual
enerjili X-ışını absorpsiyometrisi ile ölçülen ortalama yetişkin pik kemik kütlesine
standartlaştırılarak) olarak tanımlanan normal pik kemik kütlesine erişim terapötik
hedeflerden bir tanesidir. Dozlama ile ilgili öneriler için aşağıdaki yetişkinler bölümüne
bakınız.
Turner Sendromuna bağlı büyüme bozukluğu: 0.045–0.050 mg/kg veya 1.4 mg/m² veya
önerilir.
Kronik böbrek yetmezliğine bağlı büyüme bozukluğu: 0.045–0.050 mg/kg (1.4 mg/m²)
önerilir. Büyüme hızı çok düşükse daha yüksek dozlar gerekebilir. 6 aylık tedavi sonrasında
dozun yeniden düzenlenmesi gerekebilir.
2Gestasyonel yaşa göre küçük doğmuş (SGA) olan kısa boylu çocukların büyüme
bozukluklarında: Final uzunluğa erişinceye kadar genellikle vücut ağırlığına göre günlük
0.035 mg/kg (1.0 mg/m²) önerilmektedir. Tedavinin ilk yılından sonra uzama hızı +1
(SDS)’in altında ise tedavi bırakılmalıdır. Uzama hızı <2 cm/yıl ise tedavi bırakılmalıdır.
Bununla ilgili bir onaya ihtiyaç duyuluyorsa; epifizyel büyüme plaklarının kapanmasına bağlı
olarak kemik yaşı >14 yaş(kızlar için) veya >16 yaş (erkekler için)’ dır.
Pediyatrik hastalarda doz önerileri
Endikasyon mg/kg vücut ağırlığına göre mg/m² vücut yüzey alanına
günlük doz göre günlük doz
Çocuklarda büyüme 0.025 - 0.035 0.7 - 1.0
hormonu eksikliği
Turner sendromu 0.045 - 0.050 1.4
Kronik böbrek yetmezliği 0.045 - 0.050 1.4
Gestasyonel yaşına göre 0.035 1.0
küçük doğan çocuklar
Yetişkinlerdeki büyüme hormonu eksikliği: Çocukluk çağı BHY sonrasında büyüme hormonu
tedavisine devam eden hastalarda önerilen yeniden başlangıç dozu 0.2-0.5 mg/gün’ dür. Doz,
IGF-I konsantrasyonuyla belirlenen bireysel hasta ihtiyaçlarına göre aşamalı olarak artırılmalı
veya azaltılmalıdır.
Yetişkin başlangıçlı BHY olan hastalarda tedavi düşük doz (0.15-0.3 mg/gün) ile
başlamalıdır. Doz, IGF-I konsantrasyonuyla belirlenen bireysel hasta ihtiyaçlarına göre
aşamalı olarak artırılmalıdır.
Her iki durumda da tedavi hedefi, IGF-I konsantrasyonlarının yaşa göre düzeltilmiş
ortalamanın 2 SDS içinde olmasıdır. Tedavinin başlangıcında normal IGF-I konsantrasyonları
olan hastalar 2 SDS’i aşmayacak şekilde normalin üst sınırında IGF-I seviyesine dek büyüme
hormonu almalıdır. Klinik yanıt ve yan etkiler de doz titrasyonu için yönlendiricidir. İyi bir
klinik yanıta rağmen, IGF-I seviyeleri normalleşemeyen ve doz artırımına gerek duyulmayan
BHY hastaları olduğu bilinmektedir. İdame dozu nadiren günde 1.0 mg’ı aşmaktadır.
Erkeklerin IGF-I duyarlılığının zamanla arttığı göz önünde bulundurulursa, kadınlara daha
yüksek doz gerekebilir. Yani kadınlarda; özellikle oral östrojen replasmanı alanlarda, yetersiz
tedavi riski varken; erkeklerde aşırı tedavi riski vardır. Bu nedenle büyüme hormonu dozunun
kesinliği altı ayda bir kontrol edilmelidir. Normal fizyolojik büyüme hormonu üretimi yaşla
beraber azaldıkça, doz gereksinimleri de azalmaktadır. Altmış yaş üzeri hastalarda tedaviye
günde 0.1 - 0.2 mg dozla başlanmalı ve bireysel gereksinimlere göre yavaşça artırılmalıdır.
Minimum etkili doz kullanılmalıdır. Bu hastalardaki idame dozu nadiren günde 0.5 mg’ı
aşmaktadır.
Uygulama şekli
Dozlama ve uygulama sıklığı bireyselleştirilmelidir.
Enjeksiyonlar subkütan enjeksiyon şeklinde ve lipoatrofi gelişmesini önleyebilmek için her
seferinde yeri değiştirilerek uygulanır.
3Özel popülasyonlara ilişkin ek bilgiler:
Böbrek/Karaciğer yetmezliği:
Kronik böbrek yetmezliğinde, tedavi başlamadan önce renal fonksiyon yüzde 50’nin altında
olmalıdır. Büyüme bozukluğunu doğrulamak için tedaviden önceki yıl boyunca büyüme
değerlendirilmelidir. Bu dönemde böbrek yetmezliği için konservatif tedavi verilmeli (asidoz
kontrolü, hiperparatiroidizm ve beslenme durumunun kontrolü) ve tedavi boyunca idame
edilmelidir. Böbrek nakli sırasında tedavi kesilmelidir.
Bugüne kadar GENOTROPİN MİNİQUİCK ile tedavi edilen kronik böbrek yetmezliği olan
hastaların nihai boyu ile ilgili veriler bulunmamaktadır.
Karaciğer yetmezliğine ilişkin mevcut veri bulunmamaktadır.
Pediatrik popülasyon:
Pediatrik kullanım ile ilgili bilgi üstte verilmiştir.
Geriyatrik popülasyon:
80 yaş üstündeki hastalarda yeterli deneyim yoktur. Yaşlı hastalar GENOTROPİN
MİNİQUİCK’ in etkilerine karşı daha hassas olabilir ve dolayısıyla advers reaksiyon
gelişimine daha eğilimli olabilirler.
4.3 Kontrendikasyonlar
Etkin madde veya yardımcı maddelerden herhangi birine karşı aşırı duyarlılık durumunda
kullanılmamalıdır.
Somatropin, tümör aktivitesini gösteren herhangi bir bulgunun bulunması durumunda
kullanılmamalıdır. Büyüme hormonu tedavisine başlanmadan önce intrakraniyal tümörler
inaktif olmalı ve antitümör tedavi tamamlanmış olmalıdır. Tümör büyümesine ilişkin kanıt
olması halinde tedavi sonlandırılmalıdır.
GENOTROPİN MİNİQUİCK epifizleri kapanmış çocuklarda büyümenin uyarılması için
kullanılmamalıdır.
Açık kalp ameliyatı, abdominal cerrahi, kazaya bağlı multipl travma, akut solunum yetmezliği
veya benzeri durumları izleyen komplikasyonların bulunduğu akut kritik hastalığı olan
hastalara GENOTROPİN MİNİQUİCK uygulanmamalıdır (idame tedavisine giren hastalarla
ilgili olarak Bölüm 4.4’ e bakınız).
4.4 Özel kullanım uyarıları ve önlemleri
Hastalığın tanısı ve GENOTROPİN MİNİQUİCK tedavisi, terapötik kullanım
endikasyonunda; hastaların tanı ve tedavisinde yeterli nitelikte ve tecrübeli doktorlar
tarafından başlatılmalı ve takip edilmelidir.
Maksimum önerilen günlük doz aşılmamalıdır (bkz. Bölüm 4.2).
4İnsülin hassasiyeti
Somatropin insülin hassasiyetini azaltabilir. Diabetes mellitus olan hastalarda somatropin
tedavisine başlandıktan sonra insülin dozunun ayarlanması gerekebilir. Diyabeti olan, glukoz
intoleransı veya diyabetle ilgili ilave risk faktörleri bulunan hastalar somatropin tedavisi
sırasında yakından takip edilmelidir.
Tiroit fonksiyonu
Büyüme hormonu T4’ün T3’e tiroit dışı dönüşümünü artırabilir ve bu durum serum T4’ünün
azalmasına ve serum T3’ünün artmasına yol açabilir. Periferik tiroit hormon seviyeleri
sağlıklı olguların büyük bölümünde referans aralığında kalırken, subklinik hipotiroidizmi olan
olgularda teorik olarak hipotiroidizm gelişebilir. Sonuç olarak, tiroit fonksiyonu tüm
hastalarda takip edilmelidir. Standart replasman tedavisi sırasında hipopitüitarizm olan
hastalarda büyüme hormonu tedavisinin tiroit fonksiyonu üzerindeki potansiyel etkisi
yakından izlenmelidir.
Malign bir hastalığın tedavisine sekonder büyüme hormonu yetersizliğinde malignitenin
relaps belirtilerine dikkat edilmesi önerilmektedir.
Büyüme hormonu yetersizliği dahil, endokrin bozukluğu olan hastalarda kalça ekleminde
epifiz kayması genel popülasyondan daha sık görülebilir. Somatropin tedavisi sırasında
topallama görülen çocuklar klinik olarak incelenmelidir.
Benign intrakraniyal hipertansiyon
Şiddetli ve tekrarlayan baş ağrısı, görme sorunları, bulantı ve/veya kusma gelişmesi halinde
papilla ödemi için fundoskopi yapılması önerilmektedir. Papilla ödemi doğrulandığında
benign intrakraniyal hipertansiyon düşünülmeli ve eğer uygun ise büyüme hormonu tedavisi
sonlandırılmalıdır. Günümüzde, intrakraniyal hipertansiyonu düzelmiş hastalarda büyüme
hormonu tedavisinin sürdürülmesi konusunda öneride bulunulacak yeterlilikte veri mevcut
değildir. Büyüme hormonu tedavisine tekrar başlanırsa, intrakraniyal hipertansiyon
semptomlarının dikkatli şekilde takibi gerekir.
Lösemi
Büyüme hormonu eksikliği olan az sayıda hastada lösemi bildirilmiştir ve bu hastalardan
bazıları somatropin ile tedavi edilmiştir. Ancak, predispozan faktörler bulunmaksızın büyüme
hormonu alan hastalarda lösemi indidansının arttığı yönünde kanıt yoktur.
Antikorlar
Somatropin içeren ürünlerin hepsinde olduğu gibi, hastaların düşük bir yüzdesinde
GENOTROPİN MİNİQUİCK’e karşı antikorlar gelişebilir. GENOTROPİN MİNİQUİCK,
hastaların yaklaşık %1’inde antikor oluşumuna neden olabilmektedir. Bu antikorların
bağlanma kapasiteleri düşüktür ve büyüme hızı üzerinde etkili değildir. Etki kaybı başka türlü
açıklanamayan hastalarda somatropine karşı antikorlar test edilmelidir.
Akut kritik hastalık
Açık kalp ameliyatı, abdominal cerrahi, kazaya bağlı multipl travma veya akut solunum
yetmezliğini izleyen komplikasyonların bulunduğu 552 kritik yetişkin hastayı içeren iki
plasebo kontrollü çalışmada GENOTROPİN MİNİQUİCK’in iyileşme üzerindeki etkileri
incelenmiştir. Günde 5.3 veya 8 mg GENOTROPİN MİNİQUİCK alan hastalarda plasebo
alanlara göre mortalite daha yüksek olmuştur (%42 ve %19). Bu bilgiler temelinde, bu tip
5hastalar GENOTROPİN MİNİQUİCK ile tedavi edilmemelidir. Akut kritik hastalığı
bulunanlarda büyüme hormonu idame tedavisinin güvenliliğine dair bilgi olmadığından, bu
durumda tedaviye devamın faydaları potansiyel risklerine karşı değerlendirilmelidir.
Diğer veya benzer akut kritik hastalığı olan tüm hastalarda GENOTROPİN MİNİQUİCK
tedavisinin potansiyel faydası, söz konusu potansiyel riske karşı değerlendirilmelidir.
Gestasyonel yaşı küçük olanlar
SGA olarak doğan kısa boylu çocuklarda tedaviye başlamadan önce büyüme bozukluğuna
neden olacak diğer tıbbi nedenler veya tedaviler ekarte edilmelidir.
SGA çocuklarda tedaviye başlamadan önce ve daha sonra yılda bir kez, açlık insülin ve kan
glukozu düzeyleri ölçülmelidir. Diabetes mellitus riski yüksek olan hastalarda (mesela ailede
diyabet hikayesi, obezite, şiddetli insülin direnci, akantozis nigrikans öyküsü) oral glukoz
tolerans testi (OGTT) yapılmalıdır. Aşikar diyabet varsa, büyüme hormonu
uygulanmamalıdır.
SGA çocuklarda tedaviye başlamadan önce ve daha sonra yılda iki kez, IGF-I değerleri
ölçülmelidir. Eğer tekrarlanan ölçümlerde IGF-I seviyeleri ilgili yaş ve pubertal durum
referanslarını +2 SD aşarsa doz ayarı için IGF-I/IGFBP-3 oranı hesaba katılmalıdır.
Puberteye yakın SGA hastalarında tedaviye başlanmasına ilişkin deneyimler kısıtlıdır. Bu
nedenle tedavinin puberteye yakın başlatılması önerilmemektedir. Silver-Russell sendromu
olan hastalarda deneyimler kısıtlıdır.
SGA doğan kısa boylu çocukların büyüme hormonu tedavisiyle kazanılan boy artışının bir
kısmı, nihai boya ulaşmadan önce tedavinin kesilmesi halinde kaybedilebilir.
Bu tıbbi ürün, doz başına 1 mmol (23 mg)’dan daha az sodyum ihtiva eder; yani esasında
“sodyum içermez”.
Bu tibbi ürün, doz başına 13.8 mg mannitol ihtiva etse de, uygulama yolu nedeniyle herhangi
bir uyarı gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
Glukokortikoidlerle eş zamanlı tedavi somatropin içeren ürünlerin büyümeyi tetikleyici
etkilerini engelleyebilir. Bu nedenle glukokortikoidlerle tedavi edilen hastaların gelişim
durumu, glukokortikoid tedavisinin büyüme üzerindeki potansiyel etkisinin değerlendirilmesi
için dikkatli bir şekilde takip edilmelidir.
Büyüme hormonu eksikliği olan yetişkinlerde yapılan bir etkileşim çalışmasında somatropin
uygulamasının sitokrom P450 izoenzimleriyle metabolize olduğu bilinen bileşiklerin
klirensini artırdığı belirtilmektedir. Sitokrom P450 3A4 ile metabolize edilen bileşiklerin (örn.
seks steroidleri, kortikosteroidler, antikonvülzanlar ve siklosporin) klirensi özellikle artabilir
ve bu bileşiklerin daha düşük plazma seviyelerine yol açabilir. Bu durumun klinik anlamlılığı
bilinmemektedir.
Ayrıca diabetes mellitus ve tiroit bozukluğu konusunda bölüm 4.4’e ve oral östrojen
replasman tedavisi konusunda bölüm 4.2’ye bakınız.
64.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kontrasepsiyon kullanmayan çocuk doğurma potansiyeline sahip kadınlarda somatropin
içeren ürünler önerilmemektedir.
Gebelik dönemi
Hayvanlar üzerinde yapılan çalışmalar; gebelik, embriyofetal gelişim, doğum veya doğum
sonrası gelişim üzerindeki etkiler bakımından yetersizdir (bkz. Bölüm 5.3). Maruziyet olan
gebeliklere ilişkin klinik çalışmalar bulunmamaktadır. Bu nedenle, gebelik sırasında
somatropin içeren ürünler önerilmemektedir.
Laktasyon dönemi
Emziren kadınlarda somatropin içeren ürünlerle ilgili klinik çalışmalar yapılmamıştır.
Somatropinin anne sütüne geçip geçmediği bilinmemektedir, ancak yeni doğanlarda intakt
proteinin gastrointestinal kanaldan emilme olasılığı oldukça düşüktür. Bu yüzden emziren
kadınlara somatropin içeren ürünler verilirken dikkatli olunmalıdır.
Üreme yeteneği/ Fertilite
Genel toksisite, lokal tolerans ve üreme toksisitesi ile ilgili çalışmalarda klinik olarak anlamlı
etkilere sahip etkilerle karşılaşılmamıştır (bkz. Bölüm 5.3).
4.7 Araç ve makine kullanımı üzerindeki etkiler
GENOTROPİN MİNİQUİCK’ in araç ve makine kullanımı üzerinde etkisi bulunmamaktadır.
4.8 İstenmeyen etkiler
Büyüme hormonu eksik olan hastalar, ekstraselüler hacmin azalması ile karakterizedir.
Somatropin tedavisine başlandığında bu sorun hızla düzelir. Yetişkin hastalarda periferik
ödem, kas-iskelet sertliği, artralji, miyalji ve parestezi gibi sıvı retansiyonuna bağlı advers
etkiler yaygındır. Genelde bu advers etkiler hafif ila orta şiddette olup tedavinin ilk aylarında
ortaya çıkar ve kendiliğinden veya dozun azaltılmasıyla hafifler.
Bu advers etkilerin insidansı uygulanan doz ve hastanın yaşı ile ilişkilidir ve muhtemelen,
hastanın büyüme hormonu eksikliği başladığındaki yaşı ile ters olarak ilişkilidir. Bu advers
etkiler çocuklarda yaygın değildir.
GENOTROPİN MİNİQUİCK, hastaların yaklaşık %1’inde antikor oluşumuna neden
olabilmektedir. Bu antikorların bağlanma kapasiteleri düşüktür ve antikorların oluşumu ile
klinik değişimler ilişkilendirilmemiştir (bkz. Bölüm 4.4).
GENOTROPİN MİNİQUİCK tedavisi sırasında aşağıdaki istenmeyen etkiler belirtilen
sıklıklarla gözlenmiş ve bildirilmiştir: çok yaygın (≥ 1/10), yaygın (≥ 1/100 ila < 1/10),
7yaygın olmayan (≥ 1/1,000 ila < 1/100), seyrek (≥ 1/10,000 ila <1/1,000), çok seyrek
(<1/10,000), bilinmiyor(eldeki verilerden hareketle temin edilemiyor).
İyi huylu ve kötü huylu neoplazmalar (Kist ve polipler de dahil olmak üzere)
Çok seyrek Lösemi*
Bağışıklık sistemi hastalıkları
Yaygın Antikor oluşumu
Endokrin hastalıklar
Seyrek Tip II diabetes mellitus
Sinir sistemi hastalıkları
Yaygın Yetişkinlerde parestezi
Yaygın olmayan Yetişkinlerde karpal tünel sendromu,
çocuklarda parestezi
Seyrek Benign intrakraniyal hipertansiyon
Deri ve deri altı doku hastalıkları
Yaygın Çocuklarda geçici enjeksiyon bölgesi
reaksiyonları
Kas-iskelet bozuklukları, bağ doku ve kemik
hastalıkları
Yaygın Yetişkinlerde kas-iskelet sertliği, artralji,
miyalji
Yaygın olmayan Çocuklarda kas-iskelet sertliği, artralji,
miyalji
Genel bozukluklar ve uygulama bölgesine
ilişkin hastalıklar
Yaygın Yetişkinlerde periferik ödem
Yaygın olmayan Çocuklarda periferik ödem
Somatropinin muhtemelen taşıyıcı proteinleri etkileyerek veya karaciğer klirens artışıyla
serum kortizol düzeylerini azalttığı rapor edilmiştir. Bu bulguların klinik önemi sınırlıdır.
Bununla beraber, GENOTROPİN MİNİQUİCK tedavisine başlamadan önce kortikosteroid
replasman tedavisi optimize edilmelidir.
*GENOTROPİN MİNİQUİCK ile tedavi edilen, büyüme hormonu eksikliği olan çocuklarda
çok seyrek olarak lösemi vakaları rapor edilmiştir ancak insidans, büyüme hormonu eksikliği
olmayan çocuklardakine benzer bulunmuştur (bkz. Bölüm 4.4).
4.9 Doz aşımı
Akut doz aşımı başlangıçta hipoglisemi ve takiben hiperglisemiye neden olabilir.
Uzun süreli doz aşımı fazla miktardaki insan büyüme hormonunun bilinen etkilerine benzer
belirti ve bulgulara neden olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ön hipofiz lobu hormonları ve analogları
ATC kodu: H01A C01
8Somatropin lipid, karbonhidrat ve protein metabolizması açısından önemli, potent bir
metabolik hormondur. Somatropin yeterli endojen büyüme hormonu olmayan çocuklarda
uzunlamasına büyümeyi ve büyüme hızındaki artışı uyarır. Yetişkinlerde ve çocuklarda
somatropin azot tutulmasının artırarak ve iskelet kasının büyümesini uyararak ve vücut yağını
mobilize ederek normal vücut kompozisyonunu korur. Viseral adipoz doku somatropine
özellikle duyarlıdır. Lipolizin artmasınına ek olarak somatropin trigliseritlerin vücut yağı
depolarına alımını azaltır. Büyüme hormonu yetersizliği olan hastalarda somatropin tedavisi
serum IGF-I (İnsülin benzeri Büyüme Faktörü-I) ve IGFBP3 (İnsülin benzeri Büyüme
Faktörü Bağlayıcı Protein 3) seviyelerini yükseltir. Ayrıca aşağıdaki etkiler görülür:
 Lipit metabolizması: Somatropin hepatik LDL kolesterol reseptörlerini indükler, serum
lipit ve lipoproteinlerinin profilini etkiler. Genel olarak, büyüme hormonu yetersizliği olan
hastalarda somatropin uygulaması serum LDL ve apolipoprotein B’yi azaltır. Serum total
kolesterolünde de azalma görülebilir.
 Karbonhidrat metabolizması: Somatropin insülini artırır ancak açlık kan şekeri genellikle
değişmez. Hipofiz bezi yetersizliği olan çocuklarda açlık kan şekerinin düşüşü görülebilir
ve bu durum somatropin tedavisi ile düzelir.
 Su ve mineral metabolizması: Büyüme hormonu eksikliğinde plazma ve ekstraselüler
hacim azalır. Somatropin tedavisi ile her ikisi de hızla artar Somatropin sodyum, potasyum
ve fosfor retansiyonunu indükler.
 Kemik metabolizması: Somatropin iskelet kemik yıkım ve yapımını artırır. Osteopenisi
olan hastalarda uzun süreli somatropin uygulanması kemiğin mineral içeriğinin ve ağırlık
alanlarının dansitesinin artmasına neden olur.
 Fiziksel kapasite: Kas gücü ve fizik egzersiz kapasitesi uzun dönemli somatropin tedavisi
ile iyileşir. Somatropin aynı zamanda kardiyak debiyi artırır, ancak bu mekanizma henüz
tam olarak anlaşılamamıştır. Periferik vasküler rezistansın düşüşünün bu etkiye bir katkısı
olabilir.
Klinik çalışmalarda SGA doğan kısa çocuklarda son nihai uzunluğa dek günde 0.033 ve 0.067
mg/kg dozlar kullanılmıştır. Sürekli tedavi edilen ve nihai boya erişen (yaklaşan) 56 hastada
tedavinin başından itibaren ortalama boy değişimi +1.90 SDS (0.033 mg/kg vücut
ağırlığı/gün) ve +2.19 SDS (0.067 mg/kg vücut ağırlığı/gün) olarak bulunmuştur. Tedavi
edilmemiş SGA doğan kısa çocuklardan elde edilen literatür verilerine göre kendiliğinden
yaşıtlara yetişme durumu yoksa geç büyüme oranı 0.5 SDS’dir. Uzun dönem güvenlilik
verileri henüz kısıtlıdır.
5.2 Farmakokinetik özellikler
Emilim:
Subkutan uygulamadan sonra somatropin biyoyararlanım, hem sağlıklı kişilerde hem de
büyüme hormonu eksikliği olan kişilerde yaklaşık %80’ dir. 0.035 mg/kg'lık bir subkutan
somatropin dozu plazma C ve t düzeylerinin sırasıyla 13-35 ng/ml ve 3-6 saat olmasını
max max
sağlar.
9Dağılım:
Büyüme hormonu eksikliği olan kişilerde GENOTROPİN MİNİQUİCK uygulamasını takiben
ortalama dağılım hacminin 1,3 (±0,8) L olması beklenmektedir.
Biyotransformasyon:
GENOTROPİN MİNİQUİCK’ in metabolik akıbeti hem karaciğer hem de böbreklerdeki
klasik protein katabolizmasını içerir. Renal hücrelerde, yıkım ürünlerinin en azından bir kısmı
sistemik dolaşıma geri döndürülür.
Eliminasyon:
İntravenöz uygulamadan sonra somatropinin ortalama terminal yarı ömrü büyüme hormonu
eksikliği olan erişkinlerde 0.4 saat civarındadır. Ancak subkutan uygulamadan sonra 2-3
saatlik yarı ömre ulaşılır. Gözlenen fark subkutan uygulamayı takiben muhtemelen enjeksiyon
bölgesinden yavaş emiliminden dolayıdır.
Hastalardaki karekteristik özellikler
Somatropinin subkutan uygulamayı takiben mutlak biyoyararlanımının erkeklerde ve
kadınlarda benzer olduğu görülmektedir.
Geriyatrik ve pediatrik popülasyonlarda, farklı ırklarda ve böbrek, karaciğer veya kardiyak
yetmezliği olan hastalarda somatropinin farmakokinetiği hakkında bilgi bulunmamaktadır
veya yetersizdir.
5.3 Klinik öncesi güvenlilik verileri
Genel toksisite, lokal tolerans ve üreme toksisitesi ile ilgili çalışmalarda klinik olarak anlamlı
etkilere sahip etkilerle karşılaşılmamıştır.
Gen mutasyonları ve kromozom aberasyonlarının indüksiyonu ile ilgili in vitro ve in vivo
genotoksisite çalışmaları negatiftir.
Lenfositlerle ilgili in vitro bir çalışmada somatropin ile uzun vadeli tedavi alan bir hastada
radyomimetik ilaç bleomisin ilavesinin ardından artmış kromozom frajilitesi gözlenmiştir. Bu
çalışmanın klinik anlamı bilinmemektedir.
Başka bir çalışmada, uzun vadeli somatropin tedavisi alan hastaların hiçbirinin lenfositlerinde
kromozomal anomali artışı saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Toz (ön kompartıman):
Glisin (E640)
Sodyum dihidrojen fosfat anhidroz (E339) (monohidrat olarak eklenmiştir)
Disodyum fosfat anhidroz (E339) (dodekahidrat olarak eklenmiştir)
Mannitol (E421)
10Çözücü (arka kompartıman):
Enjeksiyonluk su
Mannitol (E421)
6.2 Geçimsizlikler
Geçimlilik çalışmaları bulunmadığından, bu tıbbi ürün diğer tıbbi ürünlerle
karıştırılmamalıdır.
6.3 Raf ömrü
25°C’nin altında oda sıcaklığında 6 Ay, (2°C – 8°C)’de buzdolabında 36 ay
Sulandırıldıktan sonra (2°C – 8°C) ‘de buzdolabında 24 saat.
Ürün, ışıktan ve donmaktan korunarak saklanmalıdır.
6.4 Saklamaya yönelik özel tedbirler
Sulandırılmadan önce:
Buzdolabında saklayınız (2°C - 8°C’de). Dondurmayınız. Işıktan korumak için enjektörü
ambalajında saklayınız.
Ürün açılmadan önce yeri değiştirilmemek suretiyle maksimum 6 ay süresinde 25°C’den
yüksek olmayan sıcaklıklarda saklanabilir. Ürünün çıkarıldığı tarih ve yeni son kullanma
tarihi ambalajın üstüne yazılmalıdır. Bu yeni son kullanma tarihi ambalajda en başta belirtilen
son kullanma tarihini asla geçmemelidir. Tıbbi ürün, yeni son kullanma tarihinden önce
kullanılmazsa atılmalıdır.
Sulandırıldıktan sonra:
Dondurmayınız. Işıktan korumak için enjektörü ambalajında saklayınız. Sulandırılmış tıbbi
ürünün saklama koşulları için Bölüm 6.3’ e bakınız.
6.5 Ambalajın niteliği ve içeriği
7 adet 4.2 IU’lik (1.4 mg) tek doz uygulamaya uygun, kuru toz(I) ile eritici (II) içeren iki
kompartımanlı (I+II) kartuş ve 7 adet enjeksiyon iğnesi içeren ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
Tozu sadece paketteki çözücü ile sulandırın.
Çözelti, piston kolunun içeri doğru döndürülmesiyle hazırlanır. Böylece çözücü iki odacıklı
kartuştaki tozla karışır. Güçlü bir şekilde çalkalamayın, aksi takdirde etkin madde denatüre
olabilir. Enjeksiyon iğnesi sulandırmadan önce yerine takılmalıdır. Sulandırılan çözelti
renksiz ve biraz opelasan olmalıdır. Kullanmadan önce enjeksiyon için sulandırdığınız
çözeltiyi inceleyin; sadece berrak ve zerre içermeyen çözeltileri kullanın.
Hazırlanış ve sulandırılan GENOTROPİN MİNİQUİCK’ in uygulanışı için kapsamlı bilgi
kullanma talimatı ve kullanım klavuzunda bulunmaktadır.
11Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
PFIZER İLAÇLARI LTD.ŞTİ
Muallim Naci Cad. No: 55
34347 Ortaköy/ İSTANBUL
Tel : (0-212) 310 70 00
Faks : (0-212) 310 70 58
8. RUHSAT NUMARASI
120/83
9. İLK RUHSAT TARİHİ / RUHSATIN YENİLENME TARİHİ
İlk ruhsat tarihi: 01.09.2006
Ruhsat yenileme tarihi:
10. KÜB’ÜN YENİLENME TARİHİ
12