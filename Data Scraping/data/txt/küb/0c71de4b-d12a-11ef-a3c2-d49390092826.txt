KISA ÜRÜN BİLGİSİ
1. BEŞERİ TIBBİ ÜRÜNÜN ADI
CASOMİD 50 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 50 mg bikalutamid içerir.
Yardımcı madde:
Laktoz monohidrat 56 mg
Yardımcı maddeler için, 6.1'e bakınız.
3. FARMASÖTİK FORM
Film kaplı tablet
Beyaz – beyazımsı, yuvarlak, bikonveks, bir tarafında “B50” basılı diğer yüzü düz film
kaplı tabletler.
4. KLİNİK ÖZELLİKLER
4.1. Terapötik endikasyonlar
CASOMİD, LHRH analogları veya cerrahi kastrasyon ile kombine olarak ilerlemiş prostat
kanserinin tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yaşlılar da dâhil yetişkin erkeklerde günde 1 defa 1 tablet (50 mg) kullanılır. CASOMİD ile
tedaviye LHRH analog tedavisine başlamadan en az 3 gün önce veya cerrahi kastrasyon ile
aynı zamanda başlanmalıdır.
Uygulama şekli
Oral yolla kullanılır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği olan hastalarda doz ayarlaması gerekli değildir.
Hafif şiddette karaciğer yetmezliği olan hastalarda doz ayarlaması gerekli değildir. Orta
şiddette veya ciddi karaciğer yetmezliği olan hastalarda birikim artabilir (bkz. Bölüm 4.4)
Pediyatrik popülasyon:
CASOMİD çocuklarda kontrendikedir. (Bkz.Bölüm 4.3)
1 / 8Geriyatrik popülasyon:
Yaşlılarda doz değişikliği önerilmez. Yetişkinlerde uygulanan doz kullanılır.
4.3. Kontrendikasyonlar
CASOMİD kadınlar ve çocuklarda kontrendikedir. (Bkz.Bölüm 4.6)
CASOMİD etkin maddeye veya yardımcı maddelerden herhangi birine karşı aşırı duyarlılık
gösterdiği bilinen hiçbir hastada kullanılmamalıdır.
CASOMİD’in terfenadin, astemizol veya sisaprid ile birlikte kullanımı kontrendikedir (bkz.
Bölüm 4.5).
4.4. Özel kullanım uyarıları ve önlemleri
Tedavinin başlatılması doğrudan uzman gözetiminde olmalıdır.
CASOMİD karaciğerde büyük ölçüde metabolize edilir. Veriler eliminasyonun, şiddetli
karaciğer bozukluğu olan hastalarda yavaşlayabileceği izlenimini vermekte ve bu yavaşlama,
CASOMİD’in vücutta birikmesiyle sonuçlanabilmektedir. Bu nedenle, CASOMİD orta-ileri
derecede şiddetli karaciğer fonksiyon bozukluğu olan hastalarda dikkatle kullanılmalıdır.
Karaciğerdeki olası değişiklikler nedeniyle, belirli aralıklarla karaciğer fonksiyon testlerinin
yapılması düşünülmelidir. Bu değişikliklerin büyük bir bölümünün, CASOMİD tedavisinin
ilk 6 ayı içerisinde gelişmesi beklenir.
Şiddetli karaciğer değişiklikleri ve karaciğer yetmezliği CASOMİD tedavisi ile, nadiren
görülmüştür ve ölümle sonuçlanan vakalar bildirilmiştir. (bkz Bölüm 4.8). Bu değişiklikler
şiddetliyse, CASOMİD tedavisi durdurulmalıdır.
LHRH agonistleri kullanan erkeklerde glukoz toleransında azalma gözlenmiştir. Bu durum
diabete veya önceden diabeti olan hastalarda glisemik kontrol kaybına yol açabilir. Bu
sebepten CASOMİD ile LHRH agonistlerinin birlikte kullanıldığı hastalarda kan glukoz
seviyesinin izlenmesi düşünülmelidir.
CASOMİD’in sitokrom P450 (CYP 3A4) inhibitörü olduğu gösterildiğinden, öncelikle CYP
3A4 tarafından metabolize edildiği bilinen ilaçlar, CASOMİD ile birlikte dikkatle
kullanılmalıdır (bkz Bölüm 4.3 ve 4.5).
Androjen deprivasyon terapisi, QT aralığını uzatabilir.
QT uzamasına yönelik risk faktörleri bulunan ve QT aralığını uzatabilen eşzamanlı ilaçlar alan
hastalarda (Bkz. Bölüm 4.5) doktorlar, CASOMİD tedavisini başlatmadan önce Torsade de
pointes potansiyeli dahil olmak üzere yarar risk oranını değerlendirmelidir.
Bu ürün laktoz içerdiği için nadir kalıtımsal galaktoz intoleransı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
CASOMİD ile LHRH analogları arasında farmakokinetik veya farmakodinamik etkileşim
olduğuna dair herhangi bir kanıt yoktur.
2 / 8In vitro çalışmalar R-bikalutamidin CYP 3A4 inhibitörü olduğunu, CYP 2C9, 2C19 ve 2D6
üzerinde ise daha az inhibitör etkiye sahip olduğunu göstermiştir.
Sitokrom P450(CYP) aktivitesinin göstergesi olarak antipirin kullanılan klinik çalışmalar,
bikalutamidin ilaç etkileşim potansiyeline sahip olduğunu göstermemesine rağmen 28 gün
boyunca bikalutamid ile birlikte kullanılan, midazolam ile ortalama EAA değerinde %80'e
varan artışlar kaydedilmiştir. Bu artış, terapötik indeksi dar olan ilaçlarda önemli olabilir. Bu
nedenle terfenadin, astemizol ve sisaprid'in CASOMİD ile birlikte kullanılması
kontrendikedir(bkz. Bölüm 4.3). CASOMİD siklosporin ve kalsiyum kanal blokerleri gibi
ilaçlarla birlikte dikkatle kullanılmalıdır. İlacın etkisini arttırdığı veya istenmeyen etkilerinin
ortaya çıktığını gösteren kanıtlar varlığında, bu ilaçlarda dozun azaltılması gerekebilir.
Siklosporin kullanan hastalarda CASOMİD tedavisine başlandığı ya da CASOMİD kullanımı
durdurulduğu zaman, siklosporin plazma konsantrasyonlarının ve hastanın klinik durumun
yakından izlenmesi önerilir.
Simetidin veya ketokonazol gibi ilaç oksidasyonunu inhibe edebilen ilaçlarla birlikte
CASOMİD’in kullanılması sırasında dikkatli olunmalıdır. Böyle bir tedavi teorik olarak,
CASOMİD’in plazma konsantrasyonlarının artmasıyla sonuçlanabilir ve yine teorik olarak,
yan etkilerin artmasına yol açabilir.
CASOMİD’in, kumarin sınıfı bir antikoagülan olan varfarini, proteinlere bağlanma
yerlerinden ayırabileceği, in vitro çalışmalarda gösterilmiştir. Bu nedenle, kumarin sınıfı
antikoagülan kullanmakta olan hastalarda CASOMİD tedavisine başlanması halinde,
protrombin zamanının yakından izlenmesi önerilir.
Androjen deprivasyon tedavisi QT aralığını uzatabileceğinden, CASOMİDin QT aralığını
uzattığı bilinen veya sınıf IA (örn. kinidin, disopiramid) veya sınıf III (örn. amiodaron, sotalol,
dofetilid, ibutilid) antiaritmik ilaçlar, metadon, moksifloksasin ve antipsikotikler gibi Torsade de
pointes'i indüklediği bilinen ilaçlarla birlikte kullanımı dikkatle değerlendirilmelidir (Bkz.
Bölüm 4.4).
Özel popülasyonlara ilişkin ek bilgiler:
Pediyatrik popülasyon:
Etkileşim çalışmaları yalnızca erişkinlerle yapılmıştır.
4.6. Gebelik ve laktasyon
Gebelik kategorisi: X
Genel tavsiye: Uygulanabilir değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Uygulanabilir değildir.
Gebelik dönemi
CASOMİD kadınlarda kontrendikedir.
Laktasyon dönemi
CASOMİD kadınlarda kontrendikedir.
3 / 8Üreme yeteneği/Fertilite
Bilinmemektedir.
4.7. Araç ve makine kullanımı üzerindeki etkiler
CASOMİD’in, araç ve makine kullanırken bazen uyku hali yapabileceği unutulmamalıdır.
Bu şekilde etkilenen hastalar dikkatli olmalıdır.
4.8. İstenmeyen etkiler
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000); çok seyrek (< 1/10.000); bilinmiyor.
Kan ve lenf sistemi hastalıkları
Çok yaygın: Anemi
Bağışıklık sistemi hastalıkları
Yaygın olmayan: Anjiyonörotik ödem ve ürtikeri içeren aşırı duyarlılık reaksiyonları
Metabolizma ve beslenme hastalıkları
Yaygın: İştahsızlık
Psikiyatrik hastalıkları
Yaygın: Cinsel isteğin azalması, depresyon
Sinir sistemi hastalıkları
Çok yaygın: Baş dönmesi
Yaygın: Uyku hali
Kardiyak hastalıkları
Yaygın: Miyokard enfarktüsü (ölüm durumları bildirilmiştir.),kalp yetmezliği4
Bilinmeyen: QT uzaması (Bkz. Bölüm 4.4 ve 4.5)
Vasküler hastalıkları
Çok yaygın: Sıcak basması
Solunum, göğüs bozuklukları ve mediastinal hastalıkları
Yaygın olmayan: İnterstisiyel akciğer hastalığı (Ölüm durumları bildirilmiştir.)
Gastrointestinal hastalıkları
Çok yaygın: Karın ağrısı, kabızlık, bulantı
Yaygın: Hazımsızlık, midede gaz toplanması
Hepato-bilier hastalıkları
Yaygın: Hepatotoksisite, sarılık, transaminaz seviyelerinin artışı. 1
Seyrek: Karaciğer yetmezliği2 (Ölüm durumları bildirilmiştir).
4 / 8Deri ve deri altı doku hastalıkları
Yaygın: Saç dökülmesi, kıllanma, saçların yeniden çıkması, cilt kuruluğu, deri döküntüsü,
kaşıntı
Seyrek: Işığa duyarlılık reaksiyonu
Böbrek ve idrar yolu hastalıkları
Çok yaygın: Hematüri
Üreme sistemi ve meme hastalıkları:
Çok yaygın : Jinekomasti3 ve memede hassasiyet3
Yaygın: İktidarsızlık
Genel bozukluklar ve uygulama bölgesine ilişkin hastalıklar
Çok yaygın: Asteni, ödem
Yaygın: Göğüs ağrısı
Araştırmalar
Yaygın: Kilo artışı
1Şiddetli hepatik değişiklikler nadiren gözlenmiştir. Bu değişiklikler genellikle geçicidir ve
devam eden tedavide veya tedavinin kesilmesini takiben düzelir.
2Pazarlama sonrası verilerin incelenmesinden sonra istenmeyen ilaç reaksiyonu olarak
listelenmiştir. Sıklık, 150 mg EPC çalışmalarında açık etiketli bikalutamid kolunda tedavi
gören hastalarda bildirilen istenmeyen karaciğer yetmezliği olaylarının insidansından
belirlenmiştir.
3Kastrasyon ile birlikte kullanımda azalabilir.
4Prostat kanseri tedavisinde kulanılan anti-androjenler ve LHRH agonistlerini içeren
farmakoepidemiyoloji çalışmasında gözlenmiştir. Riskin bikalutamid 50 mg, LHRH
agonistleri ile birlikte kullanıldığında arttığı görülmüştür ancak bikalutamid 150 mg, prostat
kanserinin tedavisinde tek başına kullanıldığında riskte artış gözlenmemiştir.
5Pazarlama sonrası verilerin incelenmesinden sonra istenmeyen ilaç reaksiyonu olarak
listelenmiştir. Sıklık, 150 mg EPC çalışmalarının randomize tedavi döneminde bildirilen
istenmeyen interstisyel pnömoni olaylarının insidansından belirlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda doz aşımına dair hiçbir deneyim yoktur. Spesifik antidotu yoktur. Tedavi
semptomatik olmalıdır. Bikalutamid, idrarda değişmemiş halde bulunmadığından ve yüksek
miktarda proteine bağlandığından diyaliz tedavisi uygun olmayabilir. Genel destek tedavisi
ile hastanın yaşamsal verileri izlenir.
5 / 85. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-androjenler
ATC kodu: L02BB03
Bikalutamid, başka bir endokrin aktivitesi olmayan, non-steroidal bir antiandrojendir.
Androjen reseptörüne, gen ekspresyonunu aktive etmeksizin bağlanarak androjen uyarısını
inhibe eder. Prostat tümörünün küçülmesi, bu inhibisyonun sonucudur. Bikalutamid tedavisinin
durdurulması, bazı hastalarda klinik olarak, antiandrojen çekilme sendromu ile sonuçlanabilir.
Bikalutamid rasemiktir ve antiandrojen aktivitesinin büyük bir kısmı (R) enantiomere aittir.
5.2. Farmakokinetik özellikler
Genel Özellikler
Emilim:
Bikalutamid, oral kullanım sonrası iyi emilir. Besinlerin biyoyararlanım oranı üzerinde,
klinik önem taşıyan etkiye sahip olduğunu gösteren hiçbir kanıt yoktur.
Dağılım:
Bikalutamid, plazma proteinlerine yüksek oranda bağlanır (rasematın %96'sı, (R)-
enantiomerinin %99'undan fazlası) ve büyük ölçüde metabolize edilir (oksidasyon ve
glukuronidasyon). Metabolitleri böbrekler ve safra yoluyla yaklaşık olarak birbirine eşit
oranlarda olmak üzere vücuttan uzaklaştırılır.
Eliminasyon:
Klinik çalışmaların birinde, bikalutamid 150 kullanan erkeklerin menisindeki ortalama R-
bikalutamid konsantrasyonu 4.9 mikrogram/ml olarak ölçülmüştür. Cinsel ilişki sırasında
kadına geçebilecek bikalutamid miktarı düşük olup yaklaşık 0.3 mikrogram/kg kadardır; bu
miktar, laboratuvar hayvanlarının yavrularında değişikliklere neden olmak için gereken
miktardan daha azdır.
Hastalardaki karakteristik özellikler
Yaşlılar
Aktif enantiyomer olan (R)-enantiyomerin farmakokinetiği hastanın yaşından etkilenmez.
Böbrek yetmezliği
Aktif enantiyomer olan (R)-enantiyomerin farmakokinetiği hastanın böbrek bozukluğundan
etkilenmez.
Karaciğer yetmezliği
Aktif enantiyomer olan (R)-enantiyomerin farmakokinetiği hafif-orta şiddetteki karaciğer
bozukluğundan etkilenmez. (R)-enantiyomerinin, şiddetli karaciğer bozukluğu olan hastalarda
plazmadan daha yavaş uzaklaştırıldığı yönünde kanıtlar vardır.
6 / 85.3. Klinik öncesi güvenlilik verileri
Bikalutamid hayvanlarda potansiyel antiandrojendir ve oksidaz enzim indüksiyonu sağlar.
Hayvanlarda tümör indüksiyonu da dâhil olmak üzere hedef organ değişiklikleri bu aktivite
ile ilgilidir. Klinik öncesi deneyler sonucu elde edilen bu verilerin hiçbirisi ilerlemiş prostat
kanserli hastaların tedavisi ile ilgili değildir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (buzağıdan elde edilen peynir mayası kaynaklı)
Sodyum nişasta glikolat
Povidon K-30
Magnezyum stearat
Hipromelloz E 5
Makrogol 400
Titanyum dioksit E 171
6.2. Geçimsizlikler
Bilinmiyor.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
6.5. Ambalajın yapısı ve içeriği
Tabletler PVC-PVdC/aluminyum blisterler içerisinde bulunmaktadır.
Casomid 50 mg Film Kaplı Tablet 28 tablet olarak sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıklarının Kontrolü Yönetmelik"lerine uygun olarak imha edilmelidir.
7. RUHSAT SAHİBİ
Onko İlaç San. Ve Tic. A.Ş.
Koşuyolu Cad. No: 34
34718 Kadıköy/İSTANBUL
Tel: 0 216 544 90 00
Faks: 0 216 545 59 99
8. RUHSAT NUMARASI (LARI)
2014/66
7 / 89. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.02.2014
Ruhsat yenileme tarihi:
10. KÜB'ÜN YENİLENME TARİHİ
8 / 8