KISA ÜRÜN BİLGİSİ
1. BEŞERİ TIBBİ ÜRÜNÜN ADI
CAPD 18 stay•safe Periton Diyaliz Solüsyonu
%4,25 glukoz (anhidröz)
Steril
2. KALİTATİF VE KANTİTATİF BİLEŞİM
Etkin maddeler:
1 litre içinde:
Kalsiyum klorür dihidrat 0,1838 g
Sodyum klorür 5,786 g
Sodyum–(S)-laktat solüsyonu 7,85 g
(3,925 g sodyum laktat)
Magnezyum klorürhekzahidrat 0,1017 g
Glukoz monohidrat 46,75 g
(42,5 g anhidröz glukoz) 2,1 g’a kadar fruktoz
Ca2+ 1,25 mmol/L
Na+ 134 mmol/L
Mg2+ 0,5 mmol/L
Cl- 102,5 mmol/L
Laktat 35 mmol/L
Glukoz 235,8 mmol/L
Yardımcı madde(ler):
Sodyum Hidroksit k.m
Diğer yardımcı maddeler için Bölüm 6.1’e bakınız.
3. FARMASÖTİK FORM
Periton Diyaliz Solüsyonu
Berrak, renksiz-hafif sarı renkli solüsyon
Teorik osmolarite 509 mOsm/L
pH  5,5
4. KLİNİK ÖZELLİKLER
4.1 Terapötik endikasyonlar
Periton Diyalizi ile tedavi edilebilen, herhangi bir nedenden kaynaklanan son dönem
(dekompanse) kronik böbrek yetmezliğinde kullanılır.
14.2. Pozoloji ve uygulama şekli
Pozoloji / uygulama sıklığı ve süresi:
Tedavinin şekli, uygulama sıklığı ve gereken bekleme süresi ilgili hekim tarafından belirlenir.
Sürekli Ayaktan Periton Diyalizi (SAPD)
Erişkinler:
Farklı şekilde reçete edilmemişse, hastalara günde 4 kez değişim başına 2000 mL solüsyonluk
bir infüzyon verilir. 2-10 saatlik bir bekleme süresinin ardından solüsyon boşaltılır.
Dozajın, hacmin ve torba değişim sayısının ayarlanması her hasta için ayrı olarak yapılmalıdır.
Eğer periton diyalizi tedavisinin başlangıcında gerilme ağrısı görülürse, değişim başına
solüsyon hacmi başta 500- 1500 mL’ye azaltılmalıdır.
İri yapılı hastalarda ve rezidüel renal fonksiyon kaybı olanlarda, diyaliz solüsyonunun hacminin
artırılması gerekecektir. Bu hastalarda veya daha yüksek hacimleri tolere edebilecek hastalarda
her değişimde solüsyon dozu 2500 – 3000 mL olarak kullanılabilir.
Pediyatrik popülasyon:
Çocuklarda her değişimdeki solüsyon hacmi yaş ve vücut yüzey alanına (VYA) göre
reçetelendirilmelidir.
İlk reçetelendirme için günlük 4 değişim (bazen 3 ya da 5) ile birlikte her değişim başına hacim
600- 800 mL/m2 VYA olmalıdır. Hacim, tolerans durumuna, yaşa ve rezidüel renal fonksiyona
bağlı olarak 1000-1200 mL/m2 VYA’ya kadar artırılabilir.
Periton diyalizi, solüsyon uygulamalarının tekrarlandığı uzun süreli bir tedavidir.
Uygulama şekli ve süresi:
CAPD 18 stay•safe sadece intraperitonal olarak kullanılır.
Hastalar evde periton diyalizi uygulamaya başlamadan önce, periton diyalizi konusunda
yeterlilik kazanmış olmalıdır. Eğitim kalifiye personel tarafından verilmelidir. Hekim hastanın
evde periton diyalizi uygulamaya başlamasından evvel uygulama teknikleri konusunda
ustalaşmasını sağlamalıdır. Herhangi bir problem veya belirsizlik olması durumunda hekimle
bağlantıya geçilmelidir.
Reçete edilen dozlarda diyaliz, günlük olarak gerçekleştirilmelidir ve renal replasman tedavisi
gerektiği sürece diyalize devam edilmelidir.
2Sürekli ayaktan periton diyalizi (SAPD): stay•safe torba
İlk olarak solüsyon vücut sıcaklığına kadar ısıtılır. Daha ayrıntılı bilgi için Bkz. Bölüm 6.6
Gerekli doz, periton diyaliz kateteri vasıtası ile 5-20 dakikalık bir sürede periton boşluğuna
yavaşça verilir. Doktorun talimatlarına bağlı olarak, periton boşluğunda solüsyon 2 ile 10 saat
arasında (denge zamanı) bekletilmeli ve sonra boşaltılmalıdır.
İstenen osmotik basınca bağlı olarak, CAPD 18 stay•safe daha düşük glukoz içeren diğer
periton diyaliz solüsyonları (örn. daha düşük osmolariteli olanlar) ile dönüşümlü olarak
kullanılabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Ek bilgi bulunmamaktadır.
Pediyatrik popülasyon:
Ek bilgi bulunmamaktadır.
Geriyatrik popülasyon:
Yaşlı hastalar için özel bir doz önerisi bulunmamaktadır.
4.3 Kontrendikasyonlar
Bu periton diyaliz solüsyonuna spesifik olarak
Laktik asidozis, şiddetli hipokalemi, şiddetli hipokalsemi, hipovolemi ve arteriyel
hipotansiyonu olan hastalarda kullanılmamalıdır.
Fruktoz içeriğinden dolayı, bu tıbbi ürün fruktoz intoleransı olan hastalar için uygun değildir
(herediter fruktoz intoleransı). Bebekler ve çocuklara uygulama yapılmadan evvel tanısı
konmamış herediter fruktoz intoleransı olmadığından emin olunmalıdır.
Periton diyaliz tedavisi aşağıdaki durumlarda başlatılmamalıdır:
- Son zamanlarda geçirilmiş abdominal operasyon veya hasar; fibröz adezyonlu, ciddi
abdominal yanıklı, bağırsak perforasyonlu abdominal operasyon hikayesi
- Abdominal derinin geniş çapta enflamasyonlu durumları (dermatit),
- İnflamatuvar barsak hastalıkları (Crohn’s hastalığı, ülseratif kolit, divertikülit),
- Peritonit,
- Dahili veya harici abdominal fistül,
- Umbilikal, inguinal veya diğer abdominal herniler,
- İntra-abdominal tümörler,
- İleus,
- Pulmoner hastalık (özellikle pnömoni),
- Sepsis,
- Ekstrem hiperlipidemi,
- Periton diyalizi ile kontrol altına alınamayan nadir üremi vakaları,
- Kaşeksi ve ciddi kilo kaybı, özellikle yeterli protein alımının sağlanamadığı vakalarda,
- Hastanın fiziksel veya zihinsel olarak, periton diyalizini hekim tarafından öğretildiği şekilde
uygulayamayacak durumda olması.
34.4. Özel kullanım uyarıları ve önlemleri
Periton diyaliz solüsyonu intravenöz infüzyon için kullanılmamalıdır.
CAPD 18 stay•safe yalnızca aşağıdaki durumların dikkatli bir şekilde yarar-risk
değerlendirmesinin ardından uygulanmalıdır:
- Kusmaya ve/veya diyareye bağlı elektrolit kaybı (bu durumda potasyum içeren bir periton
diyaliz solüsyonunu geçici bir süre için uygulamak gerekli olabilir).
- Hiperparatiroidizm: Tedavi yeterli miktarda enteral kalsiyum desteğini sağlamak için kalsiyum
içeren fosfat bağlayıcılar ve/veya D vitamini uygulamasını da içermelidir.
- Hipokalsemi: Kalsiyum içeren fosfat bağlayıcılar ve/veya D vitamini ile yeterli miktarda
enteral kalsiyum desteğinin mümkün olmadığı durumlarda daha yüksek kalsiyum
konsantrasyonuna sahip bir periton diyaliz solüsyonuna geçilmesi düşünülmelidir.
- Digitalis tedavisi alan hastalar: Serum potasyum seviyesinin düzenli olarak izlenmesi
zorunludur. Şiddetli hipokalemi potasyum içeren bir diyaliz solüsyonu kullanımı ile birlikte
diyet programını da gerektirebilir.
Yüksek glukoz konsantrasyonlu periton diyaliz solüsyonları (%2,3 veya %4,25),
dehidratasyonun engellenmesi, glukoz yükünün azaltılması ve peritoneal membrana özen
gösterilmesi için dikkatli bir şekilde kullanılmalıdır.
Periton diyalizi esnasında proteinlerin, aminoasitlerin ve suda çözünen vitaminlerin kaybı
ortaya çıkar. Vitamin eksikliği olmaması için uygun bir diyet veya destek sağlanmalıdır.
Periton zarının transport karakteristikleri uzun-dönem periton diyalizi esnasında değişebilir bu
ultrafiltrasyonda kayıp ile kendini gösterir. Ciddi vakalarda periton diyalizi durdurulmalı ve
hemodiyaliz başlatılmalıdır.
Aşağıdaki parametrelerin düzenli izlenmesi tavsiye edilir:
- Aşırı hidrasyon ve dehidrasyonun erken tanısı için vücut ağırlığı,
- Serum sodyum, potasyum, kalsiyum, magnezyum, fosfat, asit-baz dengesi ve kan
proteinleri,
- Serum kreatinini ve üre,
- Kan şekeri,
- Parathormon ve kemik metabolizmasının diğer göstergeleri,
- Rezidüel renal fonksiyon (periton diyaliz tedavisini adapte edebilmek için).
CAPD 18, 1000 mL’lik solüsyonda 42,5 g glukoz içermektedir. Dozaj uygulamasına ve paket
büyüklüğüne bağlı olarak 127,5 g glukoz (CAPD 3000 mL stay•safe) solüsyon bulunmaktadır.
Bu, diabetes mellitus hastalarında dikkate alınmalıdır.
Atık sıvının berraklığı ve hacmi kontrol edilmelidir. Bulanıklık ve/veya abdominal ağrı
peritonitin göstergesidir.
4Enkapsüle Sklerozan Peritonit (ESP), nadiren ölümcül sonuçlara yol açabilen periton diyalizi
tedavisinin nadir bir komplikasyonu olarak kabul edilir.
Yaşlı Hastalar
Periton diyalizine başlamadan önce yaşlı hastalarda herni insidansı göz önünde
bulundurulmalıdır.
Bu tıbbi ürün her 1000 mL’sinde 134 mmol sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Periton diyaliz solüsyonunun kullanımı diğer ilaçlarda (bu ilaçlar periton zarından diyaliz
olabilir nitelikte ise) etkinlik kaybına sebep olabilir. Doz ayarlaması gerekli olabilir.
Serum potasyum seviyesinde belirgin bir düşüş digitalis ile ilişkili advers reaksiyonların
sıklığını arttırabilir. Eşzamanlı olarak digitalis tedavisi yapılıyorsa serum potasyum seviyeleri
yakından takip edilmelidir.
Hiperparatiroidizm vakaları özel dikkat ve izleme gerektirir. Tedavi yeterli miktarda enteral
kalsiyum desteğini sağlamak için kalsiyum içeren fosfat bağlayıcılar ve/veya D vitamini
uygulamasını da içermelidir.
Diüretik ajanların kullanımı rezidüel renal fonksiyonun korunmasına yardımcı olabilir, fakat
aynı zamanda su ve elektrolit denge bozuklukları ile sonuçlanabilir.
Diyabetiklerde kan şekerini azaltıcı ilaçların günlük dozu, artan glukoz alımına göre
ayarlanmalıdır.
4.6. Gebelik ve laktasyon
Genel Tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Doğum kontrol ilaçları ile etkileşimi bildirilmemiştir.
Gebelik dönemi
CAPD 18 stay•safe solüsyonlarının hamile kadınlarda kullanımına ilişkin yeterli veri mevcut
değildir. Hayvanlar üzerinde herhangi bir üreme toksisite çalışması yapılmamıştır (Bkz.
Bölüm 5.3).
Eğer hastanın klinik durumu CAPD 18 ile tedavisini gerektirmiyorsa, hamilelik boyunca
kullanmaması gerekmektedir.
Laktasyon dönemi
CAPD 18 etken maddelerinin/metabolitlerinin anne sütüne geçtiğine dair bilgi
bulunmamaktadır. Periton diyalizi tedavisi gören annelerin emzirmemesi tavsiye edilmektedir.
5Üreme yeteneği/ Fertilite
Veri bulunmamaktadır.
4.7. Araç ve makine kullanımı üzerindeki etkiler
CAPD 18 stay•safe’in araç ve makine kullanabilme üzerine herhangi bir etkisi
bulunmamaktadır veya ihmal edilebilecek kadar azdır.
4.8. İstenmeyen etkiler
CAPD 18 stay•safe, insan kanında bulunan elektrolitlere benzeyen içerikte bir solüsyondur.
Olası advers reaksiyonlar periton diyaliz tedavisinin kendisinden kaynaklanabilir veya solüsyon
tarafından indüklenebilir.
Advers ilaç reaksiyonları aşağıdaki kural kullanılarak, raporlama sıklığının başlıkları altında
sıralanmıştır:
çok yaygın ≥ 1/10
yaygın ≥ 1/100 ve <1/10
yaygın olmayan (≥1/1,000 ve < 1/100
seyrek (≥1/10,000 ve <1/1,000)
çok seyrek (<1/10,000)
bilinmiyor eldeki verilerden hareketle tahmin edilemiyor
Periton diyaliz solüsyonunun potansiyel advers reaksiyonları:
Endokrin hastalıkları
Bilinmiyor: Sekonder hiperparatroidizm ile birlikte kemik metabolizmasında görülen
potansiyel bozukluklar
Metabolizma ve beslenme hastalıkları
Yaygın: Kan şekeri seviyesinde artış, periton diyaliz solüsyonunda sürekli glukoz alımı
nedeniyle vücut ağırlığında artış, hiperlipidemi ya da önceden var olan hiperlipidemide
kötüleşme
Kardiyak hastalıklar
Yaygın olmayan: Taşikardi
Vasküler hastalıklar
Yaygın olmayan: Hipotansiyon, hipertansiyon
Solunum, göğüs bozuklukları ve mediastinal hastalıkları
Yaygın olmayan: Nefes darlığı
Böbrek ve idrar yolu hastalıkları
Çok yaygın: Elektrolit bozuklukları, örneğin hipokalemi
6Yaygın olmayan: Hipokalsemi
Genel bozukluklar ve uygulama bölgesine ilişkin hastalıklar
Yaygın olmayan: Baş dönmesi, ödem, vücut ağırlığında hızlı artış (dehidrasyon) ya da azalış
(aşırı hidrasyon) sebebiyle oluşan sıvı dengesindeki bozukluklar. Şiddetli dehidrasyon durumu
yüksek glukoz konsantrasyonuna sahip solüsyonlar kullanılırken oluşabilir.
Tedavinin potansiyel yan etkileri:
Enfeksiyonlar ve enfestasyonlar
Çok yaygın: Boşaltılan diyalizatın bulanık olması peritonitin işaretidir. Daha sonra karın ağrısı,
ateş ve halsizlik durumları gelişebilir ya da, çok nadir olarak sepsise neden olur. Hasta derhal
doktora başvurmalıdır. Bulanık diyalizat içeren torbanın steril bir kapakla kapatılması ve
mikrobiyolojik kontaminasyon ve beyaz kan hücre sayımı için incelenmesi gerekmektedir. Kateter
çıkış yeri ve tünel enfeksiyonlarının belirtileri kızarıklık, ödem, akıntı, kateter çıkış yerinde
kabuk oluşumu ve ağrılardır. Kateter çıkış yerinde ve tünelde enfeksiyon olması durumunda
ilgili doktora en kısa sürede danışılmalıdır.
Solunum, göğüs bozuklukları ve mediastinal hastalıklar
Bilinmiyor: Diyaframın yükselmesi sonucu dispne
Gastrointestinal hastalıklar
Çok yaygın: Herni
Yaygın: Karın şişliği ve dolgunluk hissi
Yaygın olmayan: Diyare, kabızlık
Bilinmiyor: Enkapsüle Sklerozan Peritonit (ESP)
Yaralanma ve zehirlenme
Yaygın: Periton diyaliz solüsyonunun içeri ve dışarı akış bozuklukları, omuz ağrısı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bu solüsyona yönelik herhangi bir acil durum raporlanmamıştır.
Periton boşluğuna infüzyonla verilen diyaliz solüsyonunun fazlası kolaylıkla drenaj torbasına
çekilebilir. Torba değişiminin çok sık olması halinde dehidrasyon ve/veya elektrolit bozuklukları
durumları meydana gelebilir, acil tıbbi müdahale gerektirebilir. Torba değişimi unutulursa, ilgili
doktor ya da sorumlu diyaliz merkeziyle iletişime geçilmelidir.
Doğru yapılmayan dengeleme, hiper- ya da dehidrasyona ve elektrolit bozukluklarına yol
7açabilir. CAPD 18 ile doz aşımında dehidrasyonun görülme ihtimali büyüktür.
Gerekenden düşük doz kullanılırsa, tedavi kesintiye uğrarsa veya tedaviye devam edilmezse
hayatı tehdit edici periferal ödem ve kardiyak dekompansasyon ve/veya üreminin diğer
semptomlarının eşlik ettiği hiperhidrasyon gelişebilir.
Acil ve yoğun bakımla ilgili genel kurallar geçerlidir. Hastaya acilen hemodiyaliz uygulanması
gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Peritonal diyalitikler, hipertonik çözeltiler
ATC kodu: B05D B
CAPD 18 stay•safe, laktat-tamponlu, glukoz-içeren bir elektrolit solüsyonudur, herhangi bir
nedenden kaynaklanan son dönem böbrek yetmezliğinin Sürekli Ayaktan Periton Diyalizi
(SAPD) ile tedavisinde intraperitoneal olarak uygulanır. Bu periton diyaliz solüsyonunun
kalsiyum diyaliz konsantrasyonu 1,25 mmol/L’ye ayarlanmıştır, bu konsantrasyonun beraber
uygulanan kalsiyum içeren fosfat bağlayıcılar ve/veya D vitamini tedavisi esnasında meydana
gelen hiperkalsemi riskini azalttığı gösterilmiştir.
Sürekli Ayaktan Periton Diyalizinin (SAPD) karakteristiği, günde 3-5 kez taze solüsyon ile
değiştirilen ve genellikle 2 litre olan diyaliz solüsyonunun periton boşluğunda sürekli
bulunuşudur.
Her periton diyalizi tekniğinin arkasındaki temel prensip, kan ve diyaliz solüsyonu arasında
fizikokimyasal özelliklerine bağlı olarak difüzyon ve konveksiyon ile su ve solütlerin
değişimine izin veren yarı geçirgen bir zar olarak periton zarının kullanılmasıdır.
Solüsyonun elektrolit profili temelde serum fizyolojik ile aynı olmakla birlikte üremik
hastalarda intraperitoneal yoldan madde ve sıvı değişimi ile yapılan renal replasman
tedavisinde kullanılmak üzere adapte edilmiştir (örn. potasyum içeriği). Normalde idrarla
atılan üre, kreatinin, inorganik fosfat, ürik asit, diğer solütler ve su gibi maddeler vücuttan
diyaliz solüsyonuna geçer. Benzer şekilde, kullanılan ilaçların da diyaliz esnasında
atılabileceği ve bir doz ayarlamasının gerekebileceği göz önünde bulundurulmalıdır.
Bireysel parametreler (hasta boyutu, vücut ağırlığı, laboratuar parametreleri, rezidüel renal
fonksiyon, ultrafiltrasyon) değişik osmolarite (glukoz içeriği), potasyum, sodyum ve kalsiyum
konsantrasyonlarındaki solüsyonun kombinasyonu ve dozunu belirlemek için kullanılmalıdır.
Tedavinin etkinliği bu parametrelere dayanarak düzenli olarak izlenmelidir.
Yüksek glukoz konsantrasyonundaki (%2,3 veya %4,25) periton diyaliz solüsyonları vücut
ağırlığı istenen kuru ağırlığın üzerindeyse kullanılır. Vücuttan sıvı çekişi periton diyaliz
8solüsyonunun glukoz konsantrasyonuna bağlı olarak artar.
5.2 Farmakokinetik özellikler
Genel özellikler
Emilim:
Üre, kreatinin ve ürik asit gibi üremik retansiyon ürünleri, inorganik fosfat ve sodyum,
potasyum, kalsiyum, magnezyum gibi elektrolitler, vücuttan diyaliz solüsyonuna difüzyon
ve/veya konveksiyon ile geçer.
Dağılım:
CAPD 18 osmotik ajan olarak kullanılan diyalizat glukozu yavaşça absorbe olarak diyaliz
solüsyonu ile ekstrasellüler sıvı arasındaki difüzyon gradyentini azaltır. Ultrafiltrasyon
bekleme süresinin başında maksimaldir, 2-3 saat sonra bir pik noktasına ulaşır. Sonrasında
ultrafiltratta progresif bir kayıp ile absorpsiyon başlar. 4 saat sonra ultrafiltrat; %1,5 glukoz
solüsyonunda ortalama 100 mL, %2,3 glukoz solüsyonunda ortalama 400 mL, %4,25 glukoz
solüsyonunda ise ortalama 800 mL’dir. Diyalizat glukozunun %60-80’i absorbe olur.
Tamponlama ajanı olarak kullanılan S - laktat 6 saatlik bir bekleme süresinin sonunda
tamamen absorbe olur.
Biyotransformasyon:
Normal hepatik fonksiyonu olan hastalarda S-laktat, ara metabolitlerin normal değerlerinin de
ortaya koyduğu üzere, hızlı bir şekilde metabolize olur.
Kalsiyum kütle transferi diyaliz solüsyonunun glukoz konsantrasyonuna, çıkan sıvının
hacmine, serum iyonize kalsiyum konsantrasyonuna ve diyaliz solüsyonundaki kalsiyum
konsantrasyonuna bağlıdır.
Glukoz konsantrasyonu, çıkan sıvının hacmi, serum iyonize kalsiyum konsantrasyonu ne kadar
yüksek ve diyaliz solüsyonundaki kalsiyum konsantrasyonu da ne kadar düşük olursa,
hastadan diyalizata kalsiyum transferi o kadar yüksek olur. Günde 3 adet %1,5 ve 1 adet
%4,25 glukoz içeren torba ile yapılan tipik bir Sürekli Ayaktan Periton Diyalizinin (SAPD)
günde 160 mg’a kadar kalsiyumu uzaklaştıracağı öngörülmektedir. Bu şekilde hiperkalsemi
riski olmadan kalsiyum içeren ilaçlar ve D vitamini oral yoldan daha fazla alınabilir.
Eliminasyon:
Geçerli değil.
5.3 Klinik öncesi güvenlilik verileri
CAPD 18 ile ilgili klinik öncesi çalışma yapılmamıştır, fakat periton diyaliziyle ilgili bu
solüsyonla kıyaslanabilir başka solüsyonlar ile yapılan klinik çalışmalar toksisite ile ilgili
majör bir risk göstermemektedir.
96. FARMASÖTİK ÖZELLİKLERİ
6.1 Yardımcı Maddelerin Listesi
Hidroklorik asit %25 pH-düzenleyici
Sodyum hidroksit pH-düzenleyici
Enjeksiyonluk su
6.2 Geçimsizlikler
Ürün, bölüm 6.6’da belirtilen diğer tıbbi ürünlerin haricindekilerle karıştırılmamalıdır.
6.3 Raf ömrü
24 ay
Ambalajın ilk kez açıldıktan sonraki raf ömrü: İçerik derhal kullanılmalıdır.
6.4 Saklamaya yönelik özel tedbirler
25º C’nin altındaki sıcaklıklarda saklayınız. Buzdolabına koymayınız, dondurmayınız.
6.5 Ambalajın niteliği ve içeriği
Stay•safe sistemi; çok tabakalı poliolefin bazlı folyodan yapılmış PVC olmayan bir solüsyon
torbası, poliolefinlerden yapılma bir tüp sistemi ve bir sistem bağlantısı (DİSK, polipropilen),
bir drenaj torbası ve yine çok tabakalı poliolefin filmden yapılmış bir dış torbadan oluşan bir
çift torba sistemidir.
Ambalaj büyüklüğü:
stay•safe
2000 mL’lik 4 torba
2500 mL’lik 4 torba
Tüm paket çeşitleri satışa sunulmayabilir.
6.6 Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
İlk olarak solüsyon vücut sıcaklığına kadar ısıtılır. 3000 mL’lik torbalar için uygun bir ısıtıcı
aparat kullanılmalıdır. 22°C’deki 2000 mL’lik solüsyon torbasının ısıtma süresi yaklaşık
olarak 120 dakikadır. Sıcaklık kontrolü otomatik olarak yapılır ve 39°C  1°C’ ye ayarlanır.
Daha ayrıntılı bilgi edinebilmek için torba ısıtıcısının kullanma talimatlarına bakınız.
Mikrodalga kullanımı bölgesel aşırı ısınma riski nedeniyle önerilmez.
10stay•safe sistemi için kullanma talimatları:
1. Solüsyon torbasını kontrol ediniz (etiket, son kullanma tarihi, solüsyonun berraklığı)-torba ve
koruma kapağının dış ambalajını açın.
2. Ellerinizi antimikrobiyel bir yıkama losyonu ile yıkayınız.
3. DİSK’i organizere yerleştiriniz. (Torbayı üst kısmından serum askısına asınız - solüsyon torbası ile
DISK arasındaki tüp hattını açarak uzatın - DİSK’i organizere yerleştiriniz - drenaj torbasını serum
askısının alt kısmına asınız).
4. Kateter ara bağlantısını organizerin iki ucundan birine yerleştiriniz. Yeni koruma kapağını ise
diğer boş uca yerleştirin.
5. Ellerinizi dezenfekte ediniz ve DİSK’in koruyucu kapağını çıkarınız.
6. Kateter ara bağlantısını DİSK’e bağlayınız.
7. Ara bağlantı üzerindeki klempi açınız –pozisyon “ “- boşaltım başlar.
8. Boşaltım tamamlandıktan sonra: Yıkama - pozisyon “ “- drenaj torbasına temiz diyalizatı
akıtın (yaklaşık olarak 5 saniye)
9. Dolum - pozisyon “ “- solüsyon torbası ile kateter arasındaki bağlantı
10. Güvenlik adımı- pozisyon “ “- kateter ara bağlantısını PIN’e yerleştirerek kapatınız.
11. Sistemden ayrılma – yeni koruma kapağının koruyucu kapağını çıkarın ve eskisine çevirerek
takın. Kateter ara bağlantısını DİSK’ ten ayırın ve yeni koruma kapağını kateter ara
bağlantısına çevirerek takınız.
12. Kullanılmış koruma kapağını ters çevirerek DİSK’in açık ucunu kapatın. (organizerin sağ/sol
kısmında bulunur)
13. Boşaltılan diyalizatın berraklığını ve ağırlığını kontrol ettikten sonra imha ediniz.
Ayrıca Bkz. Bölüm 4.2
Kullanımı
Plastik konteyner nakliye veya depolama esnasında hasar görebilir. Bunun neticesinde
kontaminasyon ve diyaliz solüsyonunda mikroorganizmaların çoğalması meydana gelebilir.
Bu nedenle periton diyalizi için solüsyonun kullanılmasından önce torbanın hasarlı olup
olmadığı dikkatli bir şekilde incelenmelidir. Torbanın kapanış yerleri, birleşim yerleri veya
köşelerindeki herhangi bir ufak hasar solüsyonun kontaminasyon riskine karşı değerlendirme
gerektirecektir.
Hasarlı torbalar veya bulanık içeriği olan torbalar asla kullanılmamalıdır! Şüphe durumunda
solüsyonun kullanımı ile ilgili doktorun kararı gerekecektir.
Sadece torba ve kapanış yerleri hasar görmemiş periton diyaliz solüsyonları kullanılmalıdır.
Dış ambalaj yalnızca uygulamadan önce açılmalıdır.
Diyalizat torbasının değişimi sırasında enfeksiyon riskini azaltmak için aseptik koşullar
sağlanmalıdır.
Periton diyaliz solüsyonuna ilaç ilavesi:
Periton diyaliz solüsyonuna ilaç ilavesi kontaminasyon riskinden dolayı ve periton diyaliz
solüsyonu ile ilaç arasındaki uyumsuzluk riski nedeniyle genel olarak tavsiye edilmez.
11Bu yapılacaksa aseptik koşullarda gerçekleştirilmesi gerekmektedir. Solüsyona ilaç eklemesi
yapılırken aseptik teknik kullanınız, iyice karıştırınız ve herhangi bir bulanıklık tespit
etmediyseniz periton diyalizi solüsyonu derhal kullanılmalıdır.
7. RUHSAT SAHİBİ
FRESENIUS MEDİKAL HİZMETLER A.Ş.
Rüzgarlıbahçe Mah. Cumhuriyet Cad. Hasoğlu Plaza
No : 39, Kat : 7, 34805 Kavacık / İstanbul / TÜRKİYE
Tel : (0216) 680 29 86
Faks : (0216) 680 29 88
8. RUHSAT NUMARASI
112/12
9. İLK RUHSAT TARİHİ/ RUHSAT YENİLEME TARİHİ
İlk ruhsatlandırma tarihi: 25.03.2002
Ruhsat yenileme tarihi: 28.03.2012
10. KÜB’ÜN YENİLENME TARİHİ
../../….
12