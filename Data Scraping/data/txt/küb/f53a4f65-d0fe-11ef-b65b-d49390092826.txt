KISA ÜRÜN BİLGİSİ
1. BEŞERİ TIBBİ ÜRÜNÜN ADI
TESROJECT 250 mg/ml I.M. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde(ler):
Her bir flakon;
Testosteron propiyonat……………..30 mg/mL
Testosteron fenilpropiyonat………...60 mg/mL
Testosteron izokaproat……………...60 mg/mL
Testosteron dekanoat………………..100 mg/mL
Bu dört bileşiğin tümü doğal testosteron hormonunun esterleridir. Her 1 mL’deki toplam 176
mg testosterona eşdeğerdir.
Yardımcı madde(ler):
Benzil alkol…………………………100 mg/mL
Araşit yağı (yer fıstığı yağı)………...y.m.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, açık sarı çözelti
4. KLİNİK ÖZELLİKLER
4.1. Terapötik endikasyonlar
Testosteron yetmezliğinin klinik özellikler ve biyokimyasal testlerle teyit edilmesi koşulu ile
erkeklerde hipogonadizmin testosteron replasman tedavisinde endikedir.
Testosteron uygulaması kadından erkeğe dönüşen transseksüellerde destekleyici tedavi olarak
da kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Genel olarak doz uygulama sıklığı, hastanın verdiği yanıta göre ayarlanmalıdır.
1Erişkinler (yaşlılar dahil):
Genellikle üç haftada bir yapılacak 1 mL’lik enjeksiyon yeterlidir.
Kadından erkeğe transseksüeller:
İki haftada bir veya dört haftada bir yapılacak 1 mL’lik enjeksiyon tercihleri olabilmektedir,
dozları hastaya göre bireyselleştirilmelidir.
Uygulama şekli:
TESROJECT derin intramüsküler enjeksiyon şeklinde uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği durumlarında testosteron, ödemle karakterize ciddi
komplikasyonlara neden olabilir.
Pediyatrik popülasyon:
Çocuklarda ve ergenlerde güvenliliği ve etkililiği değerlendirilmemiştir. Prepubertal
çocukların TESROJECT ile tedavisinde dikkatli olunmalıdır (Bkz. Bölüm 4.4).
Geriyatrik popülasyon:
Yaşlı (65 yaşın üzerindekiler) hastalarda testosteron propiyonat, testosteron fenilpropiyonat,
testosteron izokaproat, testosteron dekanoat kombinasyonunun kullanımının güvenliliği ve
etkililiğine dair kısıtlı veri vardır. Yaşın artması ile fizyolojik olarak testosteron serum
düzeylerinin azalacağı dikkate alınmalıdır.
4.3. Kontrendikasyonlar
− Gebelik (Bkz. Bölüm 4.6)
− Prostat ya da meme kanseri varlığı ya da şüphesi (Bkz. Bölüm 4.4)
− Emzirme
− Etkin maddeye ya da yer fıstığı yağı dahil 6.1’de sıralanan yardımcı maddelerden
herhangi birine karşı aşırı duyarlılık. TESROJECT yer fıstığına veya soyaya karşı alerjisi
olanlarda kontrendikedir (Bkz. Bölüm 4.4).
24.4. Özel kullanım uyarıları ve önlemleri
Tıbbi muayene:
Testosteron düzeyi başlangıçta ve tedavi esnasında düzenli aralıklarla izlenmelidir. Hekimler
dozajı bireysel olarak ögonadal testosteron düzeyini devam ettirmeyi sağlayacak şekilde
ayarlamalıdır.
Hekimler TESROJECT tedavisine başlamadan önce ve başlandıktan sonra ilk 12 ay, 3 ayda
bir ve daha sonra yıllık olarak hastayı aşağıdaki parametreler açısından izlemelidir:
− Selim prostat hiperplazisi ya da subklinik prostat kanserini dışlamak için dijital rektal
prostat muayenesi ve PSA tetkiki (Bkz. Bölüm 4.3)
− Polisitemi olasılığını dışlayabilmek için hematokrit ve hemoglobin tetkiki
Uzun dönem androjen tedavisi alan hastalarda aşağıdaki laboratuvar testleri de düzenli olarak
izlenmelidir:
• Hemoglobin
• Hematokrit
• Karaciğer fonksiyon testleri
• Lipid profili
Gözetim gerektiren durumlar:
Özellikle yaşlı hastalar aşağıdaki durumlarda izlem altında tutulmalıdır:
• Tümörler-Meme karsinomu, hipernefrom, bronşial karsinom ve iskelet metastazları
Bu hastalarda androjen tedavisi esnasında spontan olarak hiperkalsemi veya hiperkalsiüri
gelişebilir. Bu durum hormonal tedaviye karşı pozitif tümör cevabının göstergesi olabilir.
Yine de ilk önce hiperkalsemi ve hiperkalsiüri uygun şekilde tedavi edilmeli ve normal
kalsiyum değerleri elde edildikten sonra hormon tedavisine yeniden başlanmalıdır.
• Daha önceden mevcut durumlar
Kardiyovasküler risk:
Şiddetli kardiyak, hepatik veya böbrek yetmezliği ya da iskemik kalp hastalığı şikayeti olan
hastalarda, testosteron ile tedavi; konjestif kalp yetmezliği ile birlikte ya da birlikte
olmaksızın ödem ile karakterize olan şiddetli komplikasyonlara neden olabilir. Bu gibi
durumda tedavi hemen sonlandırılmalıdır.
3Erkeklerde testosteronu yerine koyma tedavisinin kardiyovasküler sonuçlarını değerlendirmek
için uzun süreli klinik güvenlilik çalışmaları yürütülmemiştir. Bugüne kadar yapılan
epidemiyolojik ve randomize kontrollü çalışmalarda testosteron kullanımı ile testosteron
kullanılmaması karşılaştırıldığında, ölümcül olmayan miyokard infarktüsü, ölümcül olmayan
inme ve kardiyovasküler ölüm gibi majör advers kardiyovasküler olaylar ile ilgili riskin
gösterilmesi yetersiz kalmıştır. Tamamı olmamakla birlikte bazı çalışmalar, erkeklerde
testosteronu yerine koyma tedavisi ile ilişkili artmış bir majör advers kardiyovasküler olay
riskini bildirmiştir. Testosteron içeren ilaçların kullanılmasına veya tedaviye devam
edilmesine karar verildiğinde, hastalar bu olası risk hakkında bilgilendirilmelidir.
Testosteron kan basıncında bir yükselmeye neden olabilir ve TESROJECT hipertansiyonu
olan erkeklerde dikkatli kullanılmalıdır.
Venöz tromboembolizm:
Testosteron içeren ilaçları kullanan hastalarda, derin ven trombozu (DVT) ve pulmoner
embolizmi (PE) de içeren venöz tromboembolik olaylar pazarlama sonrasında raporlanmıştır.
Alt ekstremitede ağrı, ödem, sıcaklık ve eritem semptomlarını raporlayan hastaları DVT
açısından, akut nefes darlığını tanımlayan hastaları da PE açısından değerlendiriniz. Eğer
venöz tromboembolik olaylardan şüphelenirseniz, testosteron tedavisini durdurunuz ve uygun
bir tedaviyi başlatınız.
Miyokard enfarktüsü, kalp, karaciğer veya böbrek yetmezliği, hipertansiyon, epilepsi veya
migren hastalığı ya da öyküsü bulunan hastalar, hastalığın kötüleşmesi ya da tekrar görülmesi
riski nedeniyle tıbbi gözlem altında bulundurulmalıdır. Böyle durumlarda tedavi derhal
sonlandırılmalıdır.
• Epilepsi ve migren-(veya bu durumlarla ilgili öykü), androjenler ara sıra sıvı ve tuz
tutulmasını tetikleyebilir.
• Diyabetes mellitus -Genellikle androjenler ve TESROJECT diyabetik hastalarda glukoz
toleransını iyileştirebilir (Bkz. Bölüm 4.5)
• Antikoagülan tedavisi-Genellikle androjenler ve TESROJECT kumarin tipi ilaçların
antikoagülan etkisini arttırabilir (Bkz. Bölüm 4.5)
• Uyku apnesi-Uyku apnesi olan erkeklere uygulamada dikkatli olunmalıdır. Testosteronun
uyku apnesine yol açtığına veya uyku apnesi öyküsü olanlarda şiddetlendirdiğine dair
bildirimler mevcuttur. Buna rağmen bu durumdaki erkeklerde testosteronun güvenliliğine
4dair yeterli kanıt yoktur. Adipozite ya da kronik akciğer hastalığı gibi risk faktörleri olan
kişilerde iyi bir klinik değerlendirme yapılmalı ve dikkatli olunmalıdır.
Advers olaylar:
Androjen ile ilişkili advers reaksiyonların (Bkz. Bölüm 4.8) ortaya çıkması durumunda
TESROJECT tedavisi kesilmeli ve belirtiler ortadan kalktıktan sonra daha düşük dozla
tedaviye devam edilmelidir.
Virilizasyon:
Hastalar görülmesi muhtemel virilizasyon belirtileri hakkında bilgilendirilmelidir. Özellikle
şarkıcılar ve kadın spikerler ses kalınlaşması riski hakkında bilgilendirilmelidir. Ses
değişiklikleri geri dönüşümsüz olabilir.
Virilizasyon belirtileri görülürse, bireysel olarak hasta için risk/yarar oranı yeniden
değerlendirilmelidir.
Sporda (uygunsuz) kullanım:
Dünya Dopingle Mücadele Ajansı (WADA) tarafından kontrol edilen yarışmalara katılan
hastalar bu ilacı kullanmadan önce anti-doping testleri ile etkileşime girebileceği için WADA-
koduna uygun olup olmadığını sormalıdır. Sporlarda yeteneği artırmak için androjenlerin
uygunsuz kullanımı ciddi sağlık sorunları riski taşımaktadır ve özendirilmemelidir.
İlaç suistimali ve bağımlılığı:
Testosteron, onaylanmış endikasyon(lar) için tipik olarak önerilen dozlardan daha yüksek
dozlarda ve diğer anabolik androjenik steroidler ile birlikte kullanıldığında, ilaç suistimaline
neden olmuştur. Testosteron ve diğer anabolik androjenik steroidlerin suistimali,
kardiyovasküler (bazı durumlarda ölümcül sonuçlarla), hepatik ve/veya psikiyatrik olaylar
gibi ciddi advers reaksiyonlara yol açabilir. Testosteron suistimali bağımlılığa neden olabilir
ve önemli doz azaltmaları veya kullanımın aniden kesilmesi durumunda yoksunluk belirtileri
ortaya çıkar. Testosteron ve diğer anabolik androjenik steroidlerin suistimali ciddi sağlık
riskleri taşır ve özendirilmemelidir (Bkz. Bölüm 4.8).
Laboratuvar testleri:
Testosteron seviyesi başlangıçta ve tedavi sırasında belirli aralıklarla gözlemlenmelidir.
Ögonodal testosteron seviyelerinin devamlılığını sağlamak için doz bireysel olarak hekimler
5tarafından düzenlenmelidir. Uzun süreli androjen terapisi alan hastalarda; hemoglobin ve
hematokrit, karaciğer fonksiyon testleri ve lipit profili gibi laboratuvar parametreleri düzenli
olarak gözlemlenmelidir.
Laboratuvarlar arasındaki farklar nedeniyle tüm testosteron ölçümleri aynı laboratuvarda
yapılmalıdır.
Kadından-erkeğe transseksüellerdeki destek tedavisi:
Kadından-erkeğe transseksüellerde TESROJECT tedavisine başlamadan önce, psikiyatrik
değerlendirme dahil, uzman düzeyinde değerlendirmeler yapılmalıdır. Tam bir kişisel ve tıbbi
anamnez alınmalıdır. Tedavi sırasında, sıklığı ve yapısı tedavi alan bireye göre ayarlanan,
periyodik kontroller (check-up) yapılmalı ve aşağıdaki ölçütler izlenmelidir:
− Osteoporoz belirtileri
− Lipid profili değişiklikleri
Kendi veya soy geçmişinde meme kanseri mevcut olan hastalarla, özgeçmişinde
endometriyum kanseri mevcut olan hastalar dikkatle izlenmelidir.
Testosteron tedavisinden 18-24 ay sonra, uzman önerilerine göre, endometriyum ve over
kanseri risklerindeki olası artışları önlemek amacıyla histerektomi ve bilateral ooforektomi
yapılması değerlendirilmelidir.
Testosteron tedavisi, ooforektomi geçirmiş hastalardaki kemik mineral yoğunluğu azalmasını
tam olarak düzeltemeyebileceğinden, osteoporoz geliştiğini fark edebilmek amacıyla, hastanın
sürekli olarak izlenmesi gerekir.
Histerektomi ve bilateral ooforektomi yapılmamış olan hastaların uzun süre tedavisi sırasında,
endometriyum ve over kanserlerinin farkına varılabilmesi için hastanın sürekli olarak
izlenmesi gerekir.
Pediyatrik popülasyon:
Yüksek dozdaki androjenler ve TESROJECT genellikle epifiz kapanmasını ve seksüel
olgunlaşmayı hızlandırdığından prepubertal çocuklarda boy büyümesi ve seksüel gelişim
izlenmelidir.
Geriyatrik popülasyon:
65 yaş üstü hastalarda testosteron propiyonat, testosteron fenilpropiyonat, testosteron
izokaproat, testosteron dekanoat kombinasyonunun kullanımının güvenliliği ve etkililiği
hakkında yeterli deneyim bulunmamaktadır. Yaşa bağlı testosteron referans değerleri ile ilgili
6görüş birliği halen sağlanamamıştır. Ancak, fizyolojik testosteron serum seviyelerinin yaş ile
birlikte düştüğü göz önünde bulundurulmalıdır.
Pıhtılaşma bozuklukları:
Pazarlama sonrası çalışmalarda ve raporlarda testosteron tedavisi alan hastalarda trombotik
olaylar (ör. derin ven trombozu, pulmoner emboli, oküler tromboz) bildirildiğinden
trombofilisi olan ya da venöz tromboembolizm (VTE) risk faktörlerine sahip hastalarında
dikkatli kullanılmalıdır. Trombofilik hastalarda, VTE vakaları antikoagülan tedavisine
rağmen rapor edilmiştir, bu sebeple ilk trombotik olaydan sonra testosteron tedavisine devam
edilip edilmeyeceği dikkatlice değerlendirilmelidir. Tedaviye devam edilmesi durumunda,
bireysel VTE riskini minimize etmek için ilave tedbirler alınmalıdır.
Yardımcı maddeler:
TESROJECT araşit yağı (yer fıstığı yağı) içermektedir ve yer fıstığı alerjisi olduğu bilinen
hastalara verilmemeli/uygulanmamalıdır. Fıstık alerjisi ile soya alerjisi arasında ilişki olması
olasılığı nedeniyle soya alerjisi olan hastalara da TESROJECT verilmesinden kaçınılmalıdır
(Bkz. Bölüm 4.3)
TESROJECT her 1 mL’de 100 mg benzil alkol içerdiğinden, prematüre bebekler ve yeni
doğanlara uygulanmaması gerekir. Benzil alkol bebeklerde ve 3 yaşına kadar olan çocuklarda
toksik reaksiyonlara ve anafilaktoid reaksiyonlara sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Enzim indükleyici ilaçlar testosteron düzeyini azaltabilir ve enzim inhibe edici ilaçlar
testosteron düzeyini artırabilir. Bu nedenle TESROJECT için doz ayarlaması gerekebilir.
İnsülin ve diğer anti-diyabetik ilaçlar:
Androjenler glukoz toleransını iyileştirebilir ve diyabetli hastalarda insülin ya da diğer
antidiyabetik ilaçlara gereksinimi azaltabilir (Bkz. Bölüm 4.4). Bu yüzden diyabetes mellitusu
olan hastalar TESROJECT tedavisinin özellikle başlangıcında, sonunda ve tedavi esnasında
düzenli aralıklarla izlenmelidir.
Anti-koagülan tedavisi:
Yüksek doz androjenler kumarin tipi ilaçların antikoagülan etkinliğini artırabilir (Bkz. Bölüm
74.4). Bu yüzden protrombin zamanı yakından izlenmelidir ve tedavi esnasında ihtiyaç
duyulduğunda antikoagülan dozunun azaltılması gereklidir (Bkz. Bölüm 4.4).
ACTH veya kortikosteroidler:
Testosteronun ACTH veya kortikosteroidlerle birlikte uygulanması ödem oluşumunu
artırabilir. Bu nedenle, bu etkin maddeler özellikle kardiyak veya hepatik hastalığı olan
hastalarda ya da ödeme yatkınlığı olan hastalarda dikkatle uygulanmalıdır (Bkz. Bölüm 4.4).
Laboratuvar testi etkileşimleri:
Androjenler, toplam serum T4 seviyelerinin azalmasına ve T3 ile T4’ün resin geri alımının
artmasına neden olacak şekilde tiroksin bağlayıcı globulin seviyelerini azaltabilirler. Serbest
tiroid hormonu seviyeleri değişmeden kalır ve tiroid disfonksiyonu ile ilgili herhangi bir
klinik kanıt mevcut değildir.
Özel popülasyonlara ilişkin ek bilgiler
Özel popülasyonlar ile ilgili herhangi bir klinik etkileşim çalışması yapılmamıştır.
Pediyatrik popülasyon
Pediyatrik popülasyon ile ilgili herhangi bir klinik etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: X
TESROJECT gebelik döneminde kontrendikedir (Bkz. Bölüm 4.3).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Testosteron propiyonat, testosteron fenilpropiyonat, testosteron izokaproat, testosteron
dekanoat kombinasyonunun gebelik döneminde uygulandığı takdirde ciddi doğum kusurlarına
yol açmaktadır/yol açtığından şüphelenilmektedir. Bu nedenle, TESROJECT kullanması
gereken, doğurganlık çağındaki kadınlara uygun bir kontrasepsiyon yöntemi önerilmelidir.
Gebelik dönemi
Gebe kadınlarda testosteron propiyonat, testosteron fenilpropiyonat, testosteron izokaproat,
testosteron dekanoat kombinasyonunun kullanımına ilişkin yeterli veri bulunmamaktadır.
8Fötusta virilizasyon riski nedeniyle TESROJECT gebe kadınlarda kullanılmamalıdır (Bkz.
Bölüm 4.3).
Gebelik ortaya çıktığında TESROJECT tedavisi kesilmelidir.
TESROJECT gebelik döneminde kontrendikedir (Bkz. Bölüm 4.3).
Laktasyon dönemi
Laktasyon sırasında testosteron propiyonat, testosteron fenilpropiyonat, testosteron
izokaproat, testosteron dekanoat kombinasyonunun kullanımına ilişkin yeterli veri
bulunmamaktadır.
Bu nedenle TESROJECT laktasyon sırasında kullanılmamalıdır.
Üreme yeteneği/Fertilite
Androjenlerle tedavi sperm oluşumunun baskılanması suretiyle erkeklerde üreme
bozukluklarına yol açabilir (Bkz. Bölüm 4.8).
Androjenlerle tedavi kadınlarda menstrüel siklus baskılanmasına ve sıklığının azalmasına
neden olabilir (Bkz. Bölüm 4.8).
4.7. Araç ve makine kullanımı üzerindeki etkiler
TESROJECT’in araç ve makine kullanma yeteneği üzerine herhangi bir etkisi yoktur.
4.8. İstenmeyen etkiler
TESROJECT’in doğası nedeniyle istenmeyen etkiler tedavi kesildikten hemen sonra
düzelmez. Genel olarak enjeksiyonla uygulanan ilaçlar enjeksiyon yerinde lokal reaksiyona
neden olabilir.
Aşağıdaki advers reaksiyonlar genel olarak androjen tedavisi ile ilişkili bulunmuştur.
Tüm advers reaksiyonlar sistem organ sınıfına ve sıklığına göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sistem organ sınıfı MedDRA terimi* Sıklık
İyi huylu ve kötü huylu Prostat kanseri1 Bilinmiyor
neoplazmalar (Kist ve
polipler de dahil olmak
9üzere)
Kan ve lenf sistemi Hematokrit artışı, kırmızı kan Yaygın
hastalıkları hücre sayısında artış,
hemoglobin artışı
Polisitemi Bilinmiyor
Metabolizma ve beslenme Kilo artışı Yaygın
hastalıkları Sıvı retansiyonu Bilinmiyor
Psikiyatrik hastalıklar Depresyon, sinirlilik, duygu
durum bozuklukları, libido Bilinmiyor
artışı, libido azalması
Vasküler hastalıklar Hipertansiyon Bilinmiyor
Gastrointestinal hastalıklar Bulantı Bilinmiyor
Hepato-biliyer hastalıklar Anormal hepatik fonksiyon Bilinmiyor
Deri ve deri altı dokusu Pruritus, akne Bilinmiyor
hastalıkları
Kas-iskelet bozuklukları, Miyaliji Bilinmiyor
bağ doku ve kemik
hastalıkları
Üreme sistemi ve meme Ejakülasyon bozukluğu, Bilinmiyor
hastalıkları jinekomasti, oligospermi,
priapizm, benign prostat
hiperplazisi2
Araştırmalar Lipid anormalliği3, PSA Bilinmiyor
artışı
Hematokrit artışı, kırmızı kan Yaygın
hücresi sayısında artış,
hemoglobin artışı
*MedDRA versiyon 17.0
1Subklinik prostat kanserinin ilerlemesi
2Prostat büyümesi (ögonadal durum)
3LDL-C, HDL-C ve trigliseridlerin azalması
İstenmeyen etkileri tanımlamak için yukarıda kullanılan terimler eş anlamlılarını ve ilintili
terimleri de kapsamaktadır.
10İlaç suistimali ve bağımlılık:
Testosteron, genellikle diğer anabolik androjenik steroidlerle (AAS) birlikte kullanıldığında,
onaylı endikasyonlar için önerilenden daha yüksek dozlarda suistimale neden olur (Bkz.
Bölüm 4.4). Aşağıdaki istenmeyen etkiler testosteron/ AAS suistimalinde rapor edilmiştir :
Endokrin hastalıkları: Sekonder hipogonadizm1
Psikiyatrik hastalıklar: Düşmanlık, saldırganlık1, psikotik bozukluk1, mani, paranoya ve
sanrı
Kardiyak hastalıklar: Miyokard enfarktüsü1, kalp yetmezliği1, kronik kalp yetmezliği1,2,
kardiyak arrest, ani kardiyak ölüm, kardiyak hipertrofi1,2, kardiyomiyopati1, ventriküler
aritmi, ventriküler taşikardi1, venöz/arteriyel trombotik ve embolik olaylar (Derin Ven
Trombozu1, pulmoner emboli1, koroner arter trombozu, karotis arter tıkanıklığı1,2,
intrakraniyal venöz sinüs trombozu1,2), serebrovasküler olay ve iskemik inme
Hepatobiliyer hastalıklar: Peliosis hepatis1, kolestaz, karaciğer hasarı, sarılık1 ve karaciğer
yetmezliği
Deri ve deri altı doku hastalıkları: Alopesi1
Üreme sistemi ve meme hastalıkları: Testiküler atrofi, azospermi, kısırlık (erkeklerde),
büyümüş klitoris ve meme atrofisi (kadınlarda)
1 Referans ürün ile rapor edilmiştir
2 Bazı vakalarda ölümcül sonuçlar
Kadınlarda tedavi:
TESROJECT tedavisi kadınlarda virilizasyon belirtilerini (Bkz. Bölüm 4.4) tetikleyebilir.
Virilizasyon belirtilerine ses kısıklığı, akne, hirsutizm, menstrüel düzensizlik ve alopesi dahil
olabilir.
Pediyatrik popülasyon:
Buluğ çağı öncesindeki çocuklarda androjen kullanımında bildirilen istenmeyen etkiler: erken
cinsel gelişim (puberte prekoks), ereksiyon sıklığının artması, fallik genişleme ve epifizlerin
zamanından önce kapanması.
11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Testosteronun akut toksisitesi düşüktür.
Kronik doz aşımı semptomları (ör. polisitemi, priapizm) ortaya çıktığında tedavi kesilmeli ve
semptomlar ortadan kalktıktan sonra daha düşük dozda devam edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Androjenler, 3-oksoandrosten (4) türevleri
ATC kodu: G03BA03
TESROJECT ile hipogonadal erkeklerin tedavisi testosteron, dihidrotestosteron, östradiol ve
androstenedion plazma konsantrasyonlarında klinik olarak anlamlı artışa ve SHBG (cinsiyet
hormonu bağlayıcı globülin) düzeyinde azalmaya yol açmaktadır. Luteinleştirici hormon (LH)
ve folikül stimüle edici hormon (FSH) normal sınırlarda kalır. Hipogonadal erkeklerde
TESROJECT tedavisi testosteron eksikliği semptomlarında düzelmeye yol açar. Ayrıca tedavi
kemik mineral yoğunluğunu ve yağsız vücut kitlesini artırırken vücut yağ kitlesini azaltır.
Tedavi libido ve erektil işlevler dahil olmak üzere cinsel işlevleri düzeltir. Tedavi serum
LDL-K, HDL-K ve trigliseritlerini azaltır, hemoglobin ve hematokritte polisitemi ile
sonuçlanabilen artışa yol açar. Karaciğer enzimleri ve PSA düzeylerinde klinik olarak anlamlı
değişiklikler bildirilmemiştir. Testosteron su retansiyonunda artışla sonuçlanan sodyum,
potasyum ve klorür tutulmasında artış gibi sistemik etkilere de yol açabilir. Tedavi prostat
büyüklüğünde artışa ve alt idrar yolu semptomlarında kötüleşmeye yol açabilir fakat prostat
semptomları üzerinde advers etki gözlenmemiştir. Hipogonadal diyabetik hastalarda androjen
kullanımı ile insülin duyarlılığında düzelme ve/veya kan glukozunda düşüş bildirilmiştir.
Yapısal büyüme ve puberte gecikmesi olan erkek çocuklarda androjen tedavisi büyümeyi
hızlandırır ve sekonder cinsiyet özelliklerinin gelişimini artırır. Kadından erkeğe
transseksüellerde TESROJECT tedavisi maskülinizasyonu indükler.
125.2. Farmakokinetik özellikler
Genel özellikler
TESROJECT, farklı etki süresine sahip dört testosteron esteri içerir. Esterler genel dolaşıma
girdikten sonra doğal testosteron hormonuna hidrolize olurlar.
Emilim:
Tek doz testosteron propiyonat, testosteron fenilpropiyonat, testosteron izokaproat,
testosteron dekanoat kombinasyonu verildikten yaklaşık 24-48 saat sonra (t ) yaklaşık 70
maks
nanomol/L (C ) doruk düzeyi ile toplam plazma testosteron düzeyinde artışa yol açar.
maks
Plazma testosteron düzeyi erkeklerde yaklaşık 21 günde normal düzeyin alt sınırına
dönmektedir.
Kadından erkeğe transseksüellerde her iki haftada bir tekrarlanan tek doz TESROJECT
normal erkeklerdeki üst sınıra yakın ortalama testosteron değerlerine 2, 4 ve 12 ayda erişir.
Dağılım:
Testosteron in vitro testlerde nonspesifik olarak plazma proteinlerine ve cinsiyet hormonu
bağlayıcı globüline yüksek oranda (% 97 üzerinde) bağlanır.
Biyotransformasyon:
Testosteron, hedef organlarda dihidrotestosteron ve östradiole metabolize olduktan sonra
normal yolaklarla metabolize edilir.
Eliminasyon:
Esas olarak etiyokolanolon ve androsteron konjügatları olarak idrar ile atılmaktadır.
Doğrusallık / Doğrusal Olmayan Durum:
Yeterli çalışma bulunmamaktadır.
5.3. Klinik öncesi güvenlilik verileri
Klinik öncesi veriler, genelde insanlar için zararlı olmadığını göstermektedir. Androjenlerin
farklı türlerde kullanımı dişi fetüslerin dış genitallerinde virilizasyon ile sonuçlandığını
göstermiştir.
136. FARMASÖTİK ÖZELLİKLER
6.1. Yardımcı maddelerin listesi
Benzil alkol
Araşit yağı (yer fıstığı yağı)
6.2. Geçimsizlikler
Geçerli değil
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
Buzdolabına konulmamalı, dondurulmamalıdır.
Işıktan korumak için orijinal ambalajında saklanmalıdır.
6.5. Ambalajın niteliği ve içeriği
TESROJECT, 1 adet 1 mL çözelti içeren 3 mL’lik Tip I renksiz cam flakon ve kullanma
talimatı ile kullanıma sunulmaktadır.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İlaç San. ve Tic. A.Ş.
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2021/113
9. İLK RUHSAT TARİHİ/RUHSAT YENİLEME TARİHİ
14İlk ruhsat tarihi: 20.04.2021
Ruhsat yenileme tarihi:
10. KÜB’ÜN YENİLENME TARİHİ
15