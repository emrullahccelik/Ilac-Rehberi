1 / 19 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
A-FERİN HOT tek kullanımlık toz içeren  poşet  
 
2. KALİTATİF VE KANTİTATİF BİLEŞİM  
 
Her 6 g’lık poşette,  
 
Etkin madde:  
Parasetamol       500 mg  
Psödoefedrin HCl     60 mg  
 
Yardımcı maddeler:  
Aspartam (E951)      100 mg 
Sorbitol (E420)      1900 mg  
Sodyum sitrat dihidrat    150 mg 
Kinolin sarısı  lake     1,5 mg  
 
Yardımcı maddeler için 6.1.’e bakınız.  
 
3. FARMASÖTİK FORM  
 
Toz içeren poşet.  
Açık sarı renkli akışkan granül, sulandırıldıktan sonra limon kokulu çözelti.  
 
4. KLİNİK ÖZELLİKLER   
 
4.1. Terapötik endikasyonlar  
 
Ağrı, ateş, hapşırma, burun ve sinüslerde konjesyon ve dolgunluk hissi, burun akıntısı, grip, 
soğuk algınlığı, sinüzit ve nazofarenjit gibi durumların semptomatik tedavisinde kullanılır.  
 
4.2. Pozoloji ve uygulama şekli  
 
Pozoloji/uygulama sıklığı ve süresi:  
12 yaşın üzerindeki çocuklar ve yetişkinlerde: Oral olarak günde 3 kez bir poşet önerilir. 
Günlük maksimum doz 4 poşettir (240 mg psödoefedrin hidroklorür).  
 
Alkol alan kişilerde hepatotoksisite riski nedeniyle günlük alınan parasetamol dozunun 2 000 
mg’ı  aşmaması gerekir.  
 
Uygulama şekli:  
Bir poşet A -FERİN HOT bir bardak sıcak suda karıştırılarak eritilir ve sıcak içilir.  
 
 
 
2 / 19 
 Özel popülasyonlara ilişkin ek bilgiler:  
Böbrek/Karaciğer yetmezliği:  
Hafif -orta şiddette karaciğer ve böbrek fonksiyon bozukluğu olan hastalarda dikkatle 
kullanılmalıdır (bk. Bölüm 4.4). Şiddetli karaciğer ve böbrek yetmezliklerinde ise  
kullanılmamalıdır (bk. Bölüm 4.3 ). 
 
Pediyatrik popülasyon:  
A-FERİN HOT 12 yaş ve üzeri çocuklarda kullanılmalıdır.  
 
Geriyatrik popülasyon:   
Sağlıklı, hareketli yaşlılarda normal yetişkin dozu uygundur, fakat zayıf, hareketsiz yaşlılarda 
doz ve dozlam sıklığı azaltılmalıdır ( bk. Bölüm 5.2 ). 
 
4.3. Kontrendikasyonlar  
 
A-FERİN HOT aşağıdaki durumlarda kontrendikedir;  
 
Parasetamol:  
• Parasetamol ya da diğer bileşenlerden herhangi birine aşırı duyarlılık  
• Şiddetli karaciğer (Child -Pugh kategorisi >9) ve böbrek yetmezliği  
 
Psödoefedrin:  
• Etkin maddeye, ilacın diğer bileşenlerine veya diğer adrenerjik ilaçlara karşı aşırı 
duyarlılığı olanlarda,  
• Taşikardinin  eşlik ettiği hastalıklar  koroner arter hastalıkları ve periferik damar hastalıkları 
dahil kardiyovasküler hastalıkları olanlarda ,  
• Şiddetli hipertansiyon ya da kontrol altına alınamamış hipertansiyon hastalıkları olanlarda,  
• Monoamino oksidaz inhibitörleri ile tedavi olanlarda (A -FERİN HOT kullanımından 
önceki 14 gün içinde MAOİ (bir antibakteriyel olan furazolidon dahil) / RIMA almış ve/veya 
almaya devam eden hastalarda) kontrendikedir. Psödoefedrin ve bu tip bir ilacın aynı 
zamanda kullanılması kan basıncında yükselmeye neden olabilir.  
• Antibakteriyel ajan furazolidon ve linezolidin doza bağlı monoamin oksidaz inhibisyonuna 
neden olduğu bilinmektedir. Psödoefedrin ile furazolidon veya linezolidinin eş zamanlı 
uygulamasından kaynaklanan hipertansiyon krizi bildirimi olmasa da bu ilaçlar birlikte 
alınmamalıdır.  
• Diğer sempatomimetik ilaçlar (dekonjestanlar, iştah bastırıcı ilaçlar ya da amfetamin 
benzeri psikostimülanlar) ve beta -blokörler kullanan hastalarda,  
• Diabetes mellitus u olanlarda,  
• Hipertiroidizmi olanlarda,  
• Glokomu olanlarda,  
• Şiddetli akut ya da kronik böbrek hastalığı/böbrek yetmezliği olanlarda,  
• Feokromositoma olanlarda,  
• 12 yaş altı çocuklarda.  
 
 
 
 
3 / 19 
 4.4. Özel kullanım uyarıları ve önlemleri  
 
• Parasetamolü ilk kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımının bırakılması ve 
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi 
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve 
ölümle sonuçlanabilen Steven Johnson Sendromu (SJS), toksik epidermal nekroliz (TEN) ve 
akut generalize ekzantematöz püstüloz (AGEP) dahil cilt reaksiyonlarına neden 
olabilmektedir.  
 
• Anemisi olanlar da, akciğer hastaları nda, karaciğer ve böbrek fonksiyon bozukluğu olan 
hastalarda doktor kontrolü altında dikkatli kullanılmalıdır. Önceden mevcut hepatik hastalığı 
ya da böbrek yetmezliği bulunan hastalarda parasetamole bağlı karaciğer hasarı riski arttığı 
için, yüksek dozda veya uzun süreli tedaviler esnasında periyodik aralıklarla karaciğer 
fonksiyon testleri yapmak gerekebilir. Böbrek yetmezliği (kreatinin kl irensi <10 mL/dakika) 
halinde, doktorun parasetamol kullanımının yarar/risk oranını dikkatle değerlendirmesi 
gerekir. Doz ayarlaması yapılmalı ve hasta kesintisiz izlenmelidir.  
 
• Bir yıl boyunca günlük terapötik parasetamol dozları alan bir hastada hepatik nekroz ve 
daha kısa süreli olarak aşırı doz kullanan bir hastada karaciğer hasarı bildirilmiştir. 12 –48 saat 
içinde karaciğer enzimleri yükselebilir ve protrombin zamanı uzayabilir. Ancak klinik 
semptomlar dozun alınmasından 1 –6 gün sonrasına kadar görülmeyebilir.  
 
• Akut yüksek dozda ciddi karaciğer toksisitesine neden olur.  
 
• Uzun süreli (kronik) günlük dozlarda karaciğer hasarına neden olabilir.  
 
• Hepatotoksisite riskinden ötürü, parasetamol, tavsiye edilenden daha yüksek dozlarda ya 
da daha uzun süreli alınmamalıdır. Hafif veya orta şiddette karaciğer yetmezliği (Child -Pugh 
kategorisi <9) olan hastalar, parasetamolü dikkatli kullanmalıdırlar.  
 
• Glutatyon seviyesi azalmış, düzenli olarak alkol kullanan, anoreksik, düşük vücut kütle 
indeksi olan ya da beslenme yetersizliği olan kişilerde karaciğer fonksiyon bozukluğu/ hasarı 
tespit edilmiştir. Bu durumlar mevcutsa dikkatli kullanılmalıdır.  
 
• Terapötik dozlarda parasetamol uygulaması sırasında serum alanin aminotransferaz (ALT) 
düzeyi yükselebilir.  
 
• Terapötik dozlarda parasetamol ile hepatik oksidatif stresi artıran ve hepatik glutatyon 
rezervini azaltan ilaçların eşzamanlı kullanımı, alkolizm, sepsis veya diabetes mellitus gibi 
çeşitli durumlar hepatik toksisite riskinde artışa yol açabilir.  
 
• Sepsis gibi glutatyon eksikliği olan hastalarda parasetamol kullanımı metabolik asidoz 
riskini arttırabilir.  
Ciddi bir enfeksiyonunuz varsa bu metabolik asidoz riskini arttırabilir.  
 
 
4 / 19 
 Metabol ik asidoz belirtileri şunlardır:  
• Derin, hızlı ve zorlanarak nefes alıp vermek  
• Mide bulantısı ve kusma  
• İştahsızlık  
 
• Yüksek dozlarda parasetamolün uzun süreli kullanılması böbrek hasarına neden olabilir.  
 
• Genelde, özellikle diğer analjeziklerle kombinasyon halinde kesintisiz parasetamol 
kullanılması, kalıcı böbrek hasarına ve böbrek yetmezliği riskine (analjezik nefropatisi) yol 
açabilir.  
 
• Glukoz 6 fosfat dehidrogenaz eksikliği olanlarda dikkatli kullanılmalıdır. Seyrek olarak 
hemoliz vakaları görülebilir.  
 
• Gilbert sendromu olan hastaların parasetamol kullanması, sarılık gibi klinik semptomlara 
ve daha belirgin hiperbilirubinemiye neden olabilir. Bundan dolayı, bu hastalar parasetamolü 
dikkatli kullanmalıdırlar.  
 
• Orta düzeyde alkol ile birlikte eşzamanlı parasetamol alınması, karaciğer toksisitesi 
riskinde  bir artışa yol açabilir. Alkolik karaciğer hastalarında dikkatli kullanılmalıdır.  
 
• Dekonjestan içeren diğer ilaçların A -FERİN HOT ile eşzamanlı kullanımından 
kaçınılmalıdır.  
 
• Parasetamol içeren diğer ilaçların A -FERİN HOT ile eşzamanlı kullanımından 
kaçınılmalıdır.  
 
• Parasetamol içeren başka ilaçlarla birlikte kullanımı doz aşımına neden olabilir. 
Parasetamol doz aşımı sonuçları karaciğer nakli ya da ölüme kadar varabilen karaciğer 
yetmezliğine yol açabilir. Parasetamol içeren ve ağrı kesici, ateş düşürücü, grip ve nezle 
semptomlarını giderici ya da uykuya yardımcı ilaçlar ile birlikte kullanılması önerilmez.  
 
• 3–5 gün içinde yeni semptomların oluşması ya da ağrının ve/veya ateşin azalmaması 
halinde, hastaların parasetamol kullanmaya son vermesi ve bir doktora danışması önerilir.  
 
Şiddetli cilt reaksiyonları  
 
Psödoefedrin içeren ürünlerle akut generalize ekzantematöz püstüloz (AGEP) gibi ciddi cilt 
reaksiyonları meydana gelebilir. Bu akut püstüler döküntü, tedavinin ilk 2 günü içinde ateşle 
ve yaygın ödemli eritemden kaynaklanan ve esas olarak cilt kıvrımlarında, gövdede ve üst 
ekstremitelerde lokalize olan çok sayıda küçük, çoğunlukla foliküler olmayan püstüllerle 
ortaya çıkabilir. Hastalar dikkatle izlenmelidir. Ateş, eritem veya çok sayıda küçük püstül gibi 
belirti ve semptomlar gözlenirse, ilacın uygulanması durdurulmalı ve gerekirse uygun 
önlemler alınmalıdır.  
 
• 60 yaş üzerindeki hastalarda, hipertansiyonu, hipertiroidizmi, diabetes mellitus u, 
kardiyovasküler hastalığı , iskemik kalp hastalığı, glokomu veya prostat hipertrofisi 
5 / 19 
 (hiperplazisi) olan hastalarda dikkatli kullanılmalıdır. Uzun süreli kullanımdan kaçınılmalıdır. 
5 günden daha uzun süre kullanılmamalıdır.   
 
• Şiddetli karaciğer bozukluğu ve orta derecede böbrek yetmezliği olanlarda, özellikle 
kardiyovasküler hastalıkla birlikte olduğu durumlarda dikkatli kullanılmalıdır.  
 
• Psödoefedrin ile iskemik kolit raporları alınmıştır. Ani karın ağrısı, rektal kanama veya 
diğer iskemik kolit semptomları gelişirse psödoefedrin derhal bırakılmalı ve doktora 
başvurulmalıdır.  
 
• Psödoefendrin ile iskemik optik nöropati olguları bildirilmiştir. Ani görme kaybı veya 
skotom gibi görme keskinliğinde azalma meydana gelirse psödoefedrin kullanımı 
kesilmelidir.  
 
• Parasetamol, özellikle ciddi böbrek yetmezliği, sepsis, yetersiz beslenme ve diğer 
glutatyon eksikliği kaynakları (ör. kronik alkolizm) olan hastalarda ve ayrıca maksimum 
günlük parasetamol dozları kullananlarda, yüksek anyon açıklı metabolik asidoz (HAGMA) 
riskinin artması nedeniyle flukloksasilin ile birlikte uygulanırsa dikkatli olunması önerilir. 
Üriner 5 -oksoprolin ölçümü de dahil olmak üzere yakın izleme önerilir.  
 
• Aritmiler, hipertansiyon, prostat hipertrofisi, böbrek yetmezliği, tiroid fonksiyon 
bozukluklarında, feokromositoma olanlarda, psikoz hastalığı olanlarda kullanımından 
kaçınılmalıdır.  
 
• Beta blok ör veya diğer antihipertansif ilaçları kullanan hastalarda dikkatli kullanılmalıdır.  
 
• Alkolün etkilerini artırabilir bu nedenle eşzamanlı alkol tüketiminden kaçınılmalıdır.  
 
• Normotansif hastalarda psödoefedrinin görünür hiçbir presör etkisi olmamakla beraber, A -
FERİN HOT hafif -orta şiddette hipertansiyonu olan hastalarda dikkatle kullanılmalıdır (bk. 
Bölüm 4.3 ve Bölüm 4.4) . Kontrol edilemeyen hipertansiyonu olan hastalarda A -FERİN 
HOT’ın kan basıncı üzerindeki etkisi gözlenmelidir.  
 
• Öksürük ve soğuk algınlığı ilaçları dahil diğer antihistaminiklerle birlikte kullanımdan 
kaçınılmalıdır.  
 
• Çocuklar ve yaşlılarda nörolojik antikolinerjik etkiler ve paradoksikal eksitasyon görülme 
olasılığı daha yüksektir.  
 
• Halüsinasyonlar, huzursuzluk, uyku düzensizliği oluştuğunda kesilmelidir.  
 
• Uçucu halojenli anestetiklerle indirekt sempatomimetik ajanların aynı anda kullanılması 
halinde akut perioperatif hipertansiyon ortaya çıkabilir. Bir operasyon planlanırken 
psödoefedrin tedavisinin anesteziden 24 saat önce kesilmesi tavsiye edilmektedir.  
 
• Atletler bu ilacın antidoping kontrol testleri sırasında pozitif bir reaksiyona yol açabilecek 
bir etkin madde içerdiği konusunda bilgilendirilmelidir.  
6 / 19 
 • Sersemlik yapabilir ( bk. Araç ve makine kullanımı üzerindeki etkileri). Bu konuda objektif 
veriler bulunmamasına rağmen, A-FERİN HOT kullananların aynı zamanda alkol veya 
merkezi sinir sistemi üzerine etkili başka sedatifler kullanmaktan kaçınmaları gerekir.   
 
• Tanısı konmuş veya şüpheli konjenital uzamış QT sendromu veya Torsades de Pointes 
hastalarında kullanımından kaçınılmalıdır.  
  
• Psödoefedrinin normal tansiyona sahip hastalarda tansiyon arttırıcı bir etkisi olmamakla 
birlikte, trisiklik antidepresanlar, ya da diğer sempatomimetik ajan (dekonjestanlar, iştah 
baskılayıcılar ve amfetamin benzeri psikostimulanlar gibi) ilaçları kullanan hastalarda dikkatli 
kullanılmalıdır. Bu hastalarda tek doz A -FERİN HOT’ın tansiyona etkisi tekrar dozdan veya 
gözetimsiz tedaviden önce gözlemlenmelidir.  
 
• Ergot alkoloidleri gibi vazokonstriktif ajan kullanan hastalarda dikkatli olunmalıdır.  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS)  
 
Psödoefedrin içeren ilaçların kullanımıyla PRES ve RCVS vakaları bildirilmiştir (bk. Bölüm 
4.8). Risk, şiddetli veya kontrol altına alınamayan hipertansiyon veya şiddetli akut ya da 
kronik böbrek hastalığı/ böbrek yetmezliği bulunan hastalarda artmaktadır (bk. Bölüm 4.3).  
 
Aşağıda belirtilen semptomların ortaya çıkması halinde psödoefedrin kullanımı bırakılmalı ve 
acilen tıbbi yardım alınmalıdır; ani şiddetli baş ağrısı veya gök gürültüsü tarzında baş ağrısı 
(kısa sürede başlayan ve çok kısa sürede en yüksek şiddete ulaşan baş ağrısı), mide bulantısı, 
kusma, konfüzyon, nöbet ve/veya görme bozuklukları. Bildirilen PRES ve RCVS vakalarının 
çoğu ilacın kullanımının bırakılması ve uygun tedavi uygulamasının ardından düzelmiştir.  
 
Alkol alan kişilerde hepatotoksisite riski nedeniyle günlük alınan parasetamol dozunun 2000 
mg’ı aşmaması gerekir.  
 
A-FERİN HOT aspartam (fenilalanin kaynağı) içerdiğinden, fenilketonürisi olan insanlar için 
zararlı olabilir.  
 
A-FERİN HOT sorbitol içerir. Nadir kalıtımsal früktoz intolerans problemi olan hastaların bu 
ilacı kullanmamaları gerekir.  
 
A-FERİN HOT ’ın her poşeti 1,53 mmol (35,2 mg) sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır.  
 
A-FERİN HOT , kinolin sarısı içerdiği için alerjik reaksiyonlara sebep olabilir.  
 
4.5. Diğer tıbbi ürünler ile etkileşimler ve diğer etkileşim şekilleri  
 
Parasetamol:  
Propantelin gibi mide boşalmasını yavaşlatan ilaçlar, parasetamolün yavaş emilmesine ve 
dolayısıyla parasetamolün etkisinin daha geç ortaya çıkmasına neden olabilir.    
 
7 / 19 
 Metoklopramid gibi mide boşalmasını hızlandıran ilaçlar, parasetamolün daha hızlı 
emilmesine ve dolayısıyla parasetamolün etkisinin daha hızlı başlamasına neden olabilir.  
 
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, v b.), 
oral kontraseptifler veya rifampisin gibi karaciğerde hepatik mikrozomal enzim 
indüksiyonuna sebep olan ilaçların tek başına kullanıldığında zararsız olan parasetamol 
dozlarıyla eşzamanlı kullanımı karaciğer hasarına yol açabilir. Aşırı alkol tüketimi halinde, 
terapötik dozlarda bile parasetamol alınması da karaciğer hasarına neden olabilir.  
 
Parasetamolün kloramfenikol ile kombinasyon halinde kullanılması, kloramfenikolün 
yarılanma ömrünü uzatabilir ve dolayısıyla bu ilacın toksisite riskini artırabil ir. 
 
Parasetamol (veya metabolitleri), K vitamine bağımlı koagülasyon faktörü sentezinde rol 
oynayan enzimler ile etkileşir. Parasetamol ile varfarin veya kumarin türevleri arasındaki 
etkileşimler, “uluslararası normalleştirilmiş oran” (International Normalized Ratio, INR) 
değerinde bir artışa ve kanama riskinde bir artışa neden olabilir.  Arada bir tek seferlik ya da 
birkaç dozluk kullanımda kanama üzerine belirgin bir etki beklenmemektedir.  Bundan dolayı, 
oral antikoagülan kullanan hastalar, tıbbi denetim ve kontrol olmadan uzun süreli parasetamol 
kullanmamalıdır.  
 
5-hidroksitriptamin (serotonin) tip 3 reseptör antagonistleri olan tropisetron ve granisetron, 
farmakodinamik etkileşim ile parasetamolün analjezik etkisini tamamen baskılayabilir.  
  
Parasetamol ve azidotimidin (AZT -zidovudin) eşzamanlı kullanılması nötropeni eğilimini 
artırır. Bu nedenle tıbbi tavsiye olmadıkça, parasetamol AZT ile birlikte alınmamalıdır.  
 
Birden fazla ağrı kesiciyle kombinasyon tedavisinden kaçınılması önerilmektedir. Bunun 
hastaya ekstra bir fayda sağladığını gösteren çok az kanıt vardır ve genelde istenmeyen 
etkilerde artışa yol açmaktadır. Non-steroid antiinflamatuvar ilaçlarla birlikte kullanılması 
advers renal etkilere sebep olabilir. Bu ilaçların birlikte uzun süre kullanımı renal hasar riskini 
arttırabilir.  
 
Alkol karaciğerin parasetamolü metabolize etme kapasitesini azaltabilir.  
 
Parasetamol emilim hızı metoklopramid ya da domperidon ile artabilir ve kolestiramin ile 
azalabilir.   
 
St. John’s Wort ( Hypericum perforatum – sarı kantaron) parasetamolün kan düzeylerini 
azaltabilir.  
 
Besinler ile birlikte alındığında parasetamolün emilim hızı azalabilir.  
 
Parasetamol flukloksasilin ile birlikte kullanıldığında dikkatli olunmalıdır. Çünkü eşzamanlı 
alım, özellikle risk faktörleri olan hastalarda, yüksek anyon açıklı metabolik asidoz ile ilişkili 
bulunmuştur (bk. Bölüm 4.4).  
 
 
 
8 / 19 
 Psödoefedrin:  
Psödoefedrin içermesinden dolayı A-FERİN HOT  ve MAOİ ’lerin birlikte (veya bir MAOİ 
alımını bıraktıktan sonraki iki hafta içinde) uygulanması hipertansif krize yol açabi leceğinden 
14 gün içinde verilmemelidir (bk.  Bölüm 4.3).  Sempatomimetik aminlerin metabolizmasıyla 
etkileşen ajanlar olarak furazolid ve linezoliti de içeren oksazolidinon sınıfı antibiyotikler 
bildirilmektedir. Sempatomimetik aminlerin katabolizmasıyla etkileşen sempatomimetik 
ajanlarla dekonjestanlar, trisiklik antidepresanlar, iştah kesici ve amfetamin benzeri 
psikostimülanlar gibi) birlikte kullanım, nadiren kan basıncında artışa neden olabilir (bk. 
Bölüm 4.3) . Moklobemid ve oksitosin ile birlikte kullanımı tansiyon yükselmesine sebebiyet 
verebilir.   
 
Psödoefedrin içermesinden dolayı  A-FERİN HOT , bretilyum, betanidin, guanetidin, 
debrizokin, metildopa ve alfa ve beta adrenerjik blokör ilaçlar gibi sempatik aktiviteyi 
engelle yen hipotansif ilaçların etkisini kısmen tersine çevirir (bk. Bölüm 4.4).   
 
Halojenli anestetikler: psödoefedrin halojenli anestetiklerle etkileşime girebilir. Kardiyak 
glikozidler disritmi riskine sebep olabilir.  
 
Vazokonstriktif ajanlar (bromokriptin, pergolid, lisurid, kabergolin,  ergotamin, 
dihidroergotamin ve metilserjit gibi ergot türevleri dahil): birlikte kullanım ergotizm riskinde 
artışa neden olabilir (bk. Bölüm 4.4) . 
 
Özel popülasyonlara ilişkin ek bilgiler  
Veri yoktur.  
 
Pediyatrik popülasyon:  
Veri yoktur  
 
4.6. Gebelik ve laktasyon  
 
Genel tavsiye  
Gebelik kategorisi D’dir. 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Parasetamolün doğurganlık üzerine etkisi olduğuna dair kanıt bulunmamaktadır.  
 
Çocuk doğurma potansiyeli bulunan kadınlara verilirken tedbirli olunmalıdır.  
 
Gebelik dönemi  
A-FERİN HOT için, gebeliklerde maruz kalmaya ilişkin klinik veri mevcut değildir.  
 
Hayvanlar üzerinde yapılan çalışmalar, gebelik / embriyonal / fetal gelişim / doğum ya da 
doğum sonrası gelişim ile ilgili olarak doğrudan ya da dolaylı zararlı etkiler olduğunu 
göstermemektedir (bk. Bölüm 5.3).  
 
Hamilelerde hekim tavsiyesi olmadan kullanılmamalıdır.  
 
9 / 19 
 Gebeliğin ilk trimesterinde psödoefedrin kullanımı, gastroşizis (bağırsak fıtığı ile birlikte 
karın duvarındaki gelişimsel bir kusur) ve ince bağırsak atrezisi (ince bağırsağın konjenital 
tıkanması) sıklığında artışla ilişkilendirilmiştir. Psödoefedrinin vazokonstriktif özelliklerinden 
dolayı uteroplasental dolaşımda azalmaya neden olabilir . Gebelikte psödoefedrin önerilmez.  
 
Psödoefedrin uzun süreden beri istenmeyen etkiler görülmeden yaygın bir şekilde 
kullanılmaktaysa da gebelik sırasında güvenli kullanımı saptanmamıştır.  
 
Parasetamol ise plasentayı geçer ve fötal dolaşımda maternal dolaşımdakine benzer düzeylere 
ulaşır. Bununla beraber, parasetamol terapötik dozlarının kısa süreli olarak anne tarafından 
alınmasının insanda teratojenik etkilerle ilişkili olmadığına dair epidemiyolojik kanıtlar 
vardır.  
 
Laktasyon dönemi  
Emzirme döneminde hekim tavsiyesi olmadan kullanılmamalıdır.  
 
Psödoefedrin anne sütüne az miktarda geçer, fakat bunun emzirilen bebeklerdeki etki derecesi 
bilinmemektedir. Ağız yoluyla tek doz psödoefedrin verilen annenin sütüyle 24 saat içinde 
bunun %0 ,5-0,7’sinin atılacağı tahmin edilmektedir. Emziren annelerdeki bir farmakokinetik 
çalışmada 650 mg’lık parasetamol dozunun %1’inden azı anne sütünde saptanmıştır. Benzer 
sonuçlar diğer çalışmalarda da bulunmuştur. Bu nedenle A -FERİN HOT, eğer hekim ilacın 
emziren anneye sağlayacağı yararın, emzirilen bebek üzerindeki riskini haklı göstereceğine 
inanıyorsa dikkatle kullanılmalıdır.  
 
Parasetamol anne sütüne geçmektedir ancak klinik olarak anlamlı miktarda değildir. Anne 
sütüyle beslenen bebeğe potansiyel olarak uygulanan anne dozunun küçük bir yüzdesinde 
psödoefedrin insan sütünde tespit edilmiştir. Emzirilen bebeklerde sinirlilik ve uyku 
bozuklukları rapor edilmiştir. Psödoefedrin emzirmeyi baskılayabilir.  
 
Üreme yeteneği/Fertilite  
A-FERİN HOT’ın insan fertilitesi üzerine etkileri ile ilgili hiçbir bilgi bulunmamaktadır.  
 
Oral yolla verilen psödoefedrinin, dişi sıçanlarda 20 mg/kg/gün dozu ve erkek sıçanlarda 100 
mg/kg/gün dozu, üremeyi bozmamakta veya morfolojik gelişimi ve yaşamı 
değiştirmemektedir. Hayvanlarda yapılan kronik toksisite araştırmalarında parasetamolün 
testiküler atrofiye neden olduğu ve spermatogenezi inhibe ettiği bildirilmiştir. İnsanlarda 
fertilite üzerindeki etkisini araştıran yeterli çalışma bulunmamaktadır. Bazı çalışmalarda 
nonsteroidal antiinflamatuvar ilaçların fertilite üzerine engelleyici etkisi olduğu bildirilmekle 
birlikte kesin sonuca varılmamıştır.  
 
4.7. Araç ve makine kullanımı üzerindeki etkiler  
 
Bazı hastalarda parasetamol kullanımına bağlı olarak baş dönmesi veya somnolans 
görülebilir. Baş dönmesini de içeren sersemlik hali olan hastalar araç ve makine 
kullanmamaları konusunda bilgilendirilmelidir.   
 
A-FERİN HOT kullanan hastaların uyanık olmalarını gerektiren faaliyetler sırasında dikkatli 
olmaları gerekmektedir.  
10 / 19 
 4.8. İstenmeyen etkiler  
 
Sıklık sınıflandırması aşağıdaki gibidir:  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Parasetamole bağlı gelişen istenmeyen etkiler  
 
Parasetamolün istenmeyen etkileri genellikle hafiftir.  10 g’ın üzerinde alınması durumunda  
toksisite görülmesi muhtemeldir.  
 
Kan ve lenf sistemi hastalıkları  
Seyrek: Çok miktarda alındığında anemi, methemoglobinemi, uzun süreli kullanımda 
hemolitik anemiye bağlı trombositopeni, trombositopenik purpura, lökopeni, nötropeni ve 
pansitopeni gibi kan sayımı değişiklikleri   
Bu yan etkiler parasetamol ile neden -sonuç ilişkisi içinde değildir.   
Çok seyrek: Agranülositoz , trombositopeni  
 
Bağışıklık sistemi hastalıkları  
Seyrek: Alerjik reaksiyonlar, anafilaksi  
Çok seyrek: Lyell sendromu  
Bilinmiyor: Bronkospazm, pozitif alerji testi, immün trombositopeni  
 
Sinir sistemi hastalıkları  
Yaygın: Baş ağrısı, baş dönmesi, somnolans, parestezi  
Bilinmiyor: Santral sinir sistemi stimülasyonu, ensefalopati, insomni, tremor  
 
Solunum, göğüs bozuklukları  ve mediastinal hastalıklar  
Yaygın: Üst solunum yolu enfeksiyon belirtileri  
Seyrek:  Analjezik astım sendromu da dahil astım ve bronkospazm  
Çok seyrek : As pirin ve diğer non -steroid antii nflamatu var ilaçlara karşı duyarlılığı olan 
hastalarda bronkospazm  
 
Gastrointestinal hastalıklar  
Yaygın: Bulantı, kusma, dispepsi, flatulans, karın ağrısı, konstipasyon  
Yaygın olmayan: Gastrointestinal kanama  
Seyrek: İshal  
 
Hepatobiliyer hastalıklar  
Seyrek:  Çok miktarda alındığında hepatik bozukluk  
Çok seyrek : Hepatik disfonksiyon  
 
Deri ve deri altı doku hastalıkları  
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize 
eksantematöz püstülozis, eritema multiform, Stevens -Johnson sendromu ve toksik epidermal 
nekroliz (fatal sonuçlar dahil).  
11 / 19 
 Bu belirti ilacın kesilmesiyle kaybolur.  
  
Böbrek ve idrar yolu hastalıkları  
Yaygın olmayan: Parasetamolün terapötik dozlarını takiben nefrotoksik etkileri yaygın 
değildir. Uzun süreli uygulamada papiler nekroz bildirilmiştir.  
 
Psödoefedrine bağlı gelişen istenmeyen etkiler  
 
Psikiyatrik hastalıklar  
Yaygın: Sinirlilik, uykusuzluk  
Yaygın olmayan: Yorgunluk, telaş hali, ajitasyon (huzursuzluk)  
Seyrek: Halüsinasyon (özellikle çocuklarda) paranoid delüsyon, eksitabilite  
Bilinmiyor: Anksiyete  
 
Sinir sistemi hastalıkları  
Yaygın: Baş dönmesini de içeren s ersemlik  
Bilinmiyor: İrritabilite, baş ağrısı , tremor , posterior geri dönüşümlü ensefalopati sendromu 
(PRES) (bk. Bölüm 4.4), geri dönüşümlü serebral vazokonstriksiyon sendromu (RCVS) (bk. 
Bölüm 4.4)  
 
Göz hastalıkları  
Bilinmiyor: İskemik optik nöropati  
 
Kardiyak hastalıklar  
Seyrek: Taşikardi, hipertansiyon, diğer kardiyak disritmiler , çarpıntı   
 
Vasküler hastalıklar  
Seyrek: Kan basıncı artışı*  
 
*Sistolik kan basıncı artışı gözlenmiştir. Terapötik dozlarda psödoefedrinin kan basıncı 
üzerindeki etkisi klinik olarak anlamlı değildir.  
 
Gastrointestinal hastalıklar  
Yaygın: Ağız kuruluğu, bulantı, kusma  
 
Deri ve deri altı doku hastalıkları  
Seyrek:  Akut generalize ekzantematöz püstüloz (AGEP),  İritasyonlu veya iritasyonsuz deri 
döküntüleri, hipersensitivite reaksiyonları, diğer sempatomimetiklerle çapraz reaksiyon, 
alerjik dermatit* , kaşıntı   
 
*Psödoefedrin kullanımı ardından bronkospazm, anjiyoödem gibi sistemik belirtileri 
olan/olmayan çeşitli alerjik deri reaksiyonları bildirilmiştir.  
 
Böbrek ve idrar yolları hastalıkları  
Yaygın olmayan: Dizüri, erkek hastalarda üriner retansiyon (önceden mevcut bir prostatik 
büyüme bu durumu hazırlayıcı bir faktör olabilir)  
 
 
12 / 19 
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi ’ne (TÜFAM) bildirmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
 
• İçeriğindeki parasetamol nedeni ile:  
Yetişkinlerde 10 gramdan fazla kullanılması halinde toksisite olasılığı vardır. Dahası, aşırı 
dozun zararı sirotik olmayan alkolik karaciğer hastalığı olanlarda daha büyüktür. Çocuklarda 
aşırı dozu takiben karaciğer hasarı göreceli olarak daha seyrektir. Karaciğer hücre hasarı ile 
birlikte parasetamol aşırı dozajında normal erişkinlerde 2 saat civarında olan parasetamol 
yarılanma ömrü genellikle 4 saate veya daha uzun sürelere uzar. 14C-aminopirinden sonra 
14CO 2 atılımında azalma bildirilmiştir. Bu plazma parasetamol konsantrasyonu veya 
yarılanma ömrü veya konvansiyonel karaciğer fonksiyon testi ölçümlerine nazaran 
parasetamol aşırı dozajı ile karaciğer hücre hasarı arasındaki ilişkiyi daha iyi gösterir.  
 
Parasetamole bağlı fulminant karaciğer yetmezliğini takiben gelişen akut tübüler nekrozdan 
dolayı böbrek yetmezliği oluşabilir. Bununla beraber, bunun insidansı başka nedenlerden 
dolayı fulminant karaciğer yetmezliği olan hastalarla karşılaştırıldığında bu grup hastalarda 
daha sık değildir. Seyrek olarak, ilaç aldıktan 2 -10 gün sonra, sadece minimal karaciğer 
toksisitesine karşın genelde bel ağrısı, proteinüri ve hematüri ile kendisini gösteren renal 
tübüler nekroz oluşabilir . Aşırı dozda parasetamol almış bir hastada kronik alkol alımının akut 
pankreatit gelişmesine katkıda bulunduğu bildirilmiştir. Akut aşırı doza ilaveten, 
parasetamolün günlük aşırı miktarlarda alımından sonra karaciğer hasarı ve nefrotoksik etkiler 
bildirilmiştir.  
 
Semptom ve belirtiler:  
Parasetamol doz aşımı sonuçları karaciğer nakli ya da ölüme kadar varabilen karaciğer 
yetmezliğine yol açabilir.  Karaciğer yetmezliği sonucu ensefalopati, kanama, hipoglisemi ve 
serebral ödem gelişebilmektedir.  Hepatik disfonksiyon ve karaciğer toksisitesi ile birlikte 
çoğu zaman akut pankreatit de gözlenmiştir. Parasetamol aşırı dozajı sonrası ilk 24 saat içinde 
görülen semptomlar, solgunluk, bulantı, kusma, anoreksi ve karın ağrısıdır. Hepatik nekroz 
parasetamol aşırı dozajının, dozla ilişkili komplikasyonudur. Hepatik enzimler yükselebilir ve 
protrombin zamanı 12 ila 48 saat içinde uzar, fakat klinik semptomlar ilacın alımını takiben 1 
ila 6 gün içinde belirgin olmayabilir.  
 
Tedavi:  
Erken dönemde belirgin semptom olmamasına karşın hasta hemen hastaneye gönderilmelidir. 
Semptomlar bulantı ve kusma ile sınırlı olabilir ve doz aşımı şiddetini ya da organ hasarı 
riskini yansıtmayabilir. Hastayı gecikmiş hepato toksisiteye karşı korumak için parasetamol 
aşırı dozajı hemen tedavi edilmelidir. Bunun için, absorbsiyonu azaltmayı (gastrik lavaj veya 
aşırı doz kullanım son 1 saat içerisindeyse aktif kömür ) takiben intravenöz N -asetilsistein 
veya oral metionin vermek gerekir. Eğer hasta kusuyorsa veya aktif kömür ile konjugasyon 
yapılmışsa metionin kullanılmamalıdır. Doruk plazma parasetamol konsantrasyonları aşırı 
dozu takiben 4 saate kadar gecikebilir. Bu nedenle, hepato toksisite riskini belirlemek için 
13 / 19 
 plazma parasetamol düzeyleri ilaç alımından en az 4 saat sonrasına kadar ölçülmelidir.  
Sonuçlar tedavi başlangıcı için geçen süreyi 8 saatten öteye geçirmemelidir, zira antidot 
etkinliği bu süreden sonra hızla düşmeye başlar.  Ek tedavi (ilave oral metionin veya 
intravenöz N -asetilsistein) kan parasetamol içeriği ve ilaç alımından beri geçen süre ışığı 
altında değerlendirilmelidir.  
 
Hepatik enzim indükleyici ilaçlar alan hastalarda, uzun süredir alkol bağımlısı olanlarda veya 
kronik olarak beslenme eksikliği olanlarda N -asetilsistein ile tedavi eşiğinin %30 -50 
düşürülmesi önerilir, çünkü bu hastalar parasetamolün toksik etkilerine karşı daha duyarlı  
olabilirler. Parasetamol aşırı dozajını takiben gelişebilecek fulminant karaciğer yetmezliği 
tedavisi uzmanlık gerektirir.  
 
• İçeriğindeki psödoefedrin nedeni ile:  
Semptomlar :  
Doz aşımında eksitasyon, huzursuzluk, halüsinasyon, hipertansiyon ve aritmi gibi merkezi 
sinir sistemi ve kardiyovasküler sistem semptomları ortaya çıkabilir. Şiddetli olgularda 
psikoz, konvülziyon, koma ve hipertansif kriz gelişebilir. Potasyumun hücre dışından hücre 
içine kayması nedeniyle serum potasyum düzeyi düşebilir.  
 
Tedavi :  
Solunum destekleyici ve koruyucu ve konvülziyonları kontrol edici önlemler alınmalıdır. 
Konvülziyonların kontrol altına alınması için intravenöz diazepam uygulanabilir. 
Klorpromazin ise halüsinasyonları gidermek için kullanılabilir. Endike olduğu takdirde 
gastrik lavaj uygulanmalıdır. Mesane kateterizasyonu gerekebilir. Şiddetli hipertansiyon için 
fentolamin gibi bir alfa adrenerjik reseptör blok örleri kullanılabilir. Beta blokörler 
kardiyovasküler komplikasyonları ve hipokalemiyi düzeltebilir. İstenirse, psödoefedrin 
atılımının hızlandırılması için asit diürezi veya diyaliz yapılabilir.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grup: Diğer analjezik ve antipiretikler, parasetamol kombinasyonları  
ATC kodu: N02BE51  
 
A-FERİN HOT grip ve soğuk algınlığında görülen ağrı, ateş, burun tıkanıklığı ve akıntısı gibi 
üst solunum yolu semptomlarının semptomatik tedavisinde etkin olan parasetamol ve 
psödoefedrin içerir.  
 
Parasetamol:  
Parasetamol, analjezik ve antipiretik bir ajandır. Parasetamolün terapötik etkilerinin, 
siklooksijenaz enziminin inhibisyonu sonucu prostaglandin sentezinin inhibisyonuna bağlı 
olduğu düşünülmektedir. Parasetamolün periferik siklooksijenaza oranla santral 
siklooksijenaz üzerine daha etkili inhibitör olduğunu gösteren kanıtlar vardır. Parasetamolün 
analjezik ve antipiretik özellikleri vardır fakat sadece zayıf antiinflamatuvar özellikler 
gösterir. Bu durum; inflamatuvar dokuların diğer dokulara oranla daha yüksek seviyelerde 
hücresel peroksidler içermesi ve bu hücresel peroksidlerin parasetamolün siklooksijenaz 
inhibisyonunu önlemesiyle açıklanabilir.  
14 / 19 
 Psödoefedrin hidroklorür:  
Psödoefedrin, doğrudan veya dolaylı sempatomimetik aktiviteye sahiptir ve etkili bir üst 
solunum yolları dekonjestanıdır. Psödoefedrin, sistolik kan basıncının yükseltilmesinde ve 
taşikardi yaratılmasında efedrinden daha az etkilidir, ayrıca merkezi sinir sisteminin 
uyarılmasında da etkisi daha düşüktür. Psödoefedrin 4 saat süren dekonjestan etkisine 30 
dakika içinde ulaşır.  
 
60 mg psödoefedrinin, soğuk algınlığı ve rinitli hastalarda ve normal kişilerde ve alerjik rinitli 
hastalarda histamin uygulanmasından sonra nazal hava akımı ile ölçüldüğü şekilde, etkili bir 
nazal dekonjestan olduğu gösterilmiştir.  
 
5.2. Farmakokinetik özellikler  
 
Genel özellikler  
 
Emilim:  
• Parasetamol:   
Parasetamolün absorpsiyonu başlıca ince ba ğırsaklardan pasif difüzyon ile olur. Gastrik 
boşalma, oral uygulanan parasetamol absorpsiyonu için hız sınırlayıcı bir basamaktır. Doruk 
plazma parasetamol konsantrasyonu formülasyona bağlı olarak genellikle oral uygulamadan 
sonra 30  dakika  ila 2 saat  arasında meydana gelir. Parasetamol değişken bir oranda ilk geçiş 
metabolizmasına uğradığı için oral uygulamadan sonra sistemik dolaşımda tam olarak 
bulunmaz. Erişkinlerdeki oral biyoyararlanımının uygulanan parasetamol miktarına bağlı 
olduğu görülmektedir. Oral biyoyararlanım 500 mg’lık dozdan sonra %63 iken, 1 veya 2 g 
(tablet formu) dozundan sonra yaklaşık %90’a yükselir.  
 
• Psödoefedrin hidroklorür:  
Psödoefedrin, oral uygulama sonrasında herhangi bir presistemik metabolizma olmadan, 
gastrointestinal kanaldan hızlıca ve tamamen emilir. Sağlıklı yetişkin gönüllülerde, 60mg 
psödoefedrinin verilmesi yaklaşık 1 ,5 saat sonra (t maks) yaklaşık 180 ng/mL’lik bir doruk 
plazma konsantrasyonu (C maks) yaratmıştır.  
 
Dağılım:  
• Parasetamol:  
Parasetamol birçok vücut sıvısına eşit miktarda dağılır; tahmini dağılım hacmi 0 ,95 
litre/kg’dır. Terapötik dozları takiben parasetamol plazma proteinlerine önemli oranda 
bağlanmaz.  
 
Çocuklardaki dağılım kinetiği (Vd/F) erişkinlerdekine benzerdir.  
 
• Psödoefedrin hidroklorür:  
Psödoefedri n vücuda hızla dağılır ve  görünen dağılım hacmi (Vd/F) yaklaşık 2-3 litre/kg’dır.  
 
Biyotransformasyon:  
• Parasetamol:   
Terapötik dozlardan sonra parasetamolün plazma yarılanma ömrü 1-4 saat arasındadır.  
 
Parasetamol karaciğerde metabolize olur ve insanda çok sayıda metabolitleri tanımlanmıştır.  
15 / 19 
 İdrarla atılan majör metaboliti glukuronid ve sülfat konjugatıdır. Parasetamolün %10 kadarı 
minör bir yolla sitokrom P -450 karma fonksiyonlu oksidaz sistemi (başlıca CYP2E1 ve 
CYP3A4) ile reaktif bir metabolit olan asetamidokinona dönüşür. Bu metabolit hızla 
indirgenmiş glutatyon ile konjuge olur ve sistein ve merkaptürik asit konjugatları şeklinde 
atılır. Büyük miktarlarda parasetamol alındığında hepatik glutatyon azalabilir ve vital 
hepatoselüler makromoleküllerine kovalan olarak bağlanan hepatosit asetamidokinonun aşırı 
birikmesine yol açar. Bu da doz aşımı durumunda görülebilen hepatik nekroza yol açar.  
 
• Psödoefedrin hidroklorür:  
Psödoefedrinin plazma yarılanma ömrü (t 1/2) yaklaşık 5-8 saat arasındadır . Erkeklerde 
psödoefedrin çok az metabolize olur, yaklaşık %90’ı değişmeden idrarla atılır. Yaklaşık %1’i 
karaciğerde metabolize olur, N -demetilasyon ile norpsödoefedrine dönüşür.  
 
Eliminasyon:  
• Parasetamol:  
Tek dozu (1000 mg i.v.) takiben parasetamolün total vücut kl irensi yaklaşık 5 mL/dak/kg’dır. 
Parasetamolün renal kl irensi idrar akış hızına bağlıdır, fakat pH’ya bağlı değildir. Uygulanan 
ilacın % 5’ten daha azı değişmemiş parasetamol halinde atılır. Sağlıklı bireylerde terapötik 
dozun yaklaşık %85 -95’i 24 saat içinde idrar ile atılır.  
 
• Psödoefedrin hidroklorür:  
Psödoefedrin ve metaboliti idrar ile atılır; dozun %55 ile %90’ı herhangi bir değişikliğe 
uğramadan atılır. Psödoefedrinin görünen total vücut kl irensi (Cl/F) 7 ,5 mL/dak/kg’dır. Sabit 
eliminasyon hızı yaklaşık 0 ,13sa-1’dir. İdrar asitlendiğinde psödoefedrinin idrar ile dışarı 
atılma hızı artar. Bunun tersine, idrar pH'ı arttıkça, idrar ile dışarı atılma hızı azalır.  Böbrek 
yetmezliği psödoefedrinin plazma düzeylerini artıracaktır.  
 
Zayıf bir temelde, böbrekten atılım düzeyi idrarın pH’ına bağlıdır. Düşük idrar pH’ında, 
tübüler geri emilim minimaldir ve idrar akış hızı ilacın kl irensini etkilemez.  
 
Yüksek pH’da (>7), psödoefedrin yaygın şekilde renal tübülde geri emilir ve renal kl irens 
idrar akış hızına bağlıdır.  
 
Doğrusallık/doğrusal olmayan durum:  
Reaktif parasetamol metabolitlerinin karaciğer hücre proteinlerine bağlanması, hepatoselüler 
hasara sebep olur. Terapötik dozlarda, bu metabolitler, glutatyon tarafından bağlanır ve 
nontoksik konjugatlar oluştururlar. Ancak masif doz aşımı halinde, karaciğerin (glutatyon 
oluşumunu kolaylaştıran ve teşvik eden) SH -donörleri deposu tükenir; ilacın toksik 
metabolitleri karaciğerde birikir ve karaciğer hücre nekrozu gelişir ve bu da karaciğer 
fonksiyonunda bozulmaya ve giderek hepatik komaya kadar ilerler.  
 
Pozolojiye uygun kullanıldığında farmakokinetiği doğrusaldır.  
 
Hastalardaki karakteristik özellikler:  
 
Parasetamol  
Renal yetmezlikte : 2-8 saat arasında ortalama plazma yarılanma ömrü normal ve böbrek 
yetmezliği olan hastalarda aynıdır, fakat 8 -24 saat arasında böbrek yetmezliğinde eliminasyon 
16 / 19 
 hızı azalır. Kronik renal yetmezlikte glukuronid ve sülfat konjugatlarında belirgin birikme 
olur. Ana bileşiğin kısıtlı rejenerasyonuyla kronik böbrek yetmezliği olan hastalarda biriken 
parasetamol konjugatlarında bir miktar ekstra eliminasyon oluşabilir. Kronik böbrek 
yetmezliğinde parasetamol doz aralıklarını uzatmak tavsiye edilir. Hemodiyalizde 
parasetamol plazma düzeyleri azalabileceğinden terapötik kan düzeylerini korumak için ilave 
parasetamol dozları gerekebilir.  
 
Hepatik yetmezlikte:  Hafif karaciğer hastalığı olan hastalardaki ortalama plazma yarılanma 
ömrü normal bireylerdekine benzerdir, fakat ciddi karaciğer yetmezliğinde önemli derecede 
uzar (yaklaşık %75). Bununla beraber, yarılanma ömrünün uzamasının klinik önemi açık 
değildir; çünkü karaciğer hastalığı olan hastalarda ilaç birikmesi ve hepato toksisite olduğu 
kanıtlanmamış ve glutatyon konjugasyonu azalmamıştır. Kronik stabil karaciğer hastalığı olan 
20 hastaya 13 gün günde 4 g parasetamol verilmesi karaciğer fonksiyonunda bozulmaya yol 
açmamıştır. Hafif karaciğer hastalığında önerilen dozlarda alındığında parasetamolün zararlı 
olduğu kanıtlanmamıştır. Bununla beraber, şiddetli karaciğer hastalığında, plazma 
parasetamol yarılanma ömrü önemli derecede uzamıştır.  
 
Yaşlılarda : Genç ve yaşlı sağlıklı denekler arasında farmakokinetik parametrelerde gözlenen 
farklılıkların klinik olarak önemli olduğu düşünülmemektedir. Bununla beraber serum 
parasetamol yarılanma ömrünün belirgin derecede arttığını (yaklaşık %84) ve parasetamol 
klirensinin zayıf, hareketsiz ve yaşlı hastalarda sağlıklı genç kişilere nazaran azaldığını 
(yaklaşık %47) düşündüren kanıtlar vardır.  
 
Çocuklarda:  Çalışmalar 0 -2 gün arasındaki yeni doğanlarda ve 3 -10 yaş arasındaki çocuklarda 
parasetamol major metabolitinin parasetamol sülfat olduğunu göstermiştir. Yetişkinlerdeki ve 
12 yaş ve üzeri çocuklardaki veriler, major metabolitin glukoronid konjugatı olduğunu 
göstermiştir. Bununla beraber, parasetamolün genel eliminasyon hızında veya idrara geçen 
toplam ilaç miktarında yaşa ilişkin önemli farklılıklar yoktur.  
 
• Psödoefedrin hidroklorür:  
Böbrek yetmezliği:  
Böbrek yetmezliği artmış plazma düzeylerine yol açar.  
 
A-FERİN HOT ile böbrek yetmezliğinde yapılmış spesifik çalışma yoktur. Ancak çeşitli 
derecelerde böbrek yetmezliği olan hastalarda 60 mg psödoefedrin + 8 mg akrivastin 
kapsüllerinin tek doz uygulamasını takiben orta şiddetli ve şiddetli böbrek yetmezliği olan 
hastalarda sağlıklı gönüllülere nazaran psödoefedrin C maks değeri 1 ,5 misli artmıştır. t maks 
değeri böbrek hastalarında değişmemiştir. Yarılanma ömrü, sağlıklı gönüllülere nazaran hafif 
ve şiddetli böbrek yetmezliğinde sırasıyla 3 -12 misli artmıştır.  
 
Karaciğer yetmezliği:  
Hepatik yetmezliği olan hastalarda A -FERİN HOT ile yapılmış hiçbir spesifik çalışma yoktur.  
 
Yaşlı larda :  
Yaşlı hastalarda 60 mg psödoefedrin + 8 mg akrivastin uygulanmasını takiben psödoefedrin 
için görülen t 1/2 sağlıklı gönüllülerdekinin 1 ,4 katı olmuştur. Görünen Cl/F sağlıklı 
gönüllülerdekinin 0 ,8 katı olmuştur ve Vd/F değişmemiştir. A -FERİN HOT ile yaşlılarda 
yapılmış spesifik bir çalışma yoktur.  
17 / 19 
 5.3 Klinik öncesi güvenlilik verileri  
 
• Parasetamol:  
Akut Toksisite: Parasetamol yetişkin sıçanlara ve kobaylara oral yoldan verildikten sonra hafif 
toksik olduğu saptanmıştır. Farelerde ve yenidoğan sıçanlarda önemli oranda daha fazla 
toksik olmasının sebebi ise, muhtemelen, farelerde maddenin farklı bir metabolizmasının 
bulunması ve yenidoğan sıçanlarda hepatik enzim sisteminin olgunlaşmamış olmasıdır.  
 
Köpeklere ve kedilere daha yüksek dozlarda verildiğinde kusmaya sebep olmuştur; bu 
nedenle bu hayvan cinslerinde oral LD 50 değeri saptanamamıştır.  
 
Kronik Toksisite:  Toksik dozların verilmesinin ardından deney hayvanlarında yavaş kilo 
artışı, diürez, asidüri ve dehidratasyon ile enfeksiyonlara karşı duyarlılık artışı gibi etkiler 
gözlenmiştir. Otopsi sırasında, abdominal organlarda kan akımı artışı, intestinal mukoza 
irritasyonu gözlenmiştir.  
 
Mutajenik ve Tümörojenik Potansiyeli:  Sıçanlarda, hepatotoksik doz düzeyinde potansiyel bir 
genotoksisite gözlenmiş ve bu bulgu doğrudan bir DNA hasarı olarak değil, 
hepatotoksisite/miyelotoksisitenin dolaylı bir sonucu olarak açıklanmıştır. Dolayısıyla, bir 
eşik doz varsayılabilir.  
 
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün 
karsinojenik aktivitesine ilişkin herhangi bir bulgu bildirilmemiştir. Mononükleer hücre 
lösemisi insidansının artmasından dolayı dişi sıçanlarda bazı karsinojenik aktivite bulguları 
söz konusudur. Diyeti 6.000 ppm kadar olan farelerde yapılan 2 yıllık bir çalışmada ise 
parasetamolün karsinojenik aktivitesini gösteren herhangi bir bulgu saptanmamıştır.  
 
Üreme Toksisitesi:  İnsanlarda kapsamlı kullanımdan sonra embriyotoksik veya teratojenik 
riskte bir artış gözlenmemiştir. Parasetamol hamilelik dönemlerinde de sıklıkla alınmakta 
olup gerek hamileliğin seyri gerekse doğmamış çocuk üzerinde herhangi bir olumsuz etki 
görülmemiştir.  
 
Hayvanlarda yapılan kronik toksisite araştırmalarında parasetamolün testiküler atrofiye neden 
olduğu ve spermatogenezi inhibe ettiği bildirilmiştir.  
 
• Psödoefedrin hidroklorür:  
Mutajenite: Bakteri ve memelilere yapılan in vivo  ve in vitro  tahlillerinde psödoefedrinin 
genotoksik olmadığı saptanmıştır.  
 
Karsinojenite:  Psödoefedrinin karsinojenik potansiyeli olup olmadığı hakkında yeterli bilgi 
yoktur.  
 
Teratojenite:  Psödoefedrin sıçanlarda 432 mg/kg/gün oral doza veya tavşanlarda 200 
mg/kg/gün oral doza kadar teratojenik etki göstermemiştir.  
 
 
 
 
18 / 19 
 6. FARMASÖTİK ÖZELLİKLER  
 
6.1. Yardımcı maddelerin listesi  
 
Kinolin sarısı lake  
Limon aroması  
Aspartam (E951)  
Sorbitol (E420)  
Susuz sitrik asit  
Sodyum sitrat dihidrat  
Silika kolloidal hidrat  
Mannitol  
 
6.2. Geçimsizlikler  
 
Bilinen herhangi bir geçimsizliği bulunmamaktadır.  
 
6.3. Raf ömrü  
 
24 ay  
 
6.4. Saklamaya yönelik özel tedbirler  
 
25°C altındaki oda sıcaklığında saklanmalıdır . 
 
6.5. Ambalajın niteliği ve içeriği  
 
Karton kutuda, 6 g toz içeren 10 adet poliester/Al/LDPE saşelerde, kullanma talimatı ile 
birlikte sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
 
HÜSNÜ ARSAN İLAÇLARI A.Ş.  
Beyoğlu -İSTANBUL  
 
8. RUHSAT NUMARASI  
 
201/85  
 
9. RUHSAT TARİHİ/RUHSAT YENİLEME TARİHİ  
 
İlk ruhsat tarihi:  29.01.2003  
Ruhsat yenileme tarihi:  - 
19 / 19 
 10. KÜB’ÜN YENİLENME TARİHİ  
