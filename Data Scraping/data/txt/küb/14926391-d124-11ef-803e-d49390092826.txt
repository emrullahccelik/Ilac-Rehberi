KISA ÜRÜN BİLGİSİ
1.BEŞERİ TIBBİ ÜRÜNÜN ADI
SKİNOREN® %20 Krem
2.KALİTATİF VE KANTİTATİF BİLEŞİM
Etkin madde: 1 gram SKİNOREN, 200 mg (%20) azelaik asit içerir.
Yardımcı madde(ler):
1 gram SKİNOREN Krem’de,
Benzoik asit 1 mg
Propilen Glikol 125 mg
Tüm yardımcı maddeler için bkz. Bölüm 6.1
3.FARMASÖTİK FORM
Krem
Beyaz, opak krem
4.KLİNİK ÖZELLİKLER
4.1 Terapötik endikasyonlar
Akne vulgaris, Melazma
4.2 Pozoloji ve uygulama şekli
Pozoloji/uygulama sıklığı ve süresi:
SKİNOREN derinin hastalıklı bölgelerine günde 2 defa (sabah ve akşam) uygulanır. (Yaklaşık 2.5
cm krem tüm yüz bölgesi için yeterlidir).
SKİNOREN’in öngörülen tedavi süresince sürekli ve düzenli uygulanması önemlidir.
SKİNOREN’in kullanım süresi kişiden kişiye göre değişebilir ve cilt sorununun ağırlık derecesine
bağlıdır. Genelde, belirgin bir iyileşme yaklaşık olarak 4 haftalık bir tedavi sonrasında ortaya çıkar.
En iyi sonuçlar için SKİNOREN birkaç ay süre ile kullanılmalıdır. 12 aydan daha uzun süre
kullanımı önerilmemektedir.
Melazmada, en kısa tedavi süresi yaklaşık olarak 3 ay olmalı; en iyi sonuçları almak için
SKİNOREN kullanımı düzenli olarak devam ettirilmelidir. Tüm tedavi süresince geniş spektrumlu
bir güneşten koruyucunun (UVA ve UVB) tedaviye eklenmesi, güneşe bağlı alevlenmeleri ve/veya
rengi açılan bölgelerin yeniden pigmente olmalarını engellemek için zorunludur.
Ciltte tolere edilemeyen iritasyon durumlarında (bkz. Bölüm 4.8 İstenmeyen etkiler) her
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan
1/7uygulamada kullanılan krem miktarı azaltılmalı veya iritasyon geçene kadar SKİNOREN uygulama
sıklığı günde bir defaya indirilmelidir. Gerekirse tedaviye geçici olarak bir kaç gün ara verilebilir.
Uygulama şekli: SKİNOREN uygulamadan önce cilt su ile iyice temizlenip kurulanmalıdır. Hafif
bir cilt temizleyicisi kullanılabilir. SKİNOREN derinin hastalıklı bölgelerine nazikçe ovularak
uygulanır. Her uygulamadan sonra eller yıkanmalıdır.
Özel popülasyonlara ilişkin ek bilgiler:
Böbrek/karaciğer yetmezliği: Böbrek fonksiyon bozukluğu olan hastaları hedefleyen klinik
çalışma yapılmamakla birlikte, azelaik asit temelde idrarla atılır. Topikal azelaik asit
uygulamasından sonra sistemik dolaşıma ulaşan miktar klinik olarak ilgili kabul edilmediğinden,
böbrek yetmezliği olan hastalarda topikal azelaik asit uygulamasının güvenlik sorunu teşkil ettiğine
dair bir işaret yoktur.
Pediyatrik popülasyon: Akne vulgarisin SKİNOREN ile tedavisi için 12–18 yaş arasında
(ergenlerde) herhangi bir doz ayarlaması gerekmemektedir.
SKİNOREN’in 12 yaşın altındaki pediyatrik hastalarda güvenliliği ve etkililiği kanıtlanmamıştır.
Geriyatrik popülasyon: SKİNOREN ile yapılan çalışmalar, 65 yaş ve üzeri hastaların tedaviye
genç hastalardan farklı yanıt verip vermeyeceğini belirlemek açısından yeterli sayıda yaşlı hasta
içermemiştir; bu nedenle bu popülasyon için özel bir kullanım verilememektedir.
4.3 Kontrendikasyonlar
SKİNOREN’in içeriğindeki etkin maddeye veya yardımcı maddelerden herhangi birine karşı aşırı
duyarlılığı olan hastalarda kullanılmamalıdır.
4.4 Özel kullanım uyarıları ve önlemleri
SKİNOREN sadece haricen kullanılır.
SKİNOREN’i uygularken göz, ağız ve diğer mukozal membranlar ile temas ettirmemeye özen
gösterilmeli, hastalar bu konuda (bkz Bölüm 5.3 Klinik öncesi güvenlik verileri)
bilgilendirilmelidir. Kaza ile temas halinde; gözler, ağız ve/veya etkiye maruz kalmış mukozal
membranlar bol su ile yıkanmalıdır. Eğer göz iritasyonu devam ederse hasta bir doktora
başvurmalıdır. Her uygulamadan sonra eller yıkanmalıdır.
Melazmanın epidermal ve epidermal-dermal karışık tipleri SKİNOREN tedavisine iyi yanıt verirken
saf dermal melazma yanıt vermez.
Preparatın içeriğinde bulunan benzoik asit cilde, gözlere ve diğer mukozal membranlara hafif iritan
etkilidir. Propilen glikol deride iritasyona sebep olabilir.
Pazarlama sonrası araştırmalarda seyrek olarak aşırı duyarlılık ve astım tablosunda ağırlaşma rapor
edilmiştir.
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan
2/74.5 Diğer tıbbi ürünler ile etkileşim ve diğer etkileşim şekilleri
Etkileşim çalışması yapılmadı. SKİNOREN’in bileşimi, ürünün güvenliğini etkileyebilecek
herhangi bir etkileşim belirtisi göstermez. Kontrollü klinik çalışmalarda herhangi bir ilaca özel
etkileşim kaydedilmemiştir.
4.6 Gebelik ve laktasyon
Genel tavsiye:
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
SKİNOREN’in hamile kadınlarda kullanımına dair yeterli ve iyi kontrollü çalışma yoktur. Bu
nedenle çocuk doğurma potansiyeli bulunan kadınlarda, hamile kalma riski, tedaviyi öneren doktor
tarafından değerlendirilmelidir.
Gebelik dönemi
Hayvanlar üzerinde yapılan çalışmalar, embriyonik/fötal gelişim, doğum ya da doğum sonrası
gelişime doğrudan ya da dolaylı zararlı etkiler olduğunu göstermemektedir (bkz. Bölüm 5.3 Klinik
öncesi güvenlilik verileri).
Hamile kadınlarda azelaik asidin topikal olarak uygulanmasıyla yürütülmüş yeterli ve iyi kontrollü
çalışmalar bulunmamaktadır.
Gebe kadınlarda kullanımı sırasında tedbirli olunmalıdır.
Laktasyon dönemi
Azelaik asidin insan sütüne geçip geçmediği bilinmemektedir. Ancak in vitro yapılan bir denge
diyaliz testi ilacın anne sütüne geçebileceğini göstermiştir.
Ancak azelaik asidin anne sütüne dağılımının, sütte başlangıçtaki azelaik asit düzeylerine göre
anlamlı bir değişikliğe neden olması beklenmemektedir.
Azelaik asit sütte konsantre olmadığı ve topikal olarak uygulanan azelaik asidin %4’ten azı sistemik
olarak absorbe edildiği için, endojen azelaik asit maruziyeti fizyolojik düzeylerin üzerine
çıkmamaktadır. Perkütan absorpsiyonun düşük olması ve azelaik asitin süt içinde konsantre
olmamasından dolayı anne sütü ile bebeğe ulaşan azelaik asit miktarı yaklaşık % 0.01'dir. Bu da,
günde iki kez önerilen, maksimum doz olan 5 g SKİNOREN ile, günlük 200 mikrogram’dan az bir
miktara karşılık gelmektedir. Yine de, SKİNOREN emziren kadınlara uygulanırken dikkatli
olunmalıdır.
Bebekler tedavi uygulanan cilt / göğüsle temas etmemelidir.
Üreme yeteneği/Fertilite
SKİNOREN’in insan fertilitesi üzerine etkisi ile ilgili klinik veri bulunmamaktadır.
Hayvanlarda kısırlık üzerine etkilerin araştırıldığı deneylerde SKİNOREN’in terapötik kullanımıyla
böyle bir risk oluşturduğuna dair kanıt görülmemiştir.
4.7 Araç ve makine kullanımı üzerindeki etkiler
Araç ve makine kullanma üzerine herhangi bir etkisi yoktur.
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan
3/74.8 İstenmeyen etkiler
Klinik çalışmalarda, en sık gözlemlenen advers olaylar; uygulama bölgesinde yanma, pruritis ve
eritemdir.
Klinik çalışmalarda gözlemlenen yan etkiler MedDRA sıklık sistemine göre aşağıda tanımlanmıştır;
çok yaygın (≥1/10); yaygın (≥1/100 ila <1/10); yaygın değil (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000); bilinmiyor (eldeki verilerle tahmin edilemiyor)
Bağışıklık sistemi hastalıkları
Seyrek: İlaca karşı aşırı duyarlılık reaksiyonları, astım tablosunda ağırlaşma (bkz. Bölüm 4.4 Özel
kullanım uyarıları ve önlemleri)
Bilinmiyor1: Anjiyoödem2, kontakt dermatit2, gözde şişme2, yüzde şişme2
Deri ve deri altı doku hastalıkları
Yaygın olmayan: Sebore, deride depigmentasyon, akne
Seyrek: Keilitis
Bilinmiyor1: Ürtiker, döküntü
Genel bozukluklar ve uygulama bölgesine ilişkin hastalıklar
Çok yaygın: Uygulama bölgesinde yanma, pruritus, ve eritem
Yaygın: Uygulama bölgesinde ağrı, eksfoliyasyon, kuruluk, renk değişikliği iritasyon.
Yaygın olmayan: Uygulama bölgesinde parestezi, dermatit, rahatsızlık hissi, ödem
Seyrek: Uygulama bölgesinde sıcaklık hissi, vezikül, egzema, ülser
Genellikle, lokal deri iritasyonu tedavi süresince geriler.
1 Bu ek advers reaksiyonlar, SKİNOREN’in onay sonrası kullanımı sırasında bildirilmiştir (sıklık:
bilinmiyor).
2 Aşırı duyarlılık ile birlikte gelişebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0
800 314 00 08; faks: 0 312 218 35 99)
Özel popülasyonlara ilişkin ek bilgiler:
Pediyatrik popülasyon:
12-18 yaş arası ergenlerde yapılan klinik çalışmalar (454/1336; %34), SKİNOREN’e olan lokal
toleransın pediyatrik ve ergen hastalarda aynı olduğunu göstermiştir.
12-17 yaş arası ergenlerin (120/383; 31%) katıldığı 4 faz II ve II/III klinik çalışmada görülen
istenmeyen etkilerin ortalama insidansı, 12-17 yaş (% 40), ≥18 yaş (% 37) ve tüm hasta
popülasyonlarında (38%) görülenle benzer olarak bulunmuştur. Bu benzerlik 12-20 yaş grubu (%
40) için de benzerdir.
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan
4/74.9 Doz aşımı ve tedavisi
Azelaik asit düşük lokal ve sistemik toksisiteye sahiptir
Akut toksisite çalışmalarının sonuçlarına dayanarak deriye aşırı dozda tek uygulama (absorpsiyona
olanak veren şartların varlığında geniş bir yüzeye) veya tüp içeriğinin yanlışlıkla ağızdan alınması
sonrasında akut bir entoksikasyon riski beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan diğer anti-akne preparatları
ATC Kodu: D10AX03
SKİNOREN ’in antimikrobik etkisinin ve foliküler hiperkeratoz üzerine doğrudan etkisinin akne
tedavisindeki etkinliğinin temeli olduğu düşünülmektedir.
Klinik olarak, Propionibacterium acnes’in koloni yoğunluğunda ve bunların akne oluşumunu
artıran yağ asitleri fraksiyonunda belirgin biçimde azalma gözlemlenmiştir.
Azelaik asit, keratinositlerin proliferasyonunu in vitro ve in vivo olarak inhibe eder ve aknede
bozulmuş olan terminal epidermal farklılaşma sürecini normalize eder. Tavşan kulağı modelinde
azelaik asit tetradekanın indüklediği komedonların komedolizini hızlandırır.
Azelaik asidin anormal melanositlerin canlılık ve büyümeleri üzerine doza ve zamana bağlı
inhibitör etkisi deneysel sonuçlarla gösterilmiştir. Buna neden olan moleküler mekanizmalar tam
olarak açıklanabilmiş değildir. Güncel veriler, azelaik asidin melazma tedavisindeki etkisinin DNA
sentezinin ve/veya anormal melanositlerin hücresel solunumunun inhibisyonu yolu ile olduğunu
ortaya koymaktadır.
Bir yıla kadar sürekli uygulama süresine ilişkin klinik deneyim bulunmaktadır.
5.2 Farmakokinetik özellikler
Emilim: Kremin lokal uygulanmasından sonra azelaik asit derinin tüm tabakalarına nüfuz eder.
Penetrasyon hasarlı deride, sağlıklı deriye göre daha hızlıdır.
Dağılım: 1 g azelaik asidin bir kez topikal uygulanmasından sonra uygulanan dozun toplam %3.6’sı
perkütan olarak absorbe olmuştur.
Biyotransformasyon: Deriden absorbe edilen azelaik asidin bir bölümü değişime uğramadan idrarla
atılır.
Eliminasyon: Geriye kalan bölümü, b -oksidasyon yoluyla daha kısa zincirli dikarboksilik asitlere
(C , C ) parçalanmış olarak yine idrarda bulunmuştur.
7 5
5.3 Klinik öncesi güvenlilik verileri
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan
5/7Klinik dışı konvansiyonel çalışmalardaki güvenlilik farmakolojisi, çoklu doz toksisitesi, kontakt
aşırı duyarlılık, genotoksisite, üreme ve gelişim toksisitesine ilişkin veriler insanlara yönelik özel
bir tehlike oluşturmadığını ortaya koymaktadır.
Organogenez döneminde sıçanlara, tavşanlara ve sinomolgus maymunlarına oral yolla azelaik asit
uygulanarak yapılan embriyofetal gelişim çalışmaları, bir miktar maternal toksisitenin belirlendiği
dozlarda embriyotoksisite ortaya koymuştur. Teratojenik etki gözlemlenmemiştir. Embriyofetal
NOAEL( yan etki görülmeyen doz seviyesi), sıçanlarda VKI (vücut kitle indeksi)'ya göre MRHD
(maksimum önerilen insan dozu)'nin 32 katı, tavşanlarda VKI 'ya göre MRHD'nin 6,5 katı ve
maymunlarda VKI 'ya göre MRHD'nin 19 katı olarak belirlenmiştir (bkz. Bölüm 4.6 Gebelik ve
laktasyon).
Azelaik asidin sıçanlara gebeliğin 15. gününden doğum sonrası 21. güne kadar oral yolla
uygulandığı perinatal ve postnatal gelişim çalışmasında, bir miktar maternal toksisiteye neden olan
oral dozlarda fetüslerin postnatal gelişiminde hafif bozukluklar tespit edilmiştir. NOAEL, VKI 'ya
göre MRHD'nin 3 katıdır. Bu çalışmada, fetüslerin cinsel gelişimi üzerinde etki görülmemiştir.
Hayvanlarda doğurganlıkta azalmayla ilgili çalışmalarda, SKİNOREN'in terapötik kullanımı
sırasında söz konusu riske dair herhangi bir kanıt bulunmamıştır.
Azelaik asit maymunlarda ve tavşanlarda gözle temas ettiğinde, orta derece ve şiddetli irritasyon
bulguları kaydedilmiştir. Bu nedenle, gözle temastan kaçınılmalıdır.
İntravenöz yolla uygulanan azelaik asit sinir sistemi (Irwin testi), kardiyovasküler fonksiyon, aracı
metabolizma, düz kaslar ve karaciğer ve böbrek fonksiyonu üzerinde etki oluşturmamıştır.
6. FARMASÖTİK ÖZELLİKLERİ
6.1 Yardımcı maddelerin listesi
Arlaton 983 S
Cutina CBS
Setearil oktanoat
Propilen glikol
Gliserol % 85
Benzoik asit
Demineralize su
6.2 Geçimsizlikler
Herhangi bir geçimsizliği bulunmamaktadır.
6.3 Raf ömrü
60 ay
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan
6/76.4 Saklamaya yönelik özel tedbirler
SKİNOREN 30(cid:176) C’nin altında oda sıcaklığında tüpünde saklanmalı, uygulamadan hemen önce tüp
kapağı açılmalı, kullanıldıktan sonra kapak hemen tekrar kapatılmalıdır.
6.5 Ambalajın niteliği ve içeriği
30g krem içeren, vidalı kapaklı, standart alüminyum tüp.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7.RUHSAT SAHİBİ
LEO Pharma A/S., Danimarka lisansı ile Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No: 4
34467 Maslak-Sarıyer– İSTANBUL
Tel: 0 212 366 84 00
Faks: 0 212 276 20 20
8.RUHSAT NUMARASI
2020/42
9.İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.04.2005
Yeni ruhsat tarihi: 26.02.2020
Ruhsat yenileme tarihi:
10. KÜB’ÜN YENİLENME TARİHİ
26.02.2020
7/7
Kırmızı: Sayın Bakanlığımız’ın 28.03.2017 tarih ve E 69775 sayılı yazısı gereğince yapılan düzenlemeler amacıyla yapılan