1/10 KULLANMA TALİMATI  
 
TERİGİO  14 mg film kaplı tablet  
Ağızdan alınır . 
 
 Etkin madde: Her bir film kaplı tablet 14  mg teriflunomid içe rmektedir.  
 Yardımcı maddeler:  Laktoz monohidrat (inek sütü kaynaklı), mısır nişastası, mikrokristalin 
selüloz, hidroksipropil  selüloz , sodyum nişasta glikolat (Tip A) , kolloidal silikon dioksit , 
magnezyum stearat , Opadry 03K205008 Blue : Hidroksipropil metil selüloz , triasetin , 
titanyum dioksit  (E171) , indigo karmin (Blue -2) Al -lake (E132) . 
 
▼Bu ilaç ek izlemeye tabidir. Bu üçgen  yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başla madan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İla ç hakkında size önerilen dozun dışında yüksek veya 
düşük  doz kullanmayınız.  
 
Bu Kullanma Talimatında:  
1. TERİGİO  nedir ve ne için kullanılır?  
2. TERİGİO ’yu kullanmadan önce dikkat edilmesi gerekenler  
3. TERİGİO  nasıl kullanılır?  
4. Olası yan etkiler nelerdir?  
5. TERİGİO ’nun saklanması  
 
Başlıkları yer almaktadır.  
 
1. TERİGİO  nedir ve ne için kullanılır?  
TERİGİO , soluk mavi ile pastel mavi arası, bikon veks, yuvarlak film kaplı  tabletlerdir. Bir 
karton kutu içerisinde PA/ALU/PVC f olyo ve alüminyum folyo’ dan oluşan 2 blister (her bir 
blisterde 14 tablet) toplamda 28 tablet şeklinde sunulmaktadır.  
 
TERİGİO , immünomodülatör bir ajan olan ve bağışıklık sistemini n sinir sistemine olan 
saldırısını sınırlayan  teriflunomid etkin maddesini içermektedir.  
 
2/10 TERİGİO , yetişkinlerde , –Vücut ağırlığı >40 kg olan çocuklarda ve ergenlerde (10 yaş ve üzeri)  
atak ve iyileşmelerle giden multipl skleroz (MS) tedavisinde kullanılır.  
 
Multipl skleroz nedir?  
MS, merkezi sinir sistemini (MSS) etkileyen uzun süreli bir hastalıktır. MSS, beyin ve 
omurilikten oluşur. Multipl skler ozda, enflamasyon (iltihap) MSS’ de sinirlerin etrafında 
bulunan koruyucu kılıfı (miyelin adı verilen) yok eder. Bu miyelin kaybına miyel insizleşme 
denmektedir. Bu durum, sinirlerin düzgün çalışmasını engeller.  
 
Tekrarlayan multipl sklerozu olan insanlar, sinirlerinin düzgün şekilde çalışmamasından 
kaynaklanan ve tekrar eden fiziksel semptom atakları (relapslar) geçireceklerdir. Bu 
semptoml ar hastadan hastaya farklılık göstermekle birlikte şunları kapsamaktadır:  
 
 yürümede zorluk  
 görme problemleri  
 denge problemleri  
 
Tekrarlama (relaps) bittikten sonra bazı semptomlar tamamen kaybolabilir, ancak zamanla 
relapslar arasında bazı problemler kalab ilir. Bu, günlük aktivitelerinizi sekteye uğratabilecek 
bazı fiziksel sakatlıklara neden olabilir.  
 
TERİGİO , bazı beyaz kan hücrelerinin (lenfositler) artışını sınırlayarak bağışıklık sisteminin 
merkezi sinir sistemi üzerine yaptığı ataklara karşı ko runmasına yardımcı olur. Bu, MS’ deki 
sinir hasarına yol açan enflamasyonu sınırlar.  
 
2. TERİGİO ’yu kullanmadan önce dikkat edilmesi gerekenler  
TERİGİO ’yu aşağıdaki durumlarda KULLANMAYINIZ : 
Eğer;  
 Etkin maddeye veya bu ilacın içerdiği diğer maddelerden biri ne karşı alerjiniz varsa,  
 Teriflunomid veya leflunomid kullandıktan sonra şiddetli deri döküntüsü veya deride 
soyulma, kabarma ve/veya ağız yaraları geliştirdiyseniz,  
 Şiddetli karaciğer problemleriniz varsa,  
 Gebeyseniz, gebe olabileceğinizi düşünüyorsanız veya emziriyorsanız,  
 Bağışıklık sisteminizi etkiley en ciddi bir probleminiz varsa örn., Edinilmiş Bağışıklık 
Eksikliği Sendromu  (AIDS),  
 Kemik iliğinizle ilgili ciddi probleminiz varsa veya kanınızda kırmızı (anemi) veya beyaz 
kan hücresi (lökopeni, nötrope ni) veya kan pulcukları (trombosit) sayınız düşükse,  
 Şiddetli bir enfeksiyon geçiriyorsanız,  
 Diyaliz gerektiren şiddetli böbrek problemleriniz varsa,  
 Kanınızdaki protein düzeyleri çok düşükse (hipoproteinemi),  
 
Eğer emin değilseniz, TERİGİO ’yu almadan önce lütfen doktor veya eczacınıza danışınız.  
 
3/10 TERİGİO ’yu aşağıdaki durumlarda DİKKATLİ KULLANINIZ  
Aşağıdaki durumlarda TERİGİO ’yu almadan önce doktor veya eczacınızla konuşunuz.  
Eğer;  
 Karaciğer problemleriniz varsa  ve/veya çok miktarda alkol içerseniz.  Doktor unuz , 
karaciğerinizin nasıl çalıştığını kontrol etmek için tedavi öncesinde ve sırasında kan testleri 
yapacaktır. Test sonuçları karaciğerinizle ilgili bir problem olduğunu gösteriyorsa 
doktorunuz TERİGİO  tedavinizi durdurabilir (B kz. Bölüm 4).  
 İlaçlarla kontrol edilen veya edil emeyen yüksek kan basıncınız (hipertansiyon) varsa. 
TERİGİO  kan basıncında bir artışa neden olabilir. Doktorunuz tedavi ye başlamadan önce 
ve tedavi  sırasında kan basıncınızı düzenli olarak kontrol edecektir (B kz. Bölüm 4).  
 Enfeksiyonunuz varsa. TERİGİO ’yu almadan önce doktorunuz kanınızda yeterli beyaz kan 
hücresi ve kan pulcuğu (trombosit) olduğundan emin olacaktır. TERİGİO  kandaki beyaz 
kan hücrelerinin sayısını azalttığından, bu enfeksiyonla başa çıkma yetiniz i etkileyebilir. 
Enfeksiyonunuz olduğunu düşünüyorsanız doktorunuz beyaz kan hücrelerinizi kontrol 
etmek için kan testleri yapabilir . Teriflunomid tedavisiyle birlikte oral herpes veya herpes 
zoster (zona) dahil herpes virüsü enfeksiyonları meydana gelebil ir. Bazı vakalarda ciddi 
komplikasyonlar meydana gelmiştir. Herpes virüsü enfeksiyonu belirtilerinden herhangi 
birine sahip olduğunuzdan şüpheleniyorsanız derhal doktorunuzu bilgilendirmelisiniz  (Bkz. 
Bölüm 4).  
 Şiddetli deri r eaksiyonlarınız varsa,  
 Solunum  hastalıklarıyla ilgi li belirtileriniz varsa,  
 Ellerde ve ayaklarda zayıflık, uyuşukluk ve ağrı varsa,  
 Aşı olacaksanız , 
 TERİGİO  ile birlikte leflunomid  alıyorsanız,  
 TERİGİO ’ya veya TERİGİO ’dan geçiş yapıyorsanı z, 
 Kalsiyum seviyesinin ölçüldüğü özel bir kan testi yaptırmanız gerekiyorsa. Kalsiyum 
seviyeleri, hatalı bir şekilde düşük çıkabilir.  
 
Solunum sistemi reaksiyonları  
Açıklanamayan öksürük ve dispne (nefes darlığı) varsa doktorunuza söyleyiniz. Doktorunuz ek 
testler yapabilir.  
 
Çocuklar ve ergenler  
TERİGİO, bu yaş grubundaki MS hastalarında çalışılmadığından 10 yaşın altındaki çocuklarda 
kullanılması amaçlanmamıştır.  Yukarıda listelenen uyarılar ve önlemler çocuklar için de 
geçerlidir.  Aşağıdaki bilgiler çocuklar ve bakıcıları için önemlidir:  
- Teriflu nomid alan hastalarda pankreas iltihabı gözlenmiştir. Çocuğunuzun doktoru, 
pankreas iltihabından şüpheleniliyorsa kan testleri yapabilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
 
4/10 TERİGİO ’nun yiyecek ve içecek ile kullanılması  
TERİGİO ’yu aç veya tok karnına kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile olduğunuzu düşünüyorsanız TERİGİO ’yu kullanmayınız. 
TERİGİO ’yu kullanırken hamile olmanız veya hamile kalmanız durumunda, doğum kusurları 
olan bir bebeğin doğma riski artmaktadır. Çocuk doğurma potansiyeline sahip kadınlar, 
güvenilir doğum kontrol önlemleri almadan TERİGİO  kullanmamalıdırlar.  Kızınız TERİGİO 
kullanır ken adet görürse, doğum kontrolü ve hamilelik durumunda olası riskler konusunda 
uzman danışmanlığı sağlayacak olan doktora haber vermelisiniz.  
 
Hamile kalmaya çalışmadan önce TERİGİO ’nun çoğunun vücuttan atılması gerektiğinden 
TERİGİO  tedavisi bittikten so nra hamile kalmayı planlıyorsanız bunu doktorunuza söyleyiniz. 
İlacın doğal olarak vücuttan atılması 2 yıla kadar sürebilir. TERİGİO ’nun vücuttan atılmasını 
hızlandıran bazı ilaçlar alarak bu süre, birkaç haftaya indirilebilir.  Her iki durumda da, 
TERİGİO ’nun vücuttan yeterince atıldığı bir kan testi ile doğrulanmalı ve TERİGİO ’nun kan 
düzeyinin hamile kalmanıza izin verecek kadar düşük olduğu tedavi eden doktorunuz tarafından 
teyit edilmelidir.  
 
Laboratuvar testlerine ilişkin ayrıntılı bilgi için lütfen do ktorunuzla irtibata geçiniz.  
 
TERİGİO  alırken veya tedavinin bitişinden sonra iki yıl içinde hamile olduğunuzdan 
şüphelenirseniz, TERİGİO almayı durdurmalı ve gebelik testi için derhal doktorunuzla irtibata 
geçmelisiniz. Testin hamile olduğunuzu doğrulaması durumunda doktorunuz, bebeğinize 
yönelik riski azaltabileceğinden TERİGİO ’yu hızlı ve yeterli bir şekilde vücudunuzdan atmak 
için belirli ilaçlarla tedavi ön erebilir.  
 
Doğum kontrolü  
TERİGİO  tedavisi sırasında ve sonrasında etkili bir doğum kontrol yöntemi kullanmalısınız. 
Teriflunomid, bırakılmasından sonra uzun bir süre kanınızda kalır. Tedaviyi bıraktıktan sonra 
etkili doğum kontrol yöntemi kullanmaya devam  ediniz.  
• Kanınızdaki TERİGİO  düzeyleri yeterince düşük olana kadar devam ediniz -doktorunuz 
bunu kontrol edecektir.  
• Sizin için en iyi doğum kontrol yöntemi ve doğum kontrol yöntemini değiştirmeye ilişkin 
herhangi bir olası ihtiyaçla ilgili olarak doktorunuzla konuşunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
5/10 Teriflunomid anne sütüne geçtiğinden, emzirirken TERİGİO  kullanmayınız.  
 
Araç ve makine kullanımı  
TERİGİO  başınızın dönmesine neden olabileceğinden konsantre olma ve tepki verme yetinizi 
etkileyebilir. Etkilenmeniz durumunda araç veya makine kullanmayınız.  
 
TERİGİO ’nun içeriğinde bulunan bazı yardımcı maddeler hakkında önemli bilgiler  
TERİGİO , laktoz ihtiva eder. Eğer d aha önceden doktorunuz tarafından bazı şekerlere karşı 
intoleransınız (d uyarlılığınız ) olduğu söylenmişse bu tıbbi ürünü almadan önce doktorunuzla 
temasa geçiniz.  
 
Bu ilaç her bir tablet başına 1 mmol sodyum (23  mg)’ dan daha az sodyum içerir yani aslında 
“sodyum içermez”.  
 
Diğer ilaçlar ile birlikte kullanımı  
Başka bir ilaç alıyor olmanız ya da yakın zamanda almış olmanız durumunda, lütfen doktor 
veya eczacınıza söyleyiniz. Bu, reçetesiz alınan ila çları da kapsar.  
 
Özellikle aşağıdakilerden herhangi birisini kullanmanız durumunda doktor veya eczacınıza 
söyleyiniz:  
 Leflunomid, metrotreksat ve bağışıklık sistemini etkileyen diğer ilaçlar (genellikle 
immünosüpresan veya immünomodülatör olarak adlandırı lır) 
 Rifampisin (tüberküloz ve diğer enfeksiyonları tedavi etmek için kullanılan bir ilaç)  
 Epilepsi (sara) için karbamazepin, fenobarbital, fenitoin  
 Sarı kantaron (depresyona yönelik bitkisel bir ilaç)  
 Diyabet (şeker hastalığı) için repaglinid, pioglitazon , nateglinid veya rosiglitazon  
 Kanser için daunorubisin, doksorubisin, paklitaksel veya topotekan  
 Depresyon, idrar kaçırma veya diyabetiklerdeki (şeker hastalarındaki) böbrek hastalığı için 
duloksetin  
 Şiddetli diyare (ishal) tedavisi için alosetron  
 Astım i çin teofilin  
 Kas gevşetici tizanidin  
 Kan pıhtılarını önlemek amacıyla kanı inceltmek için ( yani daha akışkan) kullanılan bir kan 
sulandırıcı olan varfarin  
 Oral (ağızdan alınan) doğum kontrol ilaçları (etinilestradiol veya levonorgestrel içeren)  
 Enfeksiyonl ar için sefaklor, benzilpenisilin (penisilin G), siprofloksasin  
 Ağrı veya enflamasyon (iltihap) için indometazin, ketoprofen  
 Kalp hastalığı için idrar söktürücü furosemid  
 Gastrik asidi (mide asidini) azaltmak için simetidin  
 HIV enfeksiyonu (AIDS) için zido vudin  
 Hiperkolesterolemi (yüksek kolesterol) için rosuvastatin, simvastatin, atorvastatin, 
pravastatin  
 Enflamatu var bağırsak hastalığı veya romatoid artrit için sulfasalazin  
6/10  Yüksek kolesterol veya karaciğer hastalığındaki kaşıntıyı rahatlatmak için kolesti ramin  
 İlaçların veya diğer maddelerin emilimini azaltmak için aktif kömür  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TERİGİO  nasıl kullanılır?  
Uygun kullanım ve doz/uygulama sıklığı için talimatlar:  
TERİGİO  tedavisi, multipl skleroz tedavisinde deneyimli olan bir doktor tarafından 
izlenecektir.  
 
Bu ilacı daima doktorunuzun size söylediği şekilde alınız. Emin olmamanız durumunda 
doktorunuza danışınız.  
 
Yetişkinler  
Önerilen doz günlük 14 mg tablettir.  
 
Çocuklar ve ergenler  (10 yaş ve üzeri)  
Doz, vücut ağırlığına bağlıdır:  
- Vücut ağırlığı 40 kg’ın üzerinde olan çocuklar: günde bir kez 14 mg tablet.  
- Vücut ağırlığı 40 kg ’a eşit veya daha az olan çocuklar: günde bir kez 7 mg tablet.  
 
40 kg ’ın üzerinde sabit bir vücut  ağırlığına ulaşan çocuklar ve ergenler , doktorları tarafından 
günde bir kez 14 mg tablete geçmeleri konusunda bilgilendirilecektir.  
 
Uygulama yolu ve metodu:  
TERİGİO , ağızdan alınır. TERİGİO , her gün günün herhangi bir saatinde tek günlük doz olarak 
alınır.  
 
Tableti su ile bütün olarak yutmalısınız.  
 
TERİGİO  yemekten önce veya sonra alınabilir.  
 
Değişik yaş grupları:  
Çocuklarda kullanımı:  
TERİGİO , bu yaş grubun daki MS hastalarında çalışılmadığından 10 yaşın altındaki çocuklarda 
kullanılması amaçlanmamıştır . 
 
Yaşlılarda kullanımı:  
TERİGİO , 65 yaş ve üzeri hastalarda dikkatli bir şekilde kullanılmalıdır.  
 
 
 
 
7/10 Özel kullanım durumları:  
Böbrek/Karaciğer yetmezliği:  
Böbrek yetmezliğine sahip olup diyalize girmeyen hastalar için doz ayarlaması gerekli değildir. 
Diyaliz gerektiren şiddetli böbrek problemleri olan hastalarda TERİGİO  kullanılmamalıdır.  
TERİGİO  şiddetli karaciğer yetmezliği olan hastalarda kullanılmamalıdı r. 
 
Eğer TERİGİO ’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden fazla TERİGİO  kullandıysanız:  
Çok fazla TERİGİO  almanız durumunda, derhal doktorunuzu arayınız. Bölüm 4 ’te tanımlanan 
yan etkilere benzer yan etkiler yaşayabilirsiniz.  
 
TERİGİO ’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
TERİGİO ’yu kullanmayı unutursanız  
Sonraki dozu belirtilen zamanda alınız.  
Unutulan dozları dengelemek için çift doz almayınız.  
 
TERİGİO  ile tedavi sonlandırıldığında oluşabilecek etkiler:  
Öncelikle doktorunuzla konuşmadan TERİGİO  almayı bırakmayınız veya dozunuzu 
değiştirmeyiniz.  
 
Bu ilacın kullanımına ilişkin başka sorularınız varsa doktor veya eczacınıza sorunuz.  
 
4. Olası yan etkiler  nelerdir?  
Tüm ilaçlar gibi TERİGİO ’nun içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az 1’inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın birinden az, fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerle sıklığı saptanamıyor.  
 
Bu ilaçla birlikte aşağıdaki yan etkiler görü lebilir:  
 
Aşağıdakilerden biri olursa, TERİGİO ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Yaygın  
 Karın bölgesinde ağrı, mide bulantısı veya kusma belirtilerini  içerebilen pankreas iltihabı 
(sıklık pediatrik hastalarda yaygın ve yetişkin hastalarda yaygın olmayandır).  
8/10 Yaygın olmayan  
 Döküntü, kurdeşen, dudakların, dilin veya yüzün şişmesi veya aniden gelişen nefes almada 
zorluk gibi belirtileri içeren alerjik reaksiyonlar  
 Deri döküntüsü, deride kabarcıklar , ateş  veya ağızda yaralar gibi belirtileri içeren şiddetli 
cilt reaksiyonları  
 Yüksek ateş, titreme, üşüme, idrar akışında azalma veya zihin bulanıklığı gibi belirtileri 
içeren şiddetli enfeksiyonlar veya sepsis (potansiyel ol arak hayatı tehdit edici bir 
enfeksiyon çeşidi)  
 Nefes darlığı veya inatçı öksürük gibi belirtileri içeren akciğerlerde iltihaplanma  
 
Bilinmiyor  
 Cildinizin veya göz akınızın sararması, normalden koyu idrar, açıklanamayan bulantı ve 
kusma veya karın ağrısı  gibi belirtileri içeren şiddetli karaciğer hastalığı (sıklığı bilinmiyor)  
 
Yukarıdaki yan etkilerden birini fark etmeniz durumunda derhal doktorunuza söyleyiniz.  
 
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.  
 
Aşağıdakilerden herhangi birini fark ederseniz doktorunuza söyleyiniz:  
Çok yaygın  
 Baş ağrısı  
 İshal, mide bulantısı  
 Testlerde ALT ’de artış (belirli karaciğer enzimlerinin kan düzeyindeki artışı)  
 Saç incelmesi  
 
Yaygın  
 Grip, üst solunum yolu enfeksiyonu, idrar yolu enfeksiyonu, bronşit (bronş iltihabı), sinüzit 
(sinüs iltihabı), boğaz ağrısı ve yutkunmad a güçlük, sistit (idrar kesesi iltihabı), viral 
gastroenterit (virüslerin neden olduğu, ishal ve kusma ile birlikte görülen mide ve bağırsak 
enfeksiyonu), diş enfeksiyonu, larenjit (gırtlak iltihabı), ayak mantarı enfeksiyonu  
 Oral (ağızda oluşan) herpes ve herpes zoster (zona) dahil olmak üzere herpes virüsü 
enfeksiyonları, kabarcıklar, yanma, kaşıntı, uyuşma veya ciltte ağrı gibi belirtilerle  birlikte, 
genellikle vücudun üst kısmının veya yüzün bir tarafında ve ateş ve halsizlik gibi diğer 
belirtilerle  birlikte  
 Laboratuvar değerleri: Kırmızı kan hücresi sayısında azalma (anemi), karaciğer ve beyaz 
kan hücresi test sonuçlarında değişiklik (Bkz. B ölüm 2), bir kas enziminde (kreatin 
fosfokinaz) yükselme gözlenmiştir.  
 Hafif alerjik reaksiyonlar  
 Kaygı hissi  
 Bel veya bacakta zayıflık  (siyatik) , uyuşukluk, karıncalanma hissi veya ağrı (siyatik); el ve 
parmaklarda uyuşukluk, yanma , karıncalanma  veya ağrı hissi (karpal tünel sendromu)  
 Kalp atımının hissedilmesi  
9/10  Kan basıncında artış  
 Üst karın ağrısı , kusma, diş ağrısı  
 Döküntü, sivilce (akne)  
 Tendon, eklem, kemik ağrısı, kas ağrısı (kas iskelet ağrısı)  
 Normalden daha fazla idrara çıkma ihtiyacı  
 Ağrılı adet  
 Ağrı 
 Enerjisiz ve güçsüz hissetmek (asteni)  
 Kilo kaybı  
 
Yaygın olmayan  
 Kan pulcukları sayısında düşüş ( hafif trombositopeni)  
 Özellikle ciltte olmak üzere artan his veya duyarlılık; bir veya daha fazla sinir boyunca 
saplanan veya zonklayan ağrı, k ol veya bacakların sinirlerinde problemler (periferik 
nöropati)  
 Tırnak bozuklukları , şiddetli deri reaksiyonları  
 Yaralanma sonrası meydana gelen ağrı (post -travmatik ağrı)  
 Psöriazis (sedef hastalığı)  
 Ağız/dudak iltihabı  
 Kanda  anormal yağ seviyeleri ( lipidler)  
 Kolon iltihabı  (kolit)  
 
Seyrek  
 Karaciğer iltihabı veya yaralanması  
 
Bilinmiyor  
 Solunum hipertansiyonu  
 
Çocuklar (10 yaş ve üzeri) ve ergenler  
Yukarıda listelenen yan etkiler, çocuklar ve ergenler için de geçerlidir. Aşağıdak i ek bilgiler 
çocuklar, ergenler  ve bakıcıları için önemlidir.  
 
Yaygın  
 Pankreas iltihabı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklay arak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
10/10 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlam ış olacaksınız.  
 
5. TERİGİO ’nun saklanması  
TERİGİO ’yu çocukların göremeyeceği, erişemeyeceği yerlerde ve ambalajında saklayınız.  
 
30ºC  altındaki oda  sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki/kartondaki/şişedeki son kullanma tarihinden sonra TERİGİO ’yu 
kullanmayını z/son kullanma tarihinden önce kullanınız.  
 
Son kullanma tarihi belirtilen ayın son gününe karşılık gelmektedir.  
 
Çevreyi korumak amacıyla, kullanmadığınız TERİGİO ’yu şehir suyuna veya çöpe atmayınız.  
Bu konuda eczacınıza danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Saba  İlaç San. ve Tic. A.Ş.  
Küçükçekmece / İSTANBUL  
Tel : 0 212 692 92 92  
Fax : 0 212 697 00 24  
E-mail: saba@sabailac.com.tr   
 
Üretim yeri:  
Deva Holding A.Ş.  
Kapaklı/TEKİRDAĞ  
 
Bu kullanma talimatı ../../…. tarihinde onaylanmıştır.  
