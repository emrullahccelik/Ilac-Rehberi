KISA ÜRÜN BİLGİSİ
1. BEŞERİ TIBBİ ÜRÜNÜN ADI
AMLOKARD 5 mg tablet
2. KALİTATİF VE KANTİTATİF BİLEŞİM
Etkin madde:
Amlodipin besilat (5 mg amlodipine eşdeğer) 6,935 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, çentikli, yuvarlak tabletler (çentikli tabletin iki eşit parçaya bölünebilmesi içindir).
4. KLİNİK ÖZELLİKLER
4.1. Terapötik endikasyonlar
1. Esansiyel Hipertansiyon:
Kan basıncını kontrol altına almada tek başına ya da diğer antihipertansiflerle kombine
olarak kullanılabilir.
2. Koroner Arter Hastalığı:
Kronik stabil anjina:
Kronik stabil anjinanın semptomatik tedavisinde endikedir. Tek başına ya da diğer
antianjinal ilaçlarla beraber kullanılabilir.
Vazospastik ya da Prinzmetal Anjina:
Koroner damarlarda vazospazma bağlı gelişen anjina ataklarının tedavisinde endikedir.
Tek başına ya da diğer antianjinal ilaçlarla beraber kullanılabilir.
4.2. Pozoloji ve uygulama şekli
Pozoloji/ uygulama sıklığı ve süresi:
Hipertansiyon ve anjina için mutad başlangıç dozu günde bir defa 5 mg AMLOKARD'dır
ve hastanın kişisel cevabına bağlı olarak, doz maksimum 10 mg'a artırılabilir. 5 mg’lık
doz, AMLOKARD 5 mg Tablet ile veya çentikli olmasından dolayı AMLOKARD 10 mg
Tablet’in bölünmesiyle alınabilir.
Hipertansif hastalarda AMLOKARD; tiyazid diüretikleri, alfa blokörler, beta blokörler
veya bir anjiyotensin dönüştürücü enzim inhibitörü ile kombine olarak kullanılmıştır.
AMLOKARD, anjinası olan ancak nitratlar ve/veya diğer uygun beta blokör dozlarına
cevap vermeyen hastalarda monoterapi veya diğer antianjinal ilaçlarla kombine olarak
kullanılabilir.
AMLOKARD ile beraber tiyazid diüretiklerin, beta blokörlerin ve anjiyotensin
dönüştürücü enzim inhibitörlerinin kullanıldığı hallerde AMLOKARD dozunun
ayarlanması gerekmez.
Uygulama şekli:
Ağızdan kullanım içindir.
1/13Özel popülasyona ilişkin ek bilgiler:
Karaciğer yetmezliği:
Hafif ila orta şiddette karaciğer yetmezliği olan hastalar için doz önerisi
oluşturulmamıştır; bu nedenle doz seçimi dikkatle yapılmalıdır ve dozlama aralığının en
düşük dozu ile başlanmalıdır (bkz. Bölüm 4.4 ve 5.2). Şiddetli karaciğer yetmezliğinde
amlodipin farmakokinetiği çalışılmamıştır. Amlodipin kullanımına en düşük doz ile
başlanmalıdır ve şiddetli karaciğer yetmezliği olan hastalarda doz, yavaş yavaş
arttırılmalıdır.
Böbrek yetmezliği:
AMLOKARD bu hastalarda normal dozlarda kullanılabilir. Amlodipin plazma
konsantrasyon değişiklikleri, böbrek yetmezliğinin derecesi ile ilişkili değildir. Amlodipin
diyalize edilemez.
Pediyatrik popülasyon:
6-17 yaşlar arasındaki pediyatrik hipertansif hastalarda önerilen antihipertansif oral doz
başlangıç olarak günde bir kez 2,5-5 mg’dır. Dört hafta sonra hedeflenen kan basıncına
ulaşılamazsa doz, günde 5 mg’a çıkarılabilir. Günde 5 mg’ın üzerindeki dozlar pediyatrik
hastalarda incelenmemiştir (bkz. bölüm 5.1 ve 5.2). 2,5 mg’lık doz, AMLOKARD 5 mg
Tablet’in çentikli olmasından dolayı tabletler ikiye bölünerek alınabilir. 5 mg’lık doz,
AMLOKARD 5 mg Tablet ile veya çentikli olmasından dolayı AMLOKARD 10 mg
Tablet’in bölünmesiyle alınabilir.
Amlodipinin 6 yaşın altındaki hastalarda kan basıncı üzerine etkisi bilinmemektedir.
Geriyatrik popülasyon:
AMLOKARD, yaşlı veya genç hipertansif hastalarda benzer dozlarda kullanıldığında eşit
derecede iyi tolere edilmiştir. Dolayısıyla yaşlılarda normal doz uygulamaları tavsiye
edilmektedir; fakat doz arttırımı dikkatle yapılmalıdır (bkz. Bölüm 4.4 ve 5.2).
4.3. Kontrendikasyonlar
AMLOKARD aşağıdaki hastalıkları olanlarda kontrendikedir:
• Dihidropiridin türevleri (amlodipin, bir dihidropiridin kalsiyum kanal
blokörüdür), amlodipin ve ilacın bileşiminde bulunan herhangi bir maddeye
hassasiyet
• Şiddetli hipotansiyon
• Şok (kardiyojenik şok dahil)
• Sol ventrikül çıkış obstrüksiyonu (örn. yüksek dereceli aort stenozu)
• Miyokart enfarktüsü sonrası hemodinamik olarak stabil olmayan kalp yetmezliği
4.4. Özel kullanım uyarıları ve önlemleri
Genel
Hipertansif krizde amlodipinin güvenliği ve etkinliği belirlenmemiştir.
Amlodipinin vazodilatör etkisi yavaş yavaş başlar. Bu sebeple amlodipinin oral
kullanımından sonra nadir de olsa akut hipotansiyon vakaları bildirilmiştir. Amlodipin,
özellikle ciddi aort stenozu bulunan hastalarda diğer periferik vazodilatörler gibi dikkatli
kullanılmalıdır.
2/13Kalp yetmezliği olan hastalarda kullanım:
Kalp yetmezliği olan hastalar tedavi edilirken dikkatli olunmalıdır. Şiddetli kalp
yetersizliği olan hastalarda (New York Kalp Cemiyeti - NYHA III ve IV) plasebo
kontrollü, uzun dönemli bir çalışmada , rapor edilen pulmoner ödem insidansı amlodipin
ile tedavi edilen grupta plaseboya göre daha yüksek bulunmuştur. (bkz. Bölüm 5.1
Farmakodinamik özellikler).
Amlodipinin de dahil olduğu kalsiyum kanal blokörleri; ileride ortaya çıkabilecek
kardiyovasküler olay ve mortalite riskinde artışa yol açabileceğinden konjestif kalp
yetmezliği olan hastalarda dikkatli kullanılmalıdır.
Karaciğer fonksiyon bozukluğu olan hastalarda kullanım
Karaciğer fonksiyon bozukluğu olan hastalarda amlodipinin yarılanma ömrü uzar ve
EAA değerleri daha yüksektir; doz önerileri belirlenmemiştir. Bu nedenle, amlodipin
dozaj aralığının alt ucunda başlatılmalı ve hem ilk tedavide hem de doz artırılırken
dikkatli olunmalıdır. Şiddetli karaciğer yetmezliği olan hastalarda yavaş doz titrasyonu
ve dikkatli izleme gerekebilir.
Yaşlı hastalarda kullanım:
Yaşlı hastalarda doz arttırımı dikkatli yapılmalıdır (bkz. Bölüm 4.2 ve 5.2).
Böbrek yetmezliğinde kullanım:
Bu hastalarda amlodipin normal dozlarda kullanılabilir. Amlodipin plazma
konsantrasyonlarındaki değişiklikler böbrek yetmezliğinin derecesiyle korele değildir.
Amlodipin diyaliz edilemez.
4.5. Diğer tıbbi ürünler ile etkileşimler ve diğer etkileşim şekilleri
Diğer ajanların amlodipin üzerine etkisi
CYP3A4 inhibitörleri: Güçlü veya orta CYP3A4 inhibitörleri (proteaz inhibitörleri, azol
grubu antifungaller, eritromisin veya klaritromisin gibi makrolidler, verapamil veya
diltiazem) ile birlikte kullanımı amlodipinin plazma konsantrasyonlarını anlamlı derecede
yükselterek hipotansiyon riskini arttırabilir. Bu farmakokinetik değişikliklerin klinik
anlamlılığı yaşlılarda daha belirgin olabilir. Bu nedenle klinik takip ve doz ayarlaması
gerekebilir.
CYP3A4 indükleyicileri: CYP3A4’ün bilinen indükleyicilerinin birlikte uygulanması
halinde, amlodipinin plazma konsantrasyonu değişebilir. Bu sebeple, özellikle güçlü
CYP3A4 indükleyicileri (örn., rifampisin, sarı kantron) ile birlikte ilaç kullanımı
sırasında ve sonrasında kan basıncının izlenmesi ve doz ayarlaması yapılması
düşünülmelidir.
Greyfurt suyu
Amlodipinin greyfurt veya greyfurt suyu ile kullanımı; bazı hastalarda kan basıncını
düşürücü etkide artış ile sonuçlanabilecek biyoyararlanım artışına sebep olabileceğinden
önerilmemektedir.
Dantrolen (infüzyon): Hayvanlarda, verapamil ve intravenöz dantrolen uygulaması
3/13sonrası hiperkalemi ile birlikte ölümcül ventriküler fibrilasyon ve kardiyovasküler
kollaps gözlenmiştir. Hiperkalemi riski nedeni ile, malign hipertermi yatkınlığı olan
hastalarda ve malign hiperterminin tedavisinde amlodipin gibi kalsiyum kanal
blokörlerinin birlikte uygulanmasından kaçınılması önerilmektedir.
Amlodipinin diğer ajanlar üzerine etkisi
Amlodipinin kan basıncı düşürücü etkisi, antihipertansif özellikleri olan diğer ilaçların
kan basıncı düşürücü etkisine ek katkı sağlar.
Takrolimus: Farmakokinetik mekaniği tam olarak bilinmese de takrolimus ve amlodipin
eş zamanlı kullanıldığında takrolimusun kan seviyesinde artma riski vardır. Takrolimusun
toksisitesinden korunmak için, takrolimus ile tedavi gören hastalarda amlodipin
kullanılması durumunda, takrolimusun kandaki seviyesi izlenmeli ve gerekli olduğu
durumlarda takrolimus için doz ayarlaması yapılmalıdır.
Rapamisin (mTOR) İnhibitörlerinin Mekanik Hedefi:
Sirolimus, temsirolimus ve everolimus gibi mTOR inhibitörleri CYP3A substratlarıdır.
Amlodipin zayıf bir CYP3A inhibitörüdür. mTOR inhibitörlerinin birlikte kullanımı ile,
amlodipin mTOR inhibitörlerinin maruziyetini artırabilir.
Siklosporin:
Siklosporin ve amlodipin arasında, siklosporinin konsantrasyonunda kararsız artışlar
(ortalama %0 - %40) gözlenen renal transplant hastaları haricinde, sağlıklı gönüllüler
veya başka bir popülasyonda ilaç etkileşim çalışması yapılmamıştır. Amlodipin kullanan
renal transplant hastalarında siklosporin seviyesinin izlenmesine dikkat edilmeli ve eğer
gerekli ise siklosporinin dozu düşürülmelidir.
Simvastatin: Amlodipinin 10 mg’lık tekrarlayan dozlarının 80 mg simvastatin ile birlikte
uygulanması; simvastatin maruziyetinde, tek başına simvastatin uygulamasına göre
%77’lik bir artışa neden olmuştur. Amlodipin tedavisi alan hastalarda simvastatin dozu
günlük 20 mg’a sınırlandırılmalıdır.
Klinik etkileşim çalışmalarında amlodipin; atorvastatin, digoksin veya varfarin
farmakokinetiğini etkilememiştir.
Özel popülasyonlara ilişkin ek bilgiler
Karaciğer/ böbrek yetmezliği:
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi : C
Çocuk doğurma potansiyeli bulunan kadınlar/Doğum kontrolü ( Kontrasepsiyon)
4/13Çocuk doğurma potansiyeli olan kadınlar etkin doğum kontrol yöntemi kullandığından
emin olmalıdır.
Gebelik dönemi
Amlodipinin insanlarda gebelik dönemindeki emniyeti saptanmamıştır. Buna göre
hamilelerde kullanımı ancak daha güvenli bir tedavi alternatifi bulunmadığı ve hastalığın
kendisinin anne ve fetüs için daha büyük risk taşıdığı hallerde tavsiye edilebilir.
Hayvan çalışmalarında, yüksek dozlarda üreme toksisitesi gözlenmiştir (bkz. Bölüm 5.3).
Hayvanlar üzerinde yapılan çalışmalar, gebelik/ ve-veya/ embriyonal/fetal gelişim/ve-
veya/ doğum/ ve-veya/ doğum sonrası gelişim üzerindeki etkiler bakımından yetersizdir
(bkz Bölüm 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
Laktasyon dönemi
Amlodipin insan sütüne geçer. Bebek tarafından alınan maternal dozun oranı, çeyrekler
açıklığında tahmini olarak %3-7 ve en fazla %15 hesaplanmıştır. Amlodipinin infantlar
üzerindeki etkisi bilinmemektedir. Emzirmeye devam etme /etmeme veya amlodipin
tedavisine devam etme / etmeme ile ilgili karar; emzirmenin çocuğa yararı ve amlodipin
tedavisinin anneye faydası göz önünde bulundurularak verilmelidir.
Üreme yeteneği /Fertilite
Kalsiyum kanal blokörleri ile tedavi edilen bazı hastalarda sperm hücresi başında geri
dönüşümlü biyokimyasal değişiklikler rapor edilmiştir. Amlodipinin fertiliteye
potansiyel etkisine dair klinik veriler yetersizdir. Bir sıçan çalışmasında, erkek fertilitesi
üzerine yan etkiler saptanmıştır (bkz Bölüm 5.3 Klinik öncesi güvenlilik verileri).
4.7. Araç ve makine kullanımı üzerindeki etkiler
Amlodipinin araç ve makine kullanma üzerine az veya orta derece etkisi olabilir. Eğer
amlodipin alan hastalarda sersemlik, baş ağrısı, yorgunluk veya bulantı olursa, reaksiyon
verme yeteneği bozulabilir. Özellikle tedavi başlangıcında olmak üzere dikkatli olunması
önerilir.
4.8. İstenmeyen etkiler
Güvenlilik profilinin özeti
Tedavi sırasında en sık gözlenen yan etkiler uyku hali, sersemlik, baş ağrısı,
palpitasyonlar, yüzde kızarıklık, karın ağrısı, bulantı, ayak bileği şişmesi, ödem ve
yorgunluk olmuştur.
Yan etkilerin tablo şeklinde listesi:
Aşağıdaki yan etkiler şu sıklıklarla gözlenmiştir: çok yaygın (≥1/10); yaygın (≥1/100 ila
<1/10); yaygın olmayan (≥1/1000 ila <1/100); seyrek (≥1/10000 ila <1/1000); çok seyrek
(<1/10000) ve bilinmiyor (eldeki verilerden hareketle tahmin edilemiyor) açısından
aşağıda listelenmiştir:
Advers reaksiyonlar her sıklık grubunda azalan ciddiyete göre yer almaktadır.
Kan ve lenf sistemi hastalıkları
Çok seyrek: Trombositopeni, lökopeni
5/13Bağışıklık sistemi hastalıkları
Çok seyrek: Alerjik reaksiyon
Metabolizma ve beslenme hastalıkları
Çok seyrek: Hiperglisemi
Psikiyatrik hastalıklar
Yaygın olmayan: Uykusuzluk, duygu durum dalgalanmaları (anksiyete dahil),depresyon
Seyrek: Konfüzyon
Sinir sistemi hastalıkları
Yaygın: Uyku hali, sersemlik, baş ağrısı (özellikle tedavinin başlangıcında)
Yaygın olmayan: Tremor, tat almada bozulma, senkop, hipoestezi, parestezi
Çok seyrek: Hipertoni, periferik nöropati
Bilinmiyor: Ekstrapiramidal bozukluk
Göz hastalıkları
Yaygın : Görme bozukluğu (diplopi dahil)
Kulak ve iç kulak hastalıkları
Yaygın olmayan: Kulak çınlaması
Kardiyak hastalıklar
Yaygın: Çarpıntı (palpitasyon)
Yaygın olmayan: Aritmi (bradikardi, ventriküler taşikardi, atriyal fibrilasyon dahil)
Çok seyrek: Miyokart enfarktüsü
Vasküler hastalıklar
Yaygın: Yüzde kızarma
Yaygın olmayan: Hipotansiyon
Çok seyrek: Vaskülit
Solunum, göğüs hastalıkları ve mediastinal hastalıklar
Yaygın: Dispne
Yaygın olmayan: Öksürük, rinit
Gastrointestinal hastalıklar
Yaygın: Karın ağrısı, bulantı, dispepsi, bağırsak hareketlerinde değişiklik (ishal ve
kabızlık dahil)
Yaygın olmayan: Kusma, ağız kuruluğu
Çok seyrek: Diş eti hiperplazisi, pankreatit, gastrit
Hepato-bilier hastalıklar
Çok seyrek: Hepatit, sarılık ve karaciğer enzim yükselmeleri (çoğunlukla kolestaz ile
bağlantılı)
* İstisnai ekstrapiramidal sendrom vakaları gözlenmiştir.
Deri ve deri altı doku hastalıkları
Yaygın olmayan: Alopesi, purpura, terlemede artış, kaşıntı (prurit), deride renk
değişikliği, döküntü, eksantem, ürtiker
Çok seyrek: Anjiyoödem, eritema multiforme, eksfoliatif dermatit, Stevens-Johnson
6/13sendromu, Quincke ödemi, ışığa karşı duyarlılık
Bilinmiyor: Toksik epidermal nekroliz.
Kas-iskelet hastalıkları, bağ doku ve kemik hastalıkları
Yaygın : Ayak bileği şişmesi, kas krampları
Yaygın olmayan: Artralji, miyalji, sırt ağrısı
Böbrek ve idrar yolu hastalıkları
Yaygın olmayan: Miksiyon bozukluğu, noktüri, idrara çıkma sıklığında artma,
Üreme sistemi ve meme hastalıkları
Yaygın olmayan: İmpotans, jinekomasti
Genel bozukluklar ve uygulama bölgesine ilişkin hastalıklar
Çok yaygın: Ödem
Yaygın: Yorgunluk, asteni
Yaygın olmayan: Göğüs ağrısı, kırıklık hali, ağrı
Araştırmalar
Yaygın olmayan: Kilo artışı/azalması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
İnsanlarda bilinçli doz aşımına dair deneyim sınırlıdır.
Semptomlar
Mevcut veriler, yüksek miktarlardaki doz aşımının aşırı periferik vazodilatasyona ve
muhtemel refleks taşikardiye yol açabileceğini düşündürmektedir. Belirgin ve
muhtemelen uzun süreli sistemik hipotansiyon ile başlayıp, ölümle sonuçlanan şoka
uzanan birkaç vaka da rapor edilmiştir.
Tedavi
Amlodipin doz aşımına bağlı klinik olarak anlamlı hipotansiyonda kalp ve solunum
fonksiyonlarının sık izlenmesi, ekstremitelerin yükseğe kaldırılması, dolaşımdaki sıvı
hacmi ve atılan idrar hacminin kontrolü dahil olmak üzere aktif kardiyovasküler destek
sağlanması gerekir.
Vasküler tonus ve kan basıncını düzeltmek için, kullanımına ait bir kontrendikasyon
bulunmaması şartıyla bir vazokonstriktör yararlı olabilir. İntravenöz kalsiyum glukonat,
kalsiyum kanal blokajı etkilerini gidermede faydalı olabilir.
Bazı durumlarda gastrik lavaj yararlı olabilir. Sağlıklı gönüllülere, oral 10 mg amlodipin
7/13alımının hemen ardından veya 2 saat sonrasına kadar aktif kömür verildiğinde,
amlodipin emiliminde anlamlı bir azalma meydana gelmiştir.
Amlodipin yüksek oranda proteine bağlı olduğu için diyaliz muhtemelen yararlı
olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyovasküler sistem, temelde vasküler etkileri olan selektif
kalsiyum kanal bloköri, dihidropiridin türevleri
ATC kodu: C08CA01
Amlodipin, dihidropiridin grubu bir kalsiyum iyon akışı inhibitörüdür (yavaş kanal
blokörü veya kalsiyum iyon antagonisti) ve kalp ve damar düz kaslarında kalsiyum
iyonunun hücre membranından geçerek hücre içine girişini inhibe eder.
Amlodipinin antihipertansif etki mekanizması vasküler düz kaslar üzerindeki direkt
gevşetici etkiye bağlıdır. Amlodipinin anjina pektorisi giderici etkisinin kesin
mekanizması tam olarak belirlenmemiştir ama amlodipin total iskemik yükü aşağıdaki
iki etki yolu ile azaltmaktadır:
1. Amlodipin periferik arteriyolleri dilate ederek kalbin karşı karşıya olduğu total
periferik rezistansı (afterload) azaltır. Kalp atım hızı stabil kaldığından, kalbin yükünün
hafifletilmesi, miyokart enerji tüketimini ve oksijen gereksinimini azaltır.
2. Amlodipinin etki mekanizması muhtemelen, hem normal hem de iskemik
bölgelerdeki ana koroner arterlerin ve koroner arteriyollerin dilate olmasıyla da
alakalıdır. Bu dilatasyon koroner arter spazmı olan hastalarda (Prinzmetal veya varyant
anjina) miyokarta oksijen ulaşımını arttırmaktadır.
Hipertansiyonlu hastalarda günde tek doz, hem yatar vaziyette hem de ayakta ölçülen
kan basıncında 24 saatlik süre boyunca klinik olarak anlamlı azalmalar meydana getirir.
Etkisinin yavaş başlaması nedeniyle, amlodipin kullanımında akut hipotansiyon
görülmez.
Anjinalı hastalarda amlodipinin günde tek doz uygulanması, toplam egzersiz zamanını,
anjina başlangıcı için geçen süreyi, 1 mm ST segmenti çökmesi görülmesine kadar
geçen süreyi uzatır ve hem anjina atak sıklığını hem de nitrogliserin tablet tüketimini
azaltır.
Amlodipin ile metabolik advers etkiler veya plazma lipidlerinde değişiklik meydana
gelmemiştir ve astımlı, diyabetli, gutlu hastalarda kullanıma uygundur.
Amlodipinin koroner arter hastalığı (KAH) olan hastalarda klinik olayları önlemedeki
etkinliği, 1997 hastanın dahil edildiği bağımsız, çok merkezli, çift kör, plasebo kontrollü
bir çalışmada değerlendirilmiştir, Tromboz Olgularının Sınırlandırılmasında Amlodipin
ile Enalaprilin Karşılaştırılması (Comparison of Amlodipine vs Enalapril to Limit
8/13Occurrences of Thrombosis, CAMELOT çalışması). Statinler, beta blokörler,
diüretikler ve aspirin ile standart bakımın yanısıra, bu hastaların 655’i plasebo, 673’ü
enalapril 10-20 mg ve 663’ü amlodipin 5-10 mg ile 2 yıl boyunca tedavi edilmiştir.
Başlıca etkinlik sonuçları Tablo 1’de gösterilmektedir. Sonuçlar, KAH hastalarında
amlodipin tedavisinin anjinaya bağlı hospitalizasyonu ve revaskülarizasyon girişimini
azalttığını göstermiştir.
Tablo 1. CAMELOT’ta Anlamlı Klinik Sonuçların İnsidansı
Kardiyovasküler olay oranı Amlodipin vs. plasebo
No. (%)
Klinik Sonuç Amlodipin Plasebo Enalapril Risk oranı P değeri
(%95 Güven
Aralığı -GA)
Primer sonlanım noktası
Kardiyovasküler 110 (16,6) 151 (23,1) 136 (20,2) 0,69 (0,54 – 0,003
istenmeyen 0,88)
etkiler
Bireysel bileşenler
Koroner 78 (11,8) 103 (15,7) 95 (14,1) 0,73 (0,54 – 0,03
revaskülerizasyon 0,98)
Anjina Sebebiyle 51 (7,7) 84 (12,8) 86 (12,8) 0,58 (0,41 – 0,002
Hospitalizasyon 0,82)
Ölümcül olmayan 14 (2,1) 19 (2,9) 11 (1,6) 0,73 (0,37 – 0,37
miyokart 1,46)
enfarktüsü
İnme veya geçici 6 (0,9) 12 (1,8) 8 (1,2) 0,50 (0,19 – 0,15
iskemik atak 1,32)
Kardiyovasküler 5 (0,8) 2 (0,3) 5 (0,7) 2,46 (0,48 – 0,27
ölüm 12,7)
Konjestif kalp 3 (0,5) 5 (0,8) 4 (0,6) 0,59 (0,14 – 0,46
yetmezliği için 2,47)
hospitalizasyon
Resusitasyon 0 4 (0,6) 1 (0,1) NA 0,04
yapılmış kardiyak
arrest
Yeni başlamış 5 (0,8) 2 (0,3) 8 (1,2) 2,6 (0,50 – 0,24
periferik vasküler 13,4)
hastalık
Kalp Yetmezliği olan hastalarda kullanım
NYHA Sınıf II - IV kalp yetmezliği olan hastalarda yapılan hemodinamik ve egzersize
dayalı kontrollü klinik çalışmalar amlodipinin; egzersiz toleransı, sol ventrikül
ejeksiyon fraksiyonu ölçümleri ve klinik semptomatoloji ile belirlenebilen bir klinik
bozulmaya yol açmadığını göstermiştir.
Digoksin, diüretikler ve anjiyotensin dönüştürücü enzim (ACE) inhibitörleri alan
NYHA Sınıf III - IV kalp yetmezliği olan hastalarda yapılan plasebo kontrollü bir
9/13çalışmada (PRAISE), amlodipinin kalp yetmezliği olan hastalarda mortalite veya
kombine mortalite ve morbidite riskinde bir artışa yol açmadığı gösterilmiştir.
Klinik semptomları veya iskemik hastalığı düşündüren veya altta yatan objektif
bulguları olmayan NYHA III ve IV kalp yetmezliği olan hastalarda, stabil dozlarda
ACE inhibitörleri, dijitaller ve diüretikler üzerinde amlodipin ile yapılan uzun süreli,
plasebo kontrollü bir takip çalışmasında (PRAISE - 2), amlodipin toplam
kardiyovasküler mortalite üzerinde hiçbir etkisi olmamıştır. Aynı popülasyonda
amlodipin, artan pulmoner ödem raporlarıyla ilişkilendirilmiştir.
Kalp Krizini Önleme Tedavisi Çalışması (ALLHAT)
Kalp Krizini Önlemek Üzere Antihipertansif ve Lipid Düşürücü Tedavi Çalışması
(Antihypertensive and Lipid-Lowering Treatment to Prevent Heart Attack Trial,
ALLHAT), hafif ve orta hipertansiyonun başlangıç tedavisinde yeni ilaçlar olan
amlodipin (kalsiyum kanal blokörü) (2,5-10 mg/gün) ve lisinoprili (anjiyotensin
dönüştürücü enzim (ACE) inhibitörü) (10-40 mg/gün) bir tiyazid diüretiği olan
klortalidon (12,5-25 mg/gün) ile karşılaştırmak için yapılmış randomize, çift kör bir
morbidite-mortalite çalışmasıdır.
55 yaş veya üzerindeki toplam 33.357 hipertansif hasta randomize edilmiş ve ortalama
4.9 yıl boyunca takip edilmiştir. Hastalarda ilave olarak aşağıdaki risk faktörlerinden
en az birisi mevcuttu; >6 ay öncesinde miyokart enfarktüsü veya inme ya da
belgelenmiş başka bir kardiyovasküler hastalık (toplam %51,5), tip 2 diyabet (%36,1),
HDL-C <35 mg/dL (%11,6), elektrokardiyogram veya ekokardiyografi ile tanı
konmuş sol ventrikül hipertrofisi (%20,9), sigara içme (%21,9).
Primer sonlanım noktası, ölümcül KAH ve ölümcül olmayan miyokart enfarktüsü
bileşimi idi. Primer sonlanım noktasında, amlodipine dayalı tedavi ile klortalidona
dayalı terapi arasında anlamlı bir fark yoktur (RR 0,98 %95 GA [0,9-1,07] p=0,65).
Sekonder sonlanım noktaları arasında, kalp yetmezliği insidansı (karma kombine bir
kardiyovasküler sonlanım noktası bileşeni) klortalidon grubuna göre amlodipin
grubunda belirgin olarak yüksekti (%10,2 ye karşı %7,7, RR 1,38, %95 GA [1,25-
1,52] p<0,001). Diğer yandan, herhangi bir sebebe bağlı mortalitede amlodipine dayalı
tedavi ile klortalidona dayalı tedavi arasında anlamlı bir fark yoktur (RR 0,96 %95 GA
[0,89-1,02] p=0,2).
Pediyatrik hastalarda kullanım (6-17 yaşlar arası)
Predominant olarak sekonder hipertansiyonu olan 6-17 yaşlar arasındaki 268 çocuğu
içeren bir çalışmada 2,5 mg ve 5 mg dozlarda amlodipin plasebo ile karşılaştırılmış,
her iki dozun da sistemik kan basıncını plasebodan anlamlı olarak daha fazla azalttığı
görülmüştür. İki doz arasındaki fark istatistiksel olarak anlamlı değildi.
Amlodipinin büyüme, ergenlik ve genel gelişim üzerine uzun dönem etkileri
çalışılmamıştır. Yetişkin dönemde kardiyovasküler morbidite ve mortaliteyi azaltmak
10/13için çocukluk döneminde amlodipin tedavisinin uzun dönem etkisi de
gösterilmemiştir.
5.2. Farmakokinetik özellikler
Genel özellikler
Emilim:
Terapötik dozların oral uygulanmasından sonra, amlodipin iyi absorbe olur ve doz
sonrası 6 - 12 saatler arasında doruk kan seviyesini oluşturur. Mutlak biyoyararlanım
% 64 – 80 arasında hesaplanmıştır.
Gıda ile alınması, amlodipin emilimini etkilemez.
Dağılım:
Dağılım hacmi takriben 21 L/kg'dır.
In vitro çalışmalar dolaşımdaki amlodipinin yaklaşık % 97,5'inin plazma proteinlerine
bağlı olduğunu göstermiştir.
Biyotransformasyon:
Kararlı durum (steady state) plazma seviyelerine birbirini takip eden dozlarla 7 - 8 gün
sonra erişilir. Amlodipin karaciğerde yoğun bir şekilde metabolize olarak inaktif
metabolitlere dönüşür ki ana ilacın %10'u ile metabolitlerinin %60'ı idrarla atılır.
Eliminasyon:
Terminal plazma eliminasyon yarı ömrü yaklaşık 35 - 50 saattir ve günde tek doz
kullanım tavsiyesi ile tutarlıdır.
Doğrusallık / Doğrusal olmayan durum
Doğrusallık/doğrusal olmayan durum verisi saptanmamıştır.
Hastalardaki karakteristik özellikler
Yaşlı hastalarda kullanımı:
Amlodipinin doruk plazma konsantrasyonlarına ulaşma zamanı yaşlılarda ve
gençlerde benzerdir. Yaşlılarda amlodipin klerensi; eğri altı alan (EAA) ve
eliminasyon yarılanma ömründe artmayla sonuçlanacak şekilde azalma eğilimi
gösterir. Konjestif kalp yetmezliği olan hastalarda eğri altı alan (EAA) ve eliminasyon
yarılanma ömründeki artış, çalışılan hasta yaş grubu için beklenildiği gibi olmuştur.
Karaciğer bozukluğu olan hastalarda kullanımı:
Karaciğer bozukluğu olan hastalarda amlodipin kullanımına dair çok sınırlı klinik veri
mevcuttur. Karaciğer yetmezliği olan hastalar, daha uzun bir yarı ömre ve EAA’da
yaklaşık %40-60’lık bir artışa sebep olacak şekilde düşük amlodipin klerensine
sahiptir.
Pediyatrik hastalarda kullanımı:
Günde bir veya iki kez olacak şekilde 1,25 ila 20 mg arasında amlodipin alan 1 ile 17
yaş arası (34 hasta 6-12 yaş arası ve 28 hasta 13-17 yaş arası) 74 hipertansif çocukta
bir popülasyon farmakokinetik çalışması yapılmıştır. 6-12 yaş arası çocuklarda ve 13-
17 yaş arasındaki adolesanlarda tipik oral klerens (CL/F) sırasıyla erkeklerde 22,5 ve
27,4 l/sa ve dişilerde 16,4 ve 21,3 l/sa olarak bulunmuştur. Bireyler arası maruziyette
yüksek değişkenlik gözlenmiştir. 6 yaş altındaki çocuklarda raporlanan veriler
11/13sınırlıdır.
5.3. Klinik öncesi güvenlilik verileri
Üreme toksikolojisi:
Sıçan ve farelerde yapılan üreme çalışmalarında mg/kg bazında insanlarda önerilen
maksimum dozun yaklaşık 50 katından fazla dozlarda gecikmiş doğum, uzamış doğum
sancısı süresi ve yavru sağkalımında azalma gözlenmiştir.
Karsinojenez
İki yıl boyunca günde 0,5, 1,25 ve 2,5 mg/kg doz seviyelerine denk gelecek
konsantrasyonlarda amlodipin verilen fare ve sıçanlarda, karsinojeneze ait herhangi
bir bulgu elde edilememiştir. En yüksek doz (mg /m2 olarak, fareler için insanda
önerilen maksimum klinik doz olan 10 mg’a benzer ve sıçanlar için insanda önerilen
maksimum klinik doz olan 10 mg’ın iki katı*) fareler için maksimum tolere edilen
doza yakın; ancak sıçanlar için değildir.
Mutajenez
Mutajenez çalışmalarında, gen veya kromozom seviyesinde ilaca bağlı herhangi bir
etki görülmemiştir.
Fertilite Bozuklukları
Sıçanlarda, 10 mg/kg/gün dozlarına kadar (insanda mg/m2 bazında önerilen
maksimum doz olan 10 mg’ın sekiz katı*) kullanımda (çiftleşme öncesi erkeklerde 64
gün dişilerde 14 gün) fertilite üzerine herhangi bir etki görülmemiştir. 30 gün boyunca
amlodipin ile mg/kg bazında insan dozuyla karşılaştırılabilir bir dozda tedavi edilen
erkek sıçanlarda yapılan başka bir sıçan çalışmasında; sperm yoğunluğu ve erişkin
spermatidlerin ve sertoli hücrelerinin sayısında azalmalar gibi plazma folikül uyarıcı
hormon ve testosteron miktarında da azalma gözlenmiştir.
*Hasta ağırlığı 50 kg varsayılmıştır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Dibazik kalsiyum fosfat (susuz)
Sodyum nişasta glikolat
Magnezyum stearat
6.2. Geçimsizlikler
Bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
30 ve 90 tablet içeren PVC-PVDC/Al folyo blister ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
12/13Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI
175/46
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.10.1995
Ruhsat yenileme tarihi: 13.04.2006
10. KÜB’ÜN YENİLENME TARİHİ
13/13