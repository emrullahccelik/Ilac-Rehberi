KISA ÜRÜN BİLGİSİ
1. BEŞERİ TIBBİ ÜRÜNÜN ADI
ASACOL® 500 mg Supozituvar
2. KALİTATİF KANTİTATİF BİLEŞİM
Etkin madde:
Her bir supozituvar, etkin madde olarak 500 mg mesalazin içerir.
Yardımcı maddeler:Yardımcı maddeler için bölüm 6.1’e bakınız.
3. FARMASÖTİK FORM
Açık gri-kahve renkli, torpido şeklinde supozituvar.
4. KLİNİK ÖZELLİKLER
4.1. Terapötik endikasyonlar
Rektumda sınırlı ülseratif kolitin akut tedavisinde ve tekrarının önlenmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Hastanın klinik gereksinimine bağlı olarak günde üç kez 1 adet ASACOL (günde 1500 mg
mesalazine eşdeğer) rektuma yerleştirilir. Doz hastalığın şiddetine göre ayarlanır ve hastanın
durumu düzeldikçe azaltılabilir.
Uygulama şekli:
ASACOL sabah, öğle ve akşam olmak üzere günde üç kez rektum içine yerleştirilerek
kullanılmalıdır.
Tedavi ile istenen sonuç ancak ASACOL ile tedavinin düzenli ve doğru bir şekilde
uygulanmasıyla elde edilebilecektir.
Genellikle, ülseratif kolitin akut atakları 8-12 hafta içinde yatışır. Tedavi süresi doktor
tarafından belirlenir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer yetmezliği olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa mesalazinin yol açtığı renal toksisite düşünülmelidir.
Şiddetli böbrek ve karaciğer yetmezliği olan hastalarda kontrendikedir.
1Pediyatrik popülasyon:
Çocuklarda kullanıma ilişkin bilgiler sınırlı olduğundan kullanımı önerilmemektedir.
Geriyatrik popülasyon:
Yetişkinler için verilen pozoloji ve uygulama şekli geriyatrik popülasyon için de geçerlidir.
4.3.Kontrendikasyonlar
ASACOL,
- Daha önceden salisilik asit ve türevlerine ya da diğer bileşenlerine karşı duyarlılığı
olanlarda,
- Şiddetli karaciğer veya böbrek fonksiyonu bozukluklarında,
- Daha önceden var olan gastrik veya duodenal ülserlerde,
- Hemorajik diyatezi olanlarda kontrendikedir.
4.4.Özel kullanım uyarıları ve önlemleri
Tedaviye başlamadan önce ve tedavi sırasında hekimin isteğine göre kan testleri (diferansiyel
kan sayımı; ALT veya AST gibi karaciğer fonksiyon testleri ve serum kreatinin) ve idrar
muayenesi (test çubukları/dip çubukları) yapılmalıdır. Kontroller tedaviye başlandıktan 14
gün sonra yapılmalı ve 4 haftalık aralarla 2-3 kez tekrarlanmalıdır.
Bulgular normal ise kontroller 3 aylık aralarla yapılabilir. Eğer ilave belirtiler gelişirse kontrol
muayeneleri hemen yapılmalıdır.
Özellikle astım olmak üzere akciğer hastalığı olan hastalar ASACOL tedavisi sırasında çok
dikkatli bir şekilde izlenmelidir.
Sülfasalazin içeren ilaçlarla yan etki görülme öyküsü olan hastalarda, ASACOL tedavisine
yalnızca dikkatli bir hekim muayenesi ile başlanmalıdır. Kramplar, akut karın ağrısı, ateş,
şiddetli baş ağrısı ve deride döküntü gibi akut intolerans reaksiyonları görüldüğünde tedavi
hemen kesilmelidir.
4.5. Diğer tıbbi ürünler ile etkileşimler ve diğer etkileşim şekilleri
Karşılıklı etkileşime ilişkin özel araştırmalar yapılmamıştır.
ASACOL aşağıdaki ilaçlarla birlikte kullanılması halinde karşılıklı etkileşimler ortaya
çıkarabilir. Bu olası etkileşimlerin çoğu teorik nedenlere dayanır.
2- Kumarin tipi antikoagülanlar: Antikoagülan etkisinin artma olasılığı vardır
(gastrointestinal kanama riskini artırır)
- Glukokortikoidler: İstenmeyen gastrik yan etkilerin artma olasılığı vardır.
- Sülfonilüre: Kan şekerini düşürücü etkinin artma olasılığı vardır.
- Metotreksat: Metotreksatın toksisite potansiyelinin artma olasılığı vardır.
- Probenesid/sülfinpirazon: Ürikozürik etkinin azalma olasılığı vardır.
- Spironolakton/furosemid: Diüretik etkinin azalma olasılığı vardır.
- Rifampisin: Tüberkülostatik etkinin azalma olasılığı vardır.
Azatiyopürin ya da 6-merkaptopürin ile tedavi görmekte olan hastalarda mesalazinin bu
ilaçların miyelosupresif etkilerini arttırabileceği düşünülmelidir.
Özel popülasyonlara ilişkin ek bilgiler
Pediyatrik popülasyon:
6 yaşın altındaki çocuklarda yeterli deneyim olmadığından ASACOL bu yaş grubunda
kullanılmamalıdır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ASACOL’ün çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
Sınırlı sayıda gebelikte maruz kalma olgularına ilişkin veriler, mesalazinin gebelik üzerinde
ya da fetüsün/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Oral yol ile alınan mesalazinde hayvanlar üzeinde yapılan çalışmalar, gebelik/embryonal/fetal
gelişim/doğum ya da doğum sonrası gelişim ile ilgili olarak doğrudan ya da dolaylı zararlı
etkiler olduğunu göstermemektedir (bkz. bölüm 5.3).
Gebe kadınlara verilirken tedbirli olunmalıdır.
İzole tek bir vakada gebelik sırasında yüksek mesalazin dozunun uzun süreli uygulanması
neticesinde (2-4 g/gün, oral) yeni doğan bebekte böbrek yetmezliği bildirilmiştir.
ASACOL gebelik sırasında ancak beklenen faydanın potansiyel riskten fazla olması halinde
uygulanmalıdır.
Laktasyon dönemi
3Mesalazinin insan ya da hayvan sütü ile atılmasına ilişkin sınırlı bilgiler mevcuttur.
Memedeki çocuk açısından bir risk olduğu göz ardı edilemez. Emzirmenin durdurulup
durdurulmayacağına ya da ASACOL tedavisinin durdurulup durdurulmayacağına/tedaviden
kaçınılıp kaçınılmayacağına ve ASACOL tedavisinin emziren anne açısından faydası dikkate
alınmalıdır. N-asetil-5 aminosalisilik ve az miktarda mesalazin anne sütüne geçmektedir.
Diyare gibi aşırı duyarlılık reaksiyonları emzirilen bebeklerde göz ardı edilemez. Emzirilen
bebekte diyare gelişirse emzirmeye son verilmelidir.
Üreme yeteneği/Fertilite
İnsanlarda üreme yeteneği/fertilite üzerine etkisi bilinmemektedir.
4.7. Araç ve makine kullanımı üzerine etkiler
Araç ve makine kullanma üzerine herhangi bir olumsuz etkisi bilinmemektedir.
4.8. İstenmeyen etkiler
Aşağıdaki sıklık verilerine göre ayn etkiler değerlendirilmiştir:
Çok yaygın: (≥1/10)
Yaygın: (≥1/100 - <1/10)
Yaygın olmayan: (≥1/1000 - <1/100)
Seyrek: (≥1/ 10 000 - <1/1000)
Çok seyrek: (<1/10 000) (istisnai raporlar dahildir)
Kan ve lenf sistemi hastalıkları
Çok seyrek: Bozulan kan sayımı (aplastik anemi, agranülositoz, pansitopeni, nötropeni,
lökopeni, trombositopeni).
Bağışıklık sistemi hastalıkları
Çok seyrek: Alerjik egzantem, ilaç ateşi, bronkospazm, perikardit, miyokardit, akut
pankreatit, alerjik alveolit, lupus eritomatozus sendromu, pankolit gibi hipersensitivite
reaksiyonları
Sinir sistemi hastalıkları
Seyrek: Baş ağrısı, sersemlik
Çok seyrek: Periferal nöropati
Gastrointestinal hastalıklar
Seyrek: Karın ağrısı, diyare, gaz, bulantı, kusma
Hepato-bilier hastalıkları
Çok seyrek: Karaciğer fonksiyon testlerinde değişiklikler (transaminazlarda ve kolestaz
parametrelerinde artış), hepatit, kolestatik hepatit
Deri ve deri altı doku hastalıkları
4Çok seyrek: Alopesi
Kas-iskelet bozuklukları, bağ doku ve kemik hastalıkları
Çok seyrek: Miyalji , artralji
Böbrek ve idrar hastalıkları
Çok seyrek: Akut ve kronik interstisyel nefrit ve böbrek yetmezliğini içeren böbrek fonksiyon
bozuklukları
Genel bozukluklar ve uygulama bölgesine ilişkin hastalıkları
Çok seyrek: Oligospermi (geri dönüşümlü)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Bugüne dek bildirilen bir aşırı doz olgusu bulunmamaktadır. Bilinen özgün bir antidotu
yoktur.
Eğer gerekliyse, aşırı doz olgularında elektrolitlerin infüzyonu (zorlu diürez) düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İntestinal antienflamatuvar Ajanı
ATC kodu: A07EC02
Antienflamatuvar etki mekanizması bilinmemektedir. In vitro çalışmaların sonuçları
lipooksijenaz inhibisyonunun etkili olabileceğini göstermektedir.
Bağırsak mukozasındaki prostaglandin konsantrasyonları üzerine etkisi de gösterilmiştir.
Mesalazin (5-aminosalisik ait/5-ASA)reaktif oksijen bileşenlerin radikal tutucusu olarak etki
göstermektedir.
Rektal yol ile uygulanan mesalazin, bağırsakta lokal olarak etkilidir ve ince barsağın luminal
bölümünün mukoza ve submukozasında etki gösterir. Mesalazinin enflamasyon bölgesinde
bulunması önemlidir. Bu nedenle mesalazinin sistemik biyoyararlanım / plazma
konsantrasyonları, terapötik etkinlik ile değil güvenlik ile ilişkili bir faktördür.
5.2. Farmakokinetik özellikler
Emilim:
5Mesalazin emilimi en yüksek oranda bağırsağın proksimal bölgelerinde, en düşük oranda da
bağırsağın distal bölgelerinde gerçekleşir.
Hem tek doz hem de birkaç haftalık günde üç kez 500 mg mesalazin ile tekrarlı doz
tedavisinden sonra 5-ASA pik plazma konsantrasyonları 0.1 µg/ml ve 1 µg/ml aralığında asıl
metabolit N-Ac-5-ASA’nın pik plazma konsantrasyonları ise 0.3 µg/ml ve 1.6 µg/ml
aralığındadır. Bazı olgularda, 5-ASA pik plazma konsantrasyonları uygulamadan bir saat
sonra elde edilir.
Dağılım:
Teknesyum işaretli 500 mg mesalazin ile yapılan sintigrafik araştırmalar, supozituvarın pik
dağılımının vücut sıcaklığında eridikten 2-3 saat sonra olduğunu göstermiştir. Dağılım
öncelikle, rektum ve rektosigmoid bağlantısında sınırlıdır. Bu nedenle ASACOL özellikle
proktit (rektumun ülseratif koliti) tedavisine uygundur.
Biyotransformasyon:
Mesalazin presistemik olarak bağırsak mukozasında ve karaciğerde farmakolojik açıdan
inaktif metaboliti olan N-asetil-5-aminosalisilik aside (N-Ac-5-ASA) dönüşür. Asetilasyon,
hastanın asetilatör fenotipinden bağımsız olarak gerçekleşmektedir. Bazı asetilasyon işlemi
kalın bağırsak bakterileri tarafından oluşmaktadır. Mesalazin ve N-asetil-5-aminosalisilik
asidin proteine bağlanma oranları sırasıyla % 43 ve % 78’dir.
Eliminasyon:
Mesalazin ve metaboliti olan N-Ac-5-ASA feçes (asıl kısmı) ile birlikte renal (miktarı
uygulama şekline; farmasötik formuna ve mesalazinin salınma yoluna bağlı olarak % 20-%50
arasında değişir) ve biliyer (küçük bir kısmı) yollarıyla atılmaktadır. Renal atılım temelde N-
Ac-5-ASA şeklinde gerçekleşir. Ağız yoluyla toplam uygulanan mesalazin dozunun yaklaşık
% 1’i temelde N-Ac-5-ASA şeklinde anne sütüne geçer.
500 mg mesalazinin tek bir dozundan sonra (72 saat içinde) uygulanan 5-ASA dozun yaklaşık
% 11’i ve birkaç haftalık günde üç kez 500 mg mesalazin ile tekrarlı doz tedavisinden sonra
uygulanan 5-ASA dozun yaklaşık % 13’ü idrarda geri kazanılmıştır. Uygulanan dozun
yaklaşık % 10’u safra yolu ile elimine edilmiştir.
5.3. Klinik öncesi güvenlilik verileri
Güvenlilik farmakolojisi, genotoksisite, karsinojenisite (sıçanlarda) veya üreme toksisitesi
çalışmalarından elde edilen preklinik veriler, insanlar için özellikli bir tehlike göstermemiştir.
Toksisite çalışmalarında, mesalazinin oral olarak yüksek dozda tekrarlı uygulamasından sonra
böbrek toksisitesi (böbrek papiller nekrozu ve tüm nefron veya proksimal kıvrımlı böbrek
tübüllerinin epitelyal hasarı) gözlenmiştir. Bu bulguların klinik önemi belirsizdir.
6. FARMASÖTİK ÖZELLİKLER
6.1. Yardımcı maddelerin listesi
Katı yağ (Suppocire AML)
66.2. Geçimsizlik
Geçerli değildir.
6.3. Raf ömrü
36 ay.
6.4. Saklamaya yönelik özel tedbirler
25 C’nin altındaki oda sıcaklığında saklayınız ve ışıktan koruyunuz.
6.5. Ambalajın niteliği ve içeriği
Herbiri 5 adet supozituvar içeren PVC/PE laminat folyo içinde 20 supozituvarlık ambalajlarda
(4 tane 5 supozituvarlık PVC/PE folyo) sunulmaktadır.
6.6. Beşeri tıbbi üründen arta kalan maddelerin imhası ve diğer önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Adı : EİP Eczacıbaşı İlaç Pazarlama A.Ş
Adresi: Büyükdere Cad. Ali Kaya Sok. No:5
Levent 34394, İstanbul
Tel : (212) 350 80 00
Faks : (212) 350 84 64
8. RUHSAT NUMARASI(LARI)
21.12.2009-129/54
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.12.2009
Ruhsat yenileme tarihi:
10. KÜB’ÜN YENİLENME TARİHİ
7