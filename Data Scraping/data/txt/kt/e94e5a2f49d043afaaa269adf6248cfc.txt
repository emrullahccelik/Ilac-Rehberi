1 
  
KULLANMA TALİMATI  
 
TUODAPRO DUO  0,5 mg/0, 4 mg sert kapsül  
Ağızdan alınır.  
 
• Etkin madde: Her bir sert kapsül, 0,5 mg dutasterid ve 0,367 mg tamsulosine 
eşdeğer 0,4 mg tamsulosin hidroklorür içerir.  
• Yardımcı maddeler.  Siyah demir oksit (E172), kırmızı demir oksit (E172), titanyum 
dioksit (E171), sarı demir oksit (E172), jelatin  (sığır kaynaklı) , propilen glikol 
monokaprilat, butilhidroksitoluen (E321),  gliserol, trigliseritler (orta zincirli), lesitin 
(soya yağı  içerebilir), metakrilik asit -etil akrilat kopolimer 1:1 dağılım yüzde 30, 
mikrokristalin selüloz, dibütil sebakat, polisorbat 80 , hidröz kolloidal sili ka, kalsiyum 
stearat, siyah baskı mürekkebinde; şellak, propilen glikol, güçlü amonyak çözeltisi, 
potasyum hidroksit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kulla ndığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
 
Bu Kullanma Talimatında:  
1. TUODAPRO DUO  nedir ve ne için kullanılır?  
2. TUODAPRO DUO ’yu kullanmadan önce dikkat edilmesi gerekenler  
3. TUODAPRO DUO  nasıl kullanılır?  
4. Olası yan etkiler nelerdir?  
5. TUODAPRO DUO ’nun saklanması  
Başlıkları yer almaktadır.  
1. TUODAPRO DUO  nedir ve ne için kullanılır?  
TUODAPRO DUO , dutasterid ve tamsulosin adı verilen iki farklı etkin maddenin bileşimidir. 
Dutasterid 5-alfa redüktaz inhibitörleri  ve tamsulosin alfa-blokö rler  adı verilen gruplara ait 
ilaçlardır.  
TUODAPRO DUO  kapsüller, kahverengi gövde li ve üzerinde siyah renkte C001 yazısı bulunan 2 
 turuncu kapaktan oluşan uzun sert kabuklu kapsüllerdir. 30 ve 90 kapsüllük  ambalajlarda 
bulunur.  
TUODAPRO DUO , orta şiddette ve şiddetli iyi huylu prostat büyümesi (BPH) olan erkeklerin 
tedavisinde kullanılmaktadır. TUODAPRO DUO , orta şiddette ve şiddetli BPH semptomları 
bulunan hastalarda ani ortaya çıkan işeyememe durumu (akut üriner retansiyon) ve ameliyat 
riskini azaltır.  
 
Prostat büyüdükçe idrar yapmada zorlanma ve sık sık idrara çıkma gibi idrar sorunlarına neden 
olabilir. İdrar akışının daha yavaş ve daha az güçlü olmasına da neden olabilir. Tedavi 
edilmediği takdirde idrarın tamamen bloke olması (akut üriner retansiyon) riski mevcuttur. Bu 
durum derhal tıbbi tedavi uygulanmasını gerektirir. Bazen prostat bezinin alınması veya 
boyutunun küçültülmesi için cerrahi operasyon gereklidir.  
 
Dutasterid, dihidrotestosteron adı verilen hormon üretimini azaltmakta ve prostatın küçülmesine 
yardım ederek semptomlarda hafifleme sağlamaktadır. Bu etki akut üriner retansiyon riski ve 
cerrahi işlem ihtiyacını düşürecektir. Tamsulosin, etkisini prostat bezindeki kasları rahatlatıp 
idrar yapmanızı kolaylaştırarak ve semptomlarda hızlı düzelme sağlayarak göstermektedir.  
2. TUODAPRO DUO ’yu kullanmadan önce dikkat edilmesi gerekenler  
TUODAPRO DUO ’yu aşağıdaki durumlarda KULLANMAYINIZ:  
• Kadınsanız (bu tıbbi ürün sadece erkekler içindir)  
• 18 yaşından küçük çocuk ve ergenseniz  
• Dutasterid, diğer 5 -alfa redüktaz inhibitörleri, tamsulosin, soya, yer fıstığı veya bu ilaç  
içindeki herhangi bir maddeye karşı alerjiniz (aşırı duyarlılığınız) varsa,  
• Baş dönmesi, sersemlik ve bayılmaya neden olan düşük kan basıncınız varsa (ortostatik 
hipotansiyon),  
• Şiddetli karaciğer hastalığınız varsa , 
• Hamileyseniz.  
 
Bu koşullardan biri sizin için geçerliyse doktorunuza bu durumu bildirin . 
 
 
TUODAPRO DUO ’yu aşağıdaki durumlarda DİKKATLİ KULLANINIZ  
 
Eğer,  
• Bazı klinik çalışmalarda, dutasterid ve de tamsulosin gibi alfa -blokör olarak adlandırılan 
başka bir ilaç alan birçok hastada, sadece dustasterid veya sadece alfa - blokör alan 
hastalara oranla daha fazla kalp yetmezliği görülmüştür. Kalp yetmezliği, kalbinizin kanı 
olması gerektiği gibi pompalamadı ğı anlamına gelmektedir.  
• Karaciğer hastalığınız varsa,  
Karaciğer problemleriniz hakkında doktorunuzun bilgisi olduğundan emin olunuz. 
Karaciğerinizi etkileyen herhangi bir hastalık geçirdiyseniz bu ilaç  tedavisi sırasında 
bazı ek kontroller gerekli olabilir.  
• Böbrek hastalığınız varsa,  
Böbreklerinizle ilgili ciddi problemleriniz varsa doktorunuzun bildiğinden emin olunuz.  
 
• Katarakt ameliyatı olacaksanız,  
Katarakt ameliyatı olacaksanız doktorunuz ameliyattan bir süre önce bu ilacı  almayı 3 
 kesmenizi isteyebilir. Göz doktorunuza göz ameliyatından önce bu ilacı  veya tamsulosin 
kullandığınızı (veya daha önce kullandığınızı) bildiriniz. Doktorunuzun ameliyat 
sırasında komplikasyonlarına karşı gerekli önlemleri alması gerecektir.  
• Etkin madde deriden emilebildiğinden kadınlar, çocuklar ve adolesanlar sızıntı yapan 
TUODAPRO DUO  kapsüllerle temas etmemelidir. Deride herhangi bir temas 
gerçekleşirse bu alan ı derhal su ve sabunla yıkayın . 
• Cinsel iliş kisi sırasında kondom kullanın . Dutasterid bu ilacı kullanan erkeklerin 
sperminde tespit edilmiştir. Partneriniz hamileyse veya hamile olduğunu 
düşünüyorsanız, dutasterid bir erkek bebeğin normal gelişimini etkileyebildiğinden, 
sperminizin partnerinize  temas etmesinden kaçının . Dutasterid’in sperm sayısı, sperm 
hacmi ve sperm motilitesini düşürdüğü gösterilmiştir. Bu üreme yeteneğinizi azaltabilir.  
• İlacınız  bazen prostat kanserinin tespit edilmesinde kullanılan PSA (prostat - spesifik 
antijen) kan testini etkileyebilir. Doktorunuz bu etki konusunda dikkatli olmalıdır ancak 
yine de prostat kanserini tespit etmek için bu testi kullanabilir. PSA için kan testi 
yaptırıyorsanız doktorunuza ilacınızı kullandığınızı bildirin . Bu ilacı  kullanan erkekler, 
PSA’larını düzenli olarak test ettirmelidir.  
• Prostat kanseri riski yüksek erkeklerin ele alındığı bir klinik çalışmada, bu ilacı  kullanan 
erkeklerde prostat kanserinin ciddi bir türünün görülme sıklığı bu ilacı kullanmayan 
erkeklerdekine göre daha fazla bulunmuştur. İlacınızın  etken maddelerinden biri olan 
dutasteridin bu prostat kanseri türü üzerindeki etkisi bilinmemektedir.  
• İlacınız , memelerde büyüme ve hassasiyete neden olabilir. Eğer bu can sıkıcı bir durum 
halini alırsa veya memede kitle veya meme başında akıntı olursa, bunlar meme kanseri 
gibi ciddi bir durumun belirtileri olabileceğinden söz konusu değişiklik lere dair 
doktorunuzla görüşün . 
• İlacınız  baş dönmesi, sersemlik ve seyrek şekilde bayılmaya neden olabilir. Bu ilacın 
sizi nasıl etkilediğini anlayana kadar, özellikle gece uyanırsanız, uzanırken veya 
otururken aya ğa kalktığınızda dikkatli olun . Tedavi sırasında herhangi bir zamanda baş 
dönmesi veya sersemlik hissederseniz belirtiler geçene kadar oturun veya uzanın . 
• İyi huylu prostat büyümesi (BPH) olan erkeklerde görülebilen idrar yolları ile ilişkili 
belirtiler, prostat kanseri gibi diğer idrar yolları sistemi hastalıkları ile de ilgili olabilir. 
Doktorunuz bu ilaç  ile tedaviye başlamadan önce ve belirli aralıklarla tedavi süresince, 
prostat kanseri veya diğer idrar yolları hastalıkları açısından sizi kontrol etmelidir.  
• Bu ilacın  etkin maddelerinden bir i olan tamsulosin, ender olarak (muhtemelen elli bin 
hastada 1’den az), grubundaki diğer ilaçlarda olduğu gibi, peniste istenmeden ortaya 
çıkan, uzun süren ve ağrılı olan sertleşme (priapizm) ile ilişkili bulunmuştur. Böyle bir 
durum oluşması durumunda, mut laka doktorunuza başvurun ; çünkü bu durum tedavi 
edilmediği takdirde kalıcı sertleşme bozukluklarına yol açabilmektedir.  
• Bu ilacı  kullanan erkekler, tedavilerinin sona ermesinden en az 6 ay sonrasına kadar kan 
vermemelidirler. Bu 6 aylık erteleme süresinin amacı kan nakline bağlı olarak hamile 
bir kadının dutasteride maruziyetini önlemektir.  
• Sulfa (sulfonamid) alerjiniz varsa dikkatli olmalısınız.  
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışın.  
 
TUODAPRO DUO ’nun yiyecek ve içecek ile kullanılması  
İlacınızı  her gün aynı öğünden 30 dakika sonra alın.  
Hamilelik  
Bir hamilenin TUODAPRO DUO  ile temas etmesi durumunda doktorunuza danışınız.  4 
 Hamileler (veya hamile olma ihtimali olanlar) sızıntı yapan kapsüllere temas etmemelidir.  
Bu ilaç  deri yoluyla emilmekte olup bir erkek bebeğin normal gelişimini etkileyebilir. Bu  risk 
özellikle hamileliğin ilk 16 haftasında yüksektir.  
Cinsel ilişkisi sırasında kondom kullanınız. Dutasterid bu ilacı kullanan erkeklerin sperminde 
tespit edilmiştir. Partneriniz hamileyse veya hamile olma ihtimali varsa sperminize temas 
etmesinden kaçınınız.  
Dutasterid’in sperm sayısı, sperm hacmi ve sperm hareketini düşürdüğü gösterilmiştir. Bu 
nedenle erkeklerde üreme yeteneği (fertilite) azalabilir.  
Hamilelikte kullanılmamalıdır.  
Hamile TUODAPRO DUO  ile temas ederse , doktoruna danışınız.  
Emzirme  
TUODAPRO DUO  kadınlarda kullanılmamalıdır.  
Araç ve makine kullanımı  
İlacınız  baş dönmesine neden olabilir. Bu nedenle güvenli şekilde araç veya makine kullanma 
yeteneğinizi etkileyebilir.  
Bu şekilde bir etki yaşarsanız araç veya makine kullanmayınız.  
TUODAPRO DUO ’nun içeriğinde bulunan bazı yardımcı maddeler hakkında önemli 
bilgiler  
Bu tıbbi ürün , soya  yağı ihtiva eder. Eğer f ıstık ya da soyaya alerji niz varsa bu tıbbi ürünü 
kullanmayınız.   
Bu tıbbi ürün propilen glikol ihtiva eder. Alkol benzeri semptomlara neden olabilir.  
 
Bu tıbbi ürün her bir kapsülde 1 mmol (23 mg)’dan daha az sodium ihtiva eder, yani esasında 
“sodyum içermez”.  
 
Diğer ilaçlar ile birlikte kullanımı  
TUODAPRO DUO ’yu aşağıdaki ilaçlarla birlikte kullanmayın : 
- diğer alfa blokörleri (prostatta büyüme veya yüksek kan basıncı tedavisi için)  
TUODAPRO DUO ’nun aşağıdaki ilaçlarla birlikte kullanımı tavsiye edilmez:  
- ketakonazol (mantar enfeksiyonları için)  
Bazı ilaçlar TUODAPRO DUO  ile etkileşime girebilir ve yan etki oluşma riskini artırabilir. Bu 
ilaçlar aşağıdakileri içermektedir:  
- fosfodiesteraz 5 (PDE 5) inhibitörleri (vardenafil, sildenafil, tadalafil (ereksiyon olma 
veya ereksiyonu devam ettirmeniz için))  
- verapamil veya diltiazem (yüksek kan basıncı için)  
- ritonavir veya indinavir (HIV (İnsan İmmün Yetmezlik Virüsü) için)  
- itrakonazol veya ketokonazol (mantar enfeksiyonları için)  
- nefazodon (bir antidepresan (duygudurum bozukluğunu düzelten ilaçlar))  
- simetidin (mide ülseri için)  
- varfarin (kan pıhtılaşmasını engellemek için)  
- eritromisin (enfeksiyonları tedavi etmek için kullanılır)  
- paroksetin (antidepresan (duygudurum bozukluğunu düzelten ilaçlar))  
- terbinafin (mantar enfeksiyonlarını tedavi etmek için kullanılır)  
- diklofenak sodyum (ağrı ve iltihabın tedavi etmek için kullanılır)  5 
  
Bu ilaçlardan birini kullan ıyorsanız doktorunuza söyleyin . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TUODAPRO DUO  nasıl kullanılır?  
 
Uygun kullanım ve doz/uygulama sıklığı için talimatlar:  
İlacınızı  daima doktorunuz söylediği şekilde alınız. Kapsülleri nasıl ve ne kadar süre almanız 
gerektiği konusunda emin değilseniz dok torunuza ve eczacınıza danışın . 
Normal doz günde bir kez alınan bir kapsüldür. Her gün ayn ı öğünden 30 dakika sonra alın . 
Uygulama yolu ve metodu:  
Bu ilaç  ağız yoluyla kullanılır.  
Kapsülü bütün olarak su ile yutunuz. Kapsülü çiğnemeyiniz veya açmayınız. Kapsül içeriğine 
temas ağız veya boğazınızda ağrıya neden olabilir.  
 
Eğer TUODAPRO DUO ’nun etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
Değişik yaş grupları:  
Çocuklarda kullanımı: Sadece yetişkinlerde kullanılmalıdır.  
Yaşlılarda kullanımı: Yetişkinlerde olduğu gibidir.  
Özel kullanım durumları:  
Böbrek yetmezliği: Böbrek yetmezliği ile ilgili özel kullanımı yoktur.  
Karaciğer yetmezliği: Karaciğer yetmezliğiniz varsa, kullanmadan önce doktorunuza d anışın . 
Kullanmanız gerekenden daha fazla TUODAPRO DUO  kullandıysanız  
TUODAPRO DUO ’dan  kullanmanız gerekenden fazlasını kullanmışsanız bir doktor veya eczacı 
ile konuşunuz.  
TUODAPRO DUO ’yu kullanmayı unutursanız  
İlacınızı almayı unutursanız bekleyiniz ve bir sonraki dozunuzu zamanında alın . 
Unutulan dozları dengelemek için çift doz almayınız.  
TUODAPRO DUO  ile tedavi sonlandırıldığındaki oluşabilecek etkiler  
Doktorunuza danışmadan, kendi kendinize tedavinizi sonlandırmayınız.  
4. Olası yan etkiler nelerdir?  
Tüm ilaçlar gibi TUODAPRO DUO ’nun içeriğinde bulunan maddelere karşı duyarlılığı olan 
kişilerde yan etkiler olabilir.  
Aşağıdakilerden biri olursa, TUODAPRO DUO ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Deri döküntüleri (kaşıntılı olabilir),  
- Ürtiker (kurdeşen benzeri),  
- Göz kapakları, yüz, dudaklar, kollar veya bacaklarda şişme.  6 
 - Sersemlik, baş dönmesi ve bayılma  
TUODAPRO DUO  sersemlik, baş dönmesi ve seyrek olarak bayılmaya neden olabilir. Bu 
ilacın sizi nasıl etkilediğini anlayana kadar, özellikle geceleri uyanıyorsanız, yatar 
pozisyondan oturur pozisyona geçerken veya ayağa kalkarken dikkat edin. Eğer tedavi 
sırasında herhangi bir zamanda baş dönmesi veya sersemlik hissederseniz belirtiler geçene 
kadar oturun veya uzanın . 
 
- Ciddi deri reaksiyonları  
Ciddi deri reaksiyonlarının belirtileri şunlar olabilir:  
- özellikle ağız, burun, göz çevresi ve genital bölgede deride soyulma ve kabarcıklar ile 
yaygın döküntü (Stevens -Johnson sendromu).  
Bunların hepsi ciddi yan etkilerdir.  
Eğer bunlardan biri sizde mevcut ise, sizin TUODAPRO DUO ’ya karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir. Bu çok ciddi 
yan etkilerin hepsi oldukça seyrek görülür.  
Yan etkiler aşağıdaki kategorilerde gösterildiği şekilde sıralanmıştır ; 
Çok yaygın  : 10 hastanın en az 1 inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1000 hastanın birinden fazla görülebilir. 
Seyrek  : 1.000 hastanın birinden az , fakat 10.000 hastanın birinden fazla  görülebilir.  
Çok seyrek      : 10.000 hastanın birinden az görülebilir.  
Bilinmiyor          : Eldeki verilerden hareketle tahmin edilemiyor.  
  
Yaygın görülen yan etkiler:  
• İktidarsızlık (ereksiyon olmamama veya ereksiyonu devam ettirememe),  
• Azalan cinsel istek (libido),  
• Boşalma bozukluğu,  cinsel ilişki sırasında s perm  miktarında azal ma gibi*  
• Memelerde büyüme veya hassaslaşma (jinekomasti),  
• Sersemlik.  
*    TUODAPRO DUO ’nun alınması kesildikten sonra bu yan etkilerin bazıları az sayıda insanda 
devam edebilir.  
Yaygın olmayan yan etkiler:  
• Kalp yetmezliği (kalp, kanı vücu da pompalamada etkisini kaybeder. Nefesin kesilmesi, 
aşırı yorgunluk ve ayak bilekleri ve bacaklarda şişkinlik gibi semptomlar görebilirsiniz.),  
• Ayakta düşük kan basıncı,  
• Palpitasyon (hızlı kalp atışı),  
• Kabızlık,  
• İshal,  
• Bulantı,  
• Kusma,  
• Zayıflık veya güç kaybı , 
• Baş ağrısı,  
• Rinit (kaşıntılı, tıkalı veya akıntılı burun),  
• Deride döküntü,  
• Ürtiker (kurdeşen benzeri),  7 
 • Kaşıntı,  
• Kıl dökülmesi (genelde vücut üzerinden) veya kıl - saç büyümesi.  
Seyrek görülen yan etkiler:  
• Göz kapakları, yüz, dudaklar kollar veya bacaklarda şişme (anjiyoödem),  
• Bayılma.  
Çok seyrek görülen yan etkiler:  
• Priapizm (peniste sürekli ağrılı ereksiyon),  
• Ciddi deri reaksiyonları (Stevens -Johnson sendromu gibi).  
 
Sıklığı bilinmeyen yan etkiler:  
• Anormal veya hızlı kalp atışı (aritmi, taşikardi veya atriyal fibrilasyon),  
• Nefes almada zorlanma (dispne)  
• Depresyon  
• Yumurtalıklarda ağrı ve şişme  
• Burun kanaması  
• Deride ciddi döküntü  
• Bulanık görme veya görme bozukluğu  
• Ağız kuruluğu  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
5. TUODAPRO DUO ’nun saklanması  
TUODAPRO DUO ’yu çocukların göremeyeceği, erişemeyeceği yerlerde ve ambalajında 
saklayınız.  
30°C altındaki oda sıcaklığında saklayınız . 
Son kullanma tarihiyle uyumlu olarak kullanınız.  
Ambalaj üzerinde belirtilen son kullanma tarihinden sonra TUODAPRO DUO ’yu 
kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat sahibi:  
Exeltis İlaç San. ve Tic. A.Ş.  
Kültür Mah. Nispetiye Cad. No:56 Akmerkez B Blok  8 
 Kat:6 D:574 Etiler, Beşiktaş/İstanbul   
 
Üretim yeri:  
Laboratorios Leon Farma, S.A.   
Leon, İspanya  
 
 
Bu kullanma talimatı 15/11/2023 tarihinde onaylanmıştır.  
