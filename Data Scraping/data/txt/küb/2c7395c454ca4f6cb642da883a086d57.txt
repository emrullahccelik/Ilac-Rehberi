 
  
 1 KISA ÜRÜN BİLGİSİ 
  
1.  BEŞERİ TIBBİ ÜRÜNÜN ADI 
 
TETRAXIM 0,5 mL IM enjeksiyon için süspansiyon içeren kullanıma hazır enjektör  
 
Adsorbe difteri, tetanoz, boğmaca (aselüler, bileşen), poliomiyelit (inaktif) aşısı 
 
Steril 
 
2.  KALİTATİF VE KANTİTATİF BİLEŞİM 
 
Etkin maddeler: 
 
0,5 mL’lik tek doz aşağıdaki etkin maddeleri içerir: 
Difteri toksoidi (1)................................................................................≥ 20 IU (2) (3) (30 Lf) 
Tetanoz toksoidi (1)…..........................................................................≥ 40 IU (3) (4) (10 Lf) 
Boğmaca  (Bordetella pertussis)  antijenleri: 
Boğmaca toksoidi (1)...........................................................................25 mikrogram 
Filamentöz hemaglutinin (1)................................................................25 mikrogram 
Poliomiyelit virüsü (inaktif)(5)  
tip 1 (Mahoney suşu)........................................................................40 D antijen birimi (6) 
tip 2 (MEF-1 suşu) ............................................................................ 8 D antijen birimi (6) 
tip 3 (Saukett suşu)...........................................................................32 D antijen birimi (6) 
 
1 Alüminyum hidroksit üzerine adsorbe edilmiş, hidrate..........................0,3 mg Al3+ 
2 Alt güven sınırı olarak (p=0,95) ve ortalama değer olarak en az 30 IU 
3 Veya immünojenisitenin değerlendirilmesi ile belirlenen eşdeğer aktivite 
4 Alt güven sınırı olarak (p = 0,95) 
5 VERO hücrelerinde üretilir 
6 Veya uygun bir immünokimyasal yöntemle belirlenen eşdeğer antijen miktarı 
 
TETRAXIM, eser miktarda glutaraldehit, neomisin, streptomisin ve polimiksin B içerebilir 
(bkz. Bölüm 4.). 
 
Yardımcı maddeler: 
 
Formaldehit………………………………………………..…… 10 mikrogram 
Fenoksietanol.................................................................................2,5 mikrolitre (mcgL) 
Etanol.............................................................................................2,5 mikrolitre (mcgL) 
Fenilalanin.....................................................................................12,5 mikrogram  
Sodyum..........................................................................................1,84 mg 
 
Yardımcı maddeler için Bölüm 6.1’e bakınız.  
 
3.        FARMASÖTİK FORM 
 
Enjeksiyon için süspansiyon içeren kullanıma hazır enjektör. 
 
TETRAXIM steril, beyazımsı bulanık bir süspansiyondur.  
  
 2 4.  KLİNİK ÖZELLİKLER 
 
4.1. Terapötik endikasyonlar 
 
TETRAXIM, difteri, tetanoz, boğmaca ve çocuk felcinin önlenmesinde: 
                                                                       
- Bebeklerde 2. aydan itibaren birincil aşılama için, 
- Birincil aşılamadan bir yıl sonra 18. ayın sonunda pekiştirme dozu olarak, 
- 4 yaşında pekiştirme dozu olarak, 
- Resmi öneriler doğrultusunda 1 ile 13 yaş arasında hiç aşılanmamış çocuklarda, endikedir.  
 
4.2. Pozoloji ve uygulama şekli 
 
TETRAXIM, yürürlükte olan resmi gerekliliklere göre uygulanmalıdır. 
 
Pozoloji/ uygulama sıklığı ve süresi: 
 
- Birincil bağışıklama amacı ile 2. ,4. ,6. ayların sonunda 3 doz olarak, 
- İlk pekiştirme dozu olarak 18. ayın sonunda 
- İkinci pekiştirme dozu olarak 4 yaşında 
 
T.C. Sağlık Bakanlığı çocukluk dönemi aşılama takvimine göre 2.,4.,6. ve 18. aylarda difteri, 
aselüler boğmaca, tetanoz, inaktif polio ve Haemophilus influenzae  tip b aşısı (DaBT-
İPA//Hib, beşli karma aşı) uygulanmaktadır. 1 ile 13 yaş arasındaki hiç aşılanmamış 
çocuklarda, yaşa uygun olarak, beşli karma veya difteri, aselüler boğmaca, tetanoz, inaktif 
polio aşısı (DaBT-IPV, dörtlü karma aşı) uygulanmaktadır. 1 ile 13 yaş arasındaki hiç 
aşılanmamış çocuklarda uygulama sıklığı ve aşı seçimi için resmi öneriler takip edilmelidir.  
 
TETRAXIM, ilk aşılama ve ilk rapel doz için, konjuge  Haemophilus influenzae  tip b aşısı ile 
aşı süspansiyonunu Haemophilus influenzae  tip b aşı tozunun flakonu içerisine enjekte 
edilerek sulandırdıktan sonra uygulanabilir (Act-HIB ile) veya belirtilen aşı, eş zamanlı olarak 
iki farklı enjeksiyon bölgesine uygulanabilir. 
 
Uygulama şekli: 
 
TETRAXIM, intramüsküler enjeksiyon içindir.  
Tavsiye edilen enjeksiyon yeri bebeklerde uyluğun antero-lateral (ortaüçüncü) kesimi ve 
çocuklarda deltoid bölgesidir.  
 
Kullanmadan önce dolu enjektörün, homojen, beyazımsı-bulanık bir süspansiyon elde edene 
kadar iyice çalkalanması gerekir. Enjektörün tüm içeriği enjekte edilmelidir. 
 
Özel popülasyonlara ilişkin ek bilgiler  
 
Böbrek/Karaciğer yetmezliği: 
TETRAXIM’in böbrek ve karaciğer yetmezliği olan hastalardaki güvenliliği ve etkililiği 
incelenmemiştir. 
 
Pediyatrik popülasyon: 
TETRAXIM 2 aylıktan itibaren bebeklerde kullanılabilir.  
  
 3 Geriyatrik popülasyon:  
Çocuklarda kullanılması nedeniyle uygulanabilir değildir. 
 
4.3. Kontrendikasyonlar 
 
- Aşağıdaki maddelere karşı bilinen aşırı duyarlılık (hipersensitivite): 
 
o TETRAXIM’in etkin maddelerinden veya yardımcı maddelerinden herhangi 
birine (bkz. Bölüm 6.1),  
o Glutaraldehit, neomisin, streptomisin veya polimiksin B’ye (üretim süreci 
sırasında kullanılır ve eser miktarda bulunabilir),  
o Boğmaca aşılarına (aselüler ya da tam hücre boğmaca) karşı bilinen aşırı 
duyarlılık  
- Aynı aşının veya aynı maddeleri içeren bir aşının önceki uygulanmasının ardından 
oluşan hayatı tehdit edici reaksiyon. 
 
- Febril ya da akut hastalık durumunda aşılama ertelenmelidir. 
 
- İlerleyici ensefalopati. 
 
- Boğmaca antijenlerini (tam hücre ya da aselüler boğmaca aşıları) içeren herhangi bir 
aşının önceki uygulanmasının ardından 7 gün içinde oluşan ensefalopati.    
 
 
4.4. Özel kullanım uyarıları ve önlemleri 
 
İntravasküler yoldan uygulanmamalıdır. İğnenin bir kan damarına girmemesine dikkat 
ediniz.  
 
İntradermal yoldan enjekte edilmemelidir. 
 
TETRAXIM’in immünojenisitesi bağışıklık baskılayıcı tedaviyle ya da bağışıklık yetmezliği 
ile azalabilir. Bu nedenle aşılama öncesinde, tedavinin ya da hastalığın bitişine kadar 
beklenilmelidir. Bununla beraber, HIV enfeksiyonu gibi kronik bağışıklık yetmezliği 
olanların immun yanıtları kısıtlı olsa bile aşılanmaları önerilmektedir. 
 
Daha önce tetanoz toksodi içeren bir aşı uygulamasının ardından, Guillain Barre Sendromu 
veya brakial nörit oluştuysa tetanoz toksoidi içeren bir aşı uygulaması yapma kararı 
aşılamanın potansiyel yarar/risk analizi yapıldıktan sonra verilmelidir. Aşılama genellikle, 
birincil bağışıklama takvimi tamamlanmayan bebeklerde (3 dozdan daha az aşı uygulaması) 
makul bulunmuştur.   
 
Tüm enjekte edilebilir aşılarda olduğu gibi, TETRAXIM trombositopenisi veya herhangi bir 
kanama bozukluğu olan kişilere kas-içi (i.m.) uygulamanın ardından kanama olabileceği için 
dikkatle uygulanmalıdır. 
 
Aşılama, tıbbi geçmişin sorgulanması (özellikle aşılama geçmişi ve istenmeyen etkilerin 
oluşumu bakımından) ve klinik inceleme sonucunda yapılmalıdır.  
  
  
 4 Senkop, herhangi aşılama sonrasında veya hatta öncesinde iğne enjeksiyonuna psikojenik bir 
yanıt olarak yaşanabilir. Prosedürler, düşme ile yaralanmayı önlemek ve senkopu yönetmek 
için hazır olmalıdır. 
 
Aşının uygulanmasının ardından aşağıdaki olaylardan herhangi birinin zamansal olarak ilintili 
olarak meydana geldiği biliniyorsa, boğmaca içeren aşının daha sonraki dozlarının 
uygulanması kararı dikkatle düşünülmelidir: 
 
 Başka bir tanımlanabilir nedene bağlı olmayan 48 saat içinde görülen 40°C’ye eşit 
veya daha yüksek ateş, 
 Aşılamadan sonra 48 saat içinde görülen kollaps ya da şok benzeri durum 
(hipotonik-hiporesponsif epizod). 
 Aşılamadan sonra 48 saat içinde görülen 3 saat ya da daha uzun süreli devamlı, 
durdurulamayan ağlama. 
 Aşılamadan sonra 3 gün içinde oluşan ateşli ya da ateşsiz konvülziyonlar. 
 
Önceki aşı uygulamasına bağlı olmayan ateşli konvülziyon hikayesi aşılama için bir 
kontrendikasyon değildir. 
 
Bu klinik koşullar kapsamında, aşılamanın ardından 48 saat boyunca vücut sıcaklığının 
izlenmesi ve 48 saat süreyle düzenli olarak antipiretik tedavi uygulanması bilhassa önemlidir.  
 
Önceki aşı uygulamasına bağlı olmayan ateşsiz konvülziyon hikayesi, aşılamaya karar 
vermeden önce bir uzman tarafından değerlendirilmelidir. 
 
Haemophilus influenzae tip b bileşeni içeren bir aşının enjekte edilmesini takiben alt 
ekstremitelerde ödemli reaksiyonların görülmesi durumunda difteri-tetanoz-boğmaca-çocuk 
felci aşısı ile konjuge Haemophilus influenzae  tip b aşısı, iki ayrı enjeksiyon bölgesinden ve 
farklı günlerde yapılmalıdır.   
 
Tüm enjekte edilebilir aşılarda olduğu gibi, aşının uygulanmasının ardından nadiren de olsa 
bir anafilaktik reaksiyonun ortaya çıkması durumunda derhal kullanılmak üzere uygun tıbbi 
tedavi ve kontrol önlemleri bulunmalıdır. 
 
İleri derecede prematüre yeni doğanlara (gebeliğin 28. Haftasında ya da daha erken 
doğumlarda) ve özellikle de solunum yollarında ya da beyindeki solunum merkezinde 
gelişmemişlik (solunum sisteminin olgunlaşmaması) hikayesi olanlara birincil bağışıklama 
serileri uygulandığında potansiyel apne riski ve 48-72 saatlik solunum izlemesinin gerekliliği 
düşünülmelidir. Bu grup bebeklerde aşılamanın yararı fazla olduğu için aşılamadan 
vazgeçilmemeli ya da ertelenmemelidir. 
 
TETRAXIM 0,5 mL’lik dozda 10 mikrogram formaldehit içermektedir. Formaldehit’e bağlı, 
uygulama yolu nedeni ile herhangi bir olumsuz etki beklenmez. 
 
TETRAXIM az miktarda, her 0,5 mL’lik dozda 100 mg’dan daha az, etanol (alkol) 
içermektedir. Bu ilaçtaki az miktarda alkolün gözle görülür bir etkisi olması olası değildir. 
 
Bu tıbbi ürün fenilalanin ihtiva etmektedir. Fenilketonürisi olan kişilere zararlı olabilir. 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.   
  
 5 Her bir doz tespit edilemeyen glutaraldehit, neomisin, streptomisin ve polimiksin B izleri 
içerebileceğinden, bu maddelere karşı aşırı duyarlılığı olan kişilere uygulanırken önlem 
alınmalıdır. 
 
İzlenebilirlik 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir. 
 
4.5. Diğer tıbbi ürünlerle etkileşimler ve diğer etkileşim şekilleri 
 
Diğer aşılarla birlikte kullanım:  
 
TETRAXIM kızamık, kızamıkçık, kabakulak aşısı, suçiçeği aşısı ile veya hepatit B aşısı ile 
aynı anda, ancak farklı yerlerden uygulanabilir. 
 
TETRAXIM, konjuge Haemophilus influenzae  tip b aşı ile aynı anda, aynı enjektör içinde 
karıştırılarak (Act-HIB ile) ya da ayrı enjektörler içinde farklı bölgelerden uygulanabilir. 
 
Steroid ilaçlar ile birlikte kullanım: 
 
Hastanın steroid ilaçlarla tedavi alması durumunda immünolojik cevap azalabilir. 
 
Özel popülasyonlara ilişkin ek bilgiler 
 
Pediyatrik popülasyon: 
Yukarıda belirtilen diğer aşılarla birlikte kullanımı haricinde diğer tıbbi ürünler ile etkileşimi 
konusunda ayrıca bir çalışma bulunmamaktadır.  
 
4.6. Gebelik ve laktasyon 
 
Genel tavsiye 
Gebelik kategorisi: C 
Gebelik sırasında kullanım amaçlı değildir. Gebe kadınlarda kullanımı ile ilgili veriler mevcut 
değildir. 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
Çocuklarda kullanılması nedeniyle uygulanabilir değildir. 
 
Gebelik dönemi 
Çocuklarda kullanılması nedeniyle uygulanabilir değildir. 
 
Laktasyon dönemi  
Çocuklarda kullanılması nedeniyle uygulanabilir değildir. 
 
Üreme yeteneği / Fertilite 
Çocuklarda kullanılması nedeniyle uygulanabilir değildir. 
 
4.7. Araç ve makine kullanımı üzerindeki etkiler 
Çocuklarda kullanılması nedeniyle uygulanabilir değildir. 
  
  
 6 4.8. İstenmeyen etkiler 
 
Güvenlilik profilinin özeti: 
Klinik çalışmalarda, TETRAXIM’i birincil seri kapsamında, tek başına veya Haemophilus 
influenzae  tip b aşısı (Act-HIB) ile kombine olarak alan çocuklarda, en sık raporlanan 
reaksiyonlar lokal enjeksiyon bölgesi reaksiyonları, anormal ağlama, iştah kaybı ve 
irritabilitedir.  
 
Bu belirtiler ve semptomlar genellikle aşılamayı izleyen 48 saat içinde oluşur ve 48-72 saat 
devam edebilir. Özel bir tedaviye gereksinim duymadan kendiliğinden düzelirler. 
 
Enjeksiyon bölgesi reaksiyonlarının sıklığı, birincil seri için gözlenen sıklığa kıyasla rapel 
aşılamada artma eğilimindedir.  
 
TETRAXIM’in güvenlilik profili yaş gruplarına göre anlamlı derecede değişmemektedir. 
Ancak bazı reaksiyonlar (miyalji, halsizlik, baş ağrısı)  2 yaş ve üzerindeki çocuklara özgüdür. 
 
Advers reaksiyonların listesi: 
Aşılama ile ilişkili istenmeyen etkiler, görülme sıklıklarına göre sınıflandırılmıştır: 
 
Çok yaygın ( ≥1/10); yaygın (≥ 1/100 ila < 1/10); yaygın olmayan (≥1/1.000 ila <1/100); 
seyrek (≥ 1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahmin edilemiyor). 
 
Spontan raporlara göre, TETRAXIM kullanımının ardından çok seyrek şekilde belli 
istenmeyen olaylar rapor edilmiştir. İstenmeyen olaylar, belirsiz büyüklükteki bir 
popülasyondan gönüllü olarak raporlandığından, sıklıklarını güvenilir bir biçimde tahmin 
etmek ya da aşı maruziyeti ile nedensel bir ilişki belirlemek her zaman mümkün değildir. Bu 
nedenle, bu istenmeyen olaylar “Bilinmiyor” sıklık grubu altında yer almaktadır. 
 
Kan ve lenf sistemi hastalıkları 
Bilinmiyor:  
 Lenfadenopati 
 
Bağışıklık sistemi hastalıkları 
Bilinmiyor: 
 Yüzde ödem, anjiyoödem, Quincke ödemi, anafilaktik reaksiyonlar gibi ani gelişen 
aşırı duyarlılık (hipersensitivite) reaksiyonları 
 
Metabolizma ve beslenme hastalıkları 
Çok yaygın:  
 İştah kaybı  
 
Psikiyatrik hastalıklar 
Çok yaygın:  
 Sinirlilik, irritabilite (aşırı hassasiyet), 
 Anormal ağlama ve bağırma 
 
  
  
 7 Yaygın: 
 Uykusuzluk (insomnia), uyku bozuklukları  
 
Yaygın olmayan:  
 Yatıştırılamayan uzun süreli ağlama ve bağırma 
 
Sinir sistemi hastalıkları  
Çok yaygın: 
 Uykulu olma hali (somnolans),  
 Baş ağrısı 
 
Bilinmiyor:  
 Ateşli veya ateşsiz konvülsiyonlar,  
 Bayılma (senkop) 
 
Gastrointestinal hastalıkları 
Çok yaygın: 
 Kusma 
 
Yaygın: 
 İshal 
 
Deri ve deri altı doku hastalıkları 
Bilinmiyor:  
 Döküntü, eritem, ürtiker 
 
Kas-iskelet bozukluklar, bağ doku ve kemik hastalıkları  
Çok yaygın:  
 Miyalji 
 
Genel hastalıklar ve enjeksiyon bölgesinde görülen yan etkiler 
Çok yaygın:   
 Enjeksiyon yerinde eritem,  
 Enjeksiyon yerinde ağrı,  
 Enjeksiyon yerinde ödem (kabarıklık),  
 38°C veya daha yüksek ateş,   
 Halsizlik 
 
Yaygın:  
 Enjeksiyon yerinde doku sertleşmesi (endurasyon) 
 
Yaygın olmayan:  
 Enjeksiyon yerinde kızarıklık ve 5 cm veya daha büyük ödem,  
 39°C veya daha yüksek ateş 
 
Seyrek:  
 40°C’den daha yüksek ateş  
 
  
  
 8 Bilinmiyor: 
 Enjeksiyon yerinden itibaren bir veya her iki eklemin de ötesinde geniş alanlı şişlik 
dahil, büyük enjeksiyon yeri reaksiyonları (>50 mm) rapor edilmiştir. Bu reaksiyonlar 
aşılamadan sonra 24-72 saat içinde başlar, enjeksiyon yerinde eritem, sıcaklık, 
hassasiyet veya ağrı gibi semptomlar eşlik edebilir ve 3-5 gün içerisinde kendiliğinden 
düzelir. Reaksiyon oluşum riski, aselüler boğmaca içeren aşının daha önce uygulanan 
doz sayısına bağlı olarak gelişir ve 4. ve 5. dozlardan sonra daha fazla reaksiyon 
oluşma riski bulunmaktadır. 
 
 Boğmaca içeren aşıların uygulanmasının ardından hipotonik-hiporesponsif epizodlar 
raporlanmıştır.  
 
Konjuge Haemophilus influenzae tip b bileşeni içeren aşıların verilmesinin ardından alt 
ekstremitelerde ödemli reaksiyonlar oluşabilir. Bu reaksiyonlar, genel olarak birincil seriden 
sonra, aşılamadan sonraki ilk saatlerde oluşurlar ve 24 saat içinde herhangi bir etki 
bırakmadan kaybolurlar. Bu reaksiyonlara siyanoz, eritem, geçici purpura ve şiddetli ağlama 
eşlik edebilir. Bu reaksiyonlar, TETRAXIM’in konjuge Haemophilus influenzae tip b aşısı ile 
eş zamanlı uygulanması durumunda görülebilir.   
 
Potansiyel yan etkiler (örneğin, direkt TETRAXIM ile değil, TETRAXIM’in bir veya daha 
fazla bileşenini içeren diğer aşılar ile rapor edilen yan etkiler): 
 
 Tetanoz toksoidi içeren aşının uygulanmasından sonra brakiyal nörit ve Guillain- 
Barre sendromu bildirilmiştir. 
 
Özel popülasyonlara ilişkin ek bilgiler:  
 
 Çok prematüre yeni doğanlarda (gebeliğin 28. haftasında ya da daha erken 
doğumlarda) apne (bkz. Bölüm 4.4). 
 
Şüpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-posta: 
tufam@titck.gov.tr; tel: 0 800 314 00 08; faks: 0 312 218 35 99) 
 
4.9. Doz aşımı ve tedavisi 
 
 Bildirilmemiştir. 
 
5. FARMAKOLOJİK ÖZELLİKLER 
 
5.1. Farmakodinamik özellikler 
 
Farmakoterapötik grup:  Difteri, Tetanoz, Boğmaca ve Poliomiyelit enfeksiyonlarına karşı aşı, 
kombine bakteriyel ve viral aşılar 
 
ATC Kodu: J07CA02 
  
  
 9 Etki mekanizması: 
Difteri ve tetanoz toksinleri formaldehit ile detoksifiye edildikten sonra arıtılır. Çocuk felci 
aşısı, tip 1, 2 ve 3 çocuk felci virüslerinin Vero hücreleri üzerinde çoğaltılması ile elde edilir, 
saflaştırılır ve ardından formaldehit ile inaktive edilir. 
 
Aselüler boğmaca bileşenleri (PT ve FHA) Bordetella pertussis  kültürlerinden ekstrakte edilir 
ve ardından saflaştırılır. Boğmaca toksini (PT) glutaraldehit ile detoksifiye edilir. Bunun 
üzerine boğmaca toksoidi (PTxd) halini alır. FHA olduğu gibi kalmaktadır.  
 
PTxd ve FHA’nın boğmacaya karşı korumada oldukça büyük öneme sahip iki bileşen olduğu 
gösterilmiştir. 
 
Bebekler üzerinde yapılan immünojenisite çalışmaları 2 aylıktan itibaren üç doz ile aşılanan 
bütün çocuklarda (% 100), hem difteri hem de tetanoz antijenleri için seroprotektif antikor 
titreleri (> 0,01 IU/mL) geliştiğini göstermektedir.  
 
Boğmaca için birincil aşılamanın üçüncü dozundan bir ila iki ay sonra, bebeklerin % 
87’sinden fazlasında PT ve FHA antikor titreleri dört kat artmıştır. 
 
Birincil seri aşılaması tamamlanmış çocukların en az % 99,5’i çocuk felci virüsü tip 1,2 ve 
3’e karşı seroprotektif antikor titresi oluşturmuşlardır (seronötralizasyon resiprokal dilüsyon 
olarak ifade edildiğinde  ≥ 5) ve çocuk felcine karşı korumalı kabul edilir. 
 
İlk pekiştirme dozundan sonra (16-18 ay), tüm çocuklar difteri (> 0,1 IU/mL) , tetanoz (> 0,1 
IU/mL) ve % 87,5 oranında çocuk felci virüsüne (seronötralizasyon resiprokal dilüsyon olarak 
ifade edildiğinde ≥ 5) karşı koruyucu antikor geliştirmiştir. 
 
Boğmaca antikorlarında serokonversiyon oranı (aşılama öncesi titreden dört kat daha fazla 
titre), PT için  % 92,6 ve FHA için % 89,7’dir. 
 
4 ila 13 yaş arasındaki çocuklarda pekiştirme aşılaması sonrası bağışıklık tepkileri: 
 
TETRAXIM ile yapılan klinik çalışmalarda, 4 ila 13 yaş arasındaki bireylerde difteri, tetanoz, 
poliyomiyelit virüsü tip 1, 2 ve 3'e  ve boğmaca antijenlerine karşı pekiştirme yanıtlar 
yükselmiş ve  difteri (≥ 0,1 IU/mL), tetanoz (≥ 0,1 IU/mL) ve poliyomiyelit virüsü tip 1, 2 ve 
3 (seronötralizasyonda ≥ 8 dilüsyonun karşılığı)’e karşı seroprotektif düzeylerin üzerinde bir 
artış gözlenmiştir  
 
11-13 yaş arasındaki çocuklar üzerinde yapılan bir çalışmada tetanoz, difteri ve poliyomiyelit 
virüsü bileşenlerine anamnestik tepkiler gösterilmiştir. 
 
Boğmaca karşı aşı etkinliği ve saha etkinliği: 
 
TETRAXIM içinde bulunan hücresel olmayan boğmaca (aP) antijenlerinin, WHO tarafından 
tanımlanan en şiddetli karakteristik boğmaca (≥ 21 gün süren paroksismal öksürük) 
karşısındaki aşı etkinliği, yüksek endemik bir ülkede (Senegal) üç doz temel aşılama alan 
bebeklerde yapılan randomize çift kör bir çalışmada belgelenmiştir. 
  
  
 10 TETRAXIM'deki hücresel olmayan boğmaca (aP) antijenlerinin boğmaca insidansını azaltma 
ve hastalığı uzun süreli kontrol altına alma yeteneği, PENTAXIM aşısıyla 10 yıl boyunca 
İsveç'te yapılan ulusal bir boğmaca izlem çalışmasında gösterilmiştir. 
 
5.2. Farmakokinetik özellikler 
 
Geçerli değildir. 
 
5.3.      Klinik öncesi güvenlilik verileri 
 
Klinik dışı veriler, konvensiyonel akut toksisite, tekrar doz toksisitesi ve lokal tolerans 
çalışmalarına dayanarak insanlar için özel herhangi bir tehlike olmadığını göstermiştir. 
 
6.    FARMASÖTİK ÖZELLİKLER 
 
6.1. Yardımcı maddelerin listesi 
 
Alüminyum hidroksit, hidrate 
Fenol kırmızısı içermeyen 199 Hanks ortamı 
pH’yı ayarlamak için glasiyel asetik asit ve/veya sodyum hidroksit  
Formaldehit 
Fenoksietanol 
Susuz etanol 
Enjeksiyonluk su 
 
199 Hanks ortamı amino asitler (fenilalanin dahil), mineral tuzları, vitaminler ve diğer 
bileşenlerin (glikoz gibi) enjeksiyonluk suda seyreltilmesi ile oluşan kompleks bir karışımdır.  
 
6.2. Geçimsizlikler 
 
Geçimlilik araştırmaları bulunmadığından, bu aşı konjuge Haemophilus influenzae  tip b aşısı 
(Act-HIB) dışında, hiçbir tıbbi ürünle, parenteral kullanılan hiçbir maddeyle ve hiçbir başka 
aşıyla karıştırılmamalıdır. 
 
6.3. Raf ömrü 
 
36 aydır. 
 
6.4. Saklamaya yönelik özel tedbirler 
 
Buzdolabında saklayınız (2 C - 8C). Işıktan korumak üzere enjektör dış kutusunun içinde 
muhafaza edilmelidir. Aşı dondurulmamalıdır. Aşı donmuş ise çözüp kullanılmamalıdır.  
 
Renk değişikliği olması veya içinde yabancı maddeler bulunması durumunda TETRAXIM’i 
kullanmayınız.  
 
6.5. Ambalajın niteliği ve içeriği 
 
Piston tıpalı (bromobütil veya klorobütil) ve iğneli kullanıma hazır enjektör (tip I cam) içinde 
0,5 mL süspansiyon - 1'lik kutuda / 20’lik kutuda  
  
 11 Tüm ticari şekilleri piyasada bulunmayabilir.  
 
6.6. Beşeri tıbbi üründen arta kalan maddelerin imhası ve diğer özel önlemler 
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
 
 TETRAXIM, konjuge Haemophilus influenzae  tip b aşısını (Act-HIB) sulandırmak için 
kullanılabilir.  
 
Enjeksiyondan önce, homojen beyazımsı-bulanık bir süspansiyon elde edilene kadar 
çalkalanır. 
 
Kullanıma hazır enjektör tek kullanım içindir ve birden fazla kişide kullanılmamalıdır. 
 
7. RUHSAT SAHİBİ 
 
Sanofi Pasteur Aşı Tic. A. Ş. 
Şişli-İstanbul  
 
8. RUHSAT NUMARASI  
10 
 
9.         İLK RUHSAT TARİHİ/RUHSAT YENİLEME TARİHİ   
 
İlk ruhsat tarihi: 19.12.2008 
 
Ruhsat yenileme tarihi: 
  
10.       KÜB’ÜN YENİLENME TARİHİ  
 