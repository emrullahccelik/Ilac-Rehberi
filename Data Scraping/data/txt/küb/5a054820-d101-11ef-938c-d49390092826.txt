KISA ÜRÜN BİLGİSİ
1. BEŞERİ TIBBİ ÜRÜNÜN ADI
GASVİN Duo 500 mg + 213 mg + 325 mg/10 ml oral süspansiyon
2. KALİTATİF VE KANTİTATİF BİLEŞİM
Etkin maddeler:
Her 10 ml süspansiyon 500 mg sodyum aljinat, 213 mg sodyum bikarbonat ve 325 mg
kalsiyum karbonat içerir.
Yardımcı maddeler:
Her 10 ml süspansiyon:
Metil paraben ............................... 20 mg
Propil paraben ............................. 2 mg
Sodyum sakkarin ......................... 15 mg
Sodyum hidroksit ........................ 4.40 mg içerir.
Yardımcı maddeler için bölüm 6.1’e bakınız
3. FARMASÖTİK FORM
Oral süspansiyon.
Nane kokulu, krem renkli, çalkalandığında homojen süspansiyon.
4. KLİNİK ÖZELLİKLER
4.1.Terapötik endikasyonlar
Gebelik dönemindekiler dahil, yemeklerden sonra asit regürjitasyonu, mide yanması ve
hazımsızlık gibi gastroözofageal reflü semptomları ve aşırı mide asidi (hiperasidite)
semptomlarının tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Günde en fazla dört defa olmak üzere yemeklerden sonra ve yatmadan önce 10-20 ml (2-4
tatlı kaşığı).
Uygulama şekli:
Oral yolla kullanıma yöneliktir.
Özel popülasyonlara ilişkin ek bilgiler:
Böbrek yetmezliği:
Kalsiyum karbonat içerdiğinden, hiperkalsemi, nefrokalsinosis ve tekrarlayan böbrek kalsiyum
taşı tedavisindeki hastalarda ve sodyum içerdiğinden sıkı bir tuz diyeti önerilen vakalarda
dikkatli olunmalıdır.
1 / 6Karaciğer yetmezliği:
Veri bulunmamaktadır.
Pediyatrik popülasyon:
12 yaşından büyük çocuklar için doz, günde en fazla dört defa olmak üzere yemeklerden
sonra ve yatmadan önce 10-20 ml’dir (2-4 tatlı kaşığı).
12 yaşın altındaki çocuklarda, sadece doktor tavsiyesi üzerine verilmelidir.
Geriyatrik popülasyon:
Doz ayarlaması gerekmez.
4.3.Kontrendikasyonlar
GASVİN Duo oral süspansiyon içeriğinde bulunan etkin maddelerden ya da diğer yardımcı
maddelerden herhangi birine karşı (parabenler), aşırı duyarlılığı olduğu bilinen ya da
şüphelenilen hastalarda kullanılmamalıdır (Bkz. bölüm 4.4).
4.4.Özel kullanım uyarıları ve önlemleri
Bu tıbbi ürün her 10 ml’sinde 5,03 mmol (ya da 115,74 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
Bazı konjestif kalp yetmezliği ve böbrek yetmezliği vakalarında olduğu gibi oldukça sıkı bir
tuz diyetinin önerildiği vakalarda bu durum dikkate alınmalıdır.
20 ml’lik her dozda 260 mg (6,5 mmol) kalsiyum bulunmaktadır. Hiperkalsemi, nefrokalsinoz
ve kalsiyum içeren reküren böbrek taşı olan hastalarda tedavi uygulanırken dikkatli
olunmalıdır.
Yedi gün sonra semptomlarda düzelme görülmediği takdirde klinik durum gözden
geçirilmelidir. Gereğinden uzun süre kullanımından kaçınılmalıdır.
Diğer antasitlerde olduğu gibi, antasit-aljinat kombinasyonu olan GASVİN Duo oral
süspansiyonun kullanımı altta yatan daha ciddi tıbbi durumları maskeleyebilir.
Aşağıdaki durumlarda GASVİN Duo oral süspansiyon kullanılmamalıdır:
- Ciddi/kısmi böbrek fonksiyonu/yetmezliği bulunan hastalar
- Hipofosfatemili hastalar
Gastrik asit seviyesi çok düşük olan hastalarda etkililiğin düşmesi olasılığı bulunmaktadır.
Gastroenteriti olan ya da böbrek yetmezliği şüphesi bulunan çocuklar, büyük bir hipernatremi
riski altındadır.
Hekim tarafından önerilmedikçe 12 yaşın altındaki çocuklarda tedavi uygulanması genelde
önerilmemektedir.
2 / 6Metil paraben (E218) ve propil paraben (E216) içerdiğinden (muhtemelen gecikmiş) alerjik
reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Ürün bileşiminde bulunan kalsiyum karbonatın antasit özellik göstermesi nedeniyle diğer
tıbbi ürünleri (özellikle H2 antihistaminikler, tetrasiklinler, digoksin, florokinolon, demir
tuzları, ketokonazol, nöroleptikler, penisilamin, beta blokörler (atenolol, metoprolol,
propranolol), glukokortikoid, klorokin ve bifosfonatlar, vb.), estramustin (prostat bezi kanseri
için) kullanmadan önce 2 saatlik bir ara verilmesi önerilmektedir.
Levotroksin içeren ilaçların sodyum aljinat/ sodyum bikarbonat/ kalsiyum karbonat
kombinasyonu ile birlikte alındığında emilimi bozulduğundan, iki ilacın en az 2 saat ara
verilerek alınması gerekmektedir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
GASVİN Duo oral süspansiyon kullanılırken ilave doğum kontrol yöntemi kullanılması
gerektiğine dair veri bulunmamaktadır.
GASVİN Duo oral süspansiyonun doğum kontrol yöntemlerini etkilediğine dair veri
bulunmamaktadır.
Gebelik dönemi:
281 gebe kadında yapılan açık kontrollü çalışmalarda sodyum aljinat, sodyum bikarbonat ve
kalsiyum karbonat etkin maddeleri kombinasyonunun gebeliğin seyri veya fetus/yenidoğan
sağlığı üzerinde anlamlı bir yan etkisi görülmemiştir. Bu bilgiler ve daha önceki deneyime
göre bu ürün gebelik sırasında kullanılabilir. Ancak yine de, kalsiyum karbonat varlığı dikkate
alındığında tedavi süresinin mümkün olduğunca kısa tutulması tavsiye edilmektedir.
Laktasyon dönemi:
Yapılan açık kontrollü çalışmalarda sodyum aljinat, sodyum bikarbonat ve kalsiyum karbonat
etkin maddeleri kombinasyonunun yenidoğan sağlığı üzerinde anlamlı bir yan etkisi
görülmemiştir. Bu bilgiler ve daha önceki deneyime göre bu ürün emzirme sırasında
kullanılabilir.
3 / 6Üreme yeteneği /Fertilite
GASVİN Duo oral süspansiyonun üreme yeteneği/fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerinde etkisi bulunmamaktadır.
4.8.İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Ürünün içeriğindeki maddelere karşı duyarlı hastalarda çok seyrek şekilde,
ürtiker, anafilaktik veya anafilaktoid reaksiyonlar gibi alerjik belirtiler
gelişebilir.
Metabolizma ve beslenme hastalıkları
Bilinmiyor: Yüksek miktarda kalsiyum karbonat alınması alkaloz, hiperkalsemi, asit
rebound, süt-alkali sendromu veya kabızlığa neden olabilir. Bu yan etkiler
genelde önerilenden daha yüksek dozların alınmasını takiben meydana
gelmektedir.
Solunum, göğüs bozuklukları ve mediastinal hastalıklar
Çok seyrek: Bronkospazm gibi solunum ile ilgili belirtiler.
Gastrointestinal hastalıklar
Bilinmeyen: Konstipasyon (kabızlık)
Şüpheli advers re aksi yon ların raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Doz aşımı durumunda semptomatik tedavi uygulanmalıdır. Hasta abdominal gerginlik
yaşayabilir.
5. FARMAKOLOJİK ÖZELLİKLERİ
5.1.Farmakodinamik özellikler
Farmakoterapötik grup: Peptik ülser ve gastroözofageal reflü hastalığı için diğer ilaçlar
ATC kodu: A02BX13
4 / 6Bu ürün iki antasid (kalsiyum karbonat ve sodyum bikarbonat) ve bir aljinat kombinasyonundan
oluşmaktadır.
GASVİN Duo oral süspansiyon alındıktan sonra mide asidi ile reaksiyona girerek mide
içinde hareket eden ve pH’sı neredeyse nötr olan bir aljinik jel meydana getirir. Ciddi
durumlarda jel, mide içeriği yerine kendisi özofagusa doğru geri gidebilir ve iyileşme başlar.
Kalsiyum karbonat hazımsızlık ve mide yanmasının hızlı bir şekilde giderilmesi için gastrik
asidi nötralize etmektedir. Bu etki yine nötralize edici etkiye sahip sodyum bikarbonatın ilave
edilmesiyle artırılmaktadır. Ürünün en düşük dozu olan iki tabletlik uygulamadaki toplam
+
nötralize etme kapasitesi yaklaşık 10 mEqH ’dır.
5.2. Farmakokinetik özellikler
Genel özellikler
Emilim:
Bu ürünün etki mekanizması fiziksel olup, sistemik dolaşıma emilimine bağlı değildir.
Dağılım:
Veri bulunmamaktadır.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Ürünün reçete edilmesinde göz önünde bulundurulması gereken herhangi bir klinik öncesi
bulgu bildirilmemiştir.
6. FARMASÖTİK ÖZELLİKLER
6.1.Yardımcı maddelerin listesi
Karbomer 974 P
Metil paraben
Propil paraben
Sodyum sakkarin
Nane aroması
Ksantan gum
Sodyum hidroksit
Deiyonize su
5 / 66.2.Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel tedbirler
30ºC altındaki oda sıcaklığında saklayınız.
Serin ve kuru bir yerde orijinal ambalajında saklanmalıdır.
Buzdolabında saklamayınız veya dondurmayınız.
Açıldıktan sonra 6 ay içerisinde kullanılmalıdır.
6.5 Ambalajın niteliği ve içeriği
Gasvin Duo Oral Süspansiyon adlı ürünümüzün Primer ambalaj malzemesi olarak, 28 PP 200
ml Amber Renkli Cam Şişe ve 28/20 Beyaz HDPE Kapak ambalaj materyali kullanılmıştır.
Şişeler karton kutular içerisinde paketlenir. Bir kutu içinde 200 mL’lik cam şişe ve kullanma
talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmelikleri”ne
uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
34303 No:1 Küçükçekmece/İstanbul
Tel: 0212 692 92 92
Faks: 0212 697 00 24
E-psota: deva@devaholding.com.tr
8. RUHSAT NUMARASI(LARI)
2017/301
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.05.2017
Ruhsat yenileme tarihi:
10. KÜB’ÜN YENİLENME TARİHİ
6 / 6