KISA ÜRÜN BİLGİSİ
1. BEŞERİ TIBBİ ÜRÜNÜN ADI
KONSENIDAT® 18 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Metilfenidat hidroklorür 18 mg (15,6 mg metilfenidata eşdeğer)
Yardımcı maddeler:
Laktoz monohidrat (sığır sütünden elde edilir) 193,5 mg
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet
Bir tarafına siyah mürekkeple “2392” yazılmış kapsül şeklinde bikonveks, sarı tabletler.
4. KLİNİK ÖZELLİKLER
4.1. Terapötik endikasyonlar
KONSENIDAT® Dikkat Eksikliği-Hiperaktivite Bozukluğu’nun (DEHB) tedavisinde
endikedir.
Metilfenidatın DEHB tedavisindeki etkinliği, DEHB için DSM-IV kriterlerini karşılayan 6-
17 yaşındaki çocuk ve ergenler ve 18-65 yaşındaki yetişkinlerde yapılan kontrollü klinik
araştırmadan elde edilmiştir.
Tedavi, uzman bir çocuk doktoru, bir çocuk ve ergen psikiyatristi veya bir yetişkin
psikiyatristi gibi DEHB tedavisinde uzmanlaşmış bir doktor tarafından başlatılmalı ve
denetlenmelidir.
KONSENIDAT® diğer tedaviler tek başına yetersiz olduğunda, kapsamlı bir tedavi
programının parçası olarak kullanılmalıdır. Bu hastalarda, DEHB için kapsamlı bir tedavi
programı, diğer önlemleri (psikolojik, eğitsel, sosyal) de içermelidir. Tanı, DSM-IV
kriterlerine ya da ICD-10 kılavuzuna göre ve hastanın tam hikayesi ve değerlendirmesine
dayandırılarak konmuş olmalıdır.
Metilfenidat tedavisi DEHB’li tüm hastalarda gerekmeyebilir. İlaca başlama kararı hastanın
semptomlarının ciddiyetinin ayrıntılı olarak değerlendirilmesine dayalı olarak verilmelidir.
KONSENIDAT®gibi stimulan ilaçlar çevresel faktörlere ve/veya psikozlar dahil diğer primer
psikiyatrik hastalıklara sekonder olarak gelişen durumlarda hastaların kullanımı için
amaçlanmamıştır. Uygun eğitsel yaklaşım esastır ve psikososyal girişimler genellikle
gereklidir.
1Bu sendromun spesifik etiyolojisi bilinmemektedir. Tek bir tanısal testi yoktur. Yeterli bir tanı
için tıbbi ve özel psikolojik, eğitimsel ve sosyal kaynakların kullanılması gerekir. Öğrenme
yetisi etkilenmiş olabilir ya da olmayabilir.
4.2. Pozoloji ve uygulama şekli
Tedavi, uzman bir çocuk doktoru, bir çocuk ve ergen psikiyatristi veya bir yetişkin
psikiyatristi gibi DEHB tedavisinde uzmanlaşmış bir doktor tarafından başlatılmalı ve
denetlenmelidir.
KONSENIDAT® ile tedavi öncesi izleme:
KONSENIDAT®’a yeni başlayan yetişkinlerde ve ulusal uygulama gerektiriyorsa,
kardiyovasküler kontrendikasyonların olmadığını kontrol etmek için tedaviye başlamadan
önce kardiyolog tavsiyesi gereklidir.
İlaç reçete edilmeden önce, hastanın kardiyovasküler durumu (kan basıncı, kalp atım sayısı)
kontrol edilmeli ve değerlendirilmelidir.
Hastanın kapsamlı hikayesi; eşzamanlı kullanılan ilaçları, önceki ve mevcut eş zamanlı
medikal ve psikiyatrik bozukları veya semptomları, ailede ani kardiyak/açıklanamayan ölüm
öyküsünü içermelidir. Hastanın tedavi öncesi boy ve kilosu büyüme tablosuna
kaydedilmelidir (Bkz. Bölüm 4.3 ve 4.4).
KONSENIDAT® ile tedavi süresince izleme:
Hastanın büyüme, psikiyatrik ve kardiyovasküler durumu düzenli olarak izlenmelidir (Bkz.
Bölüm 4.4).
• Her doz ayarlaması sırasında ve sonrasında en az altı ayda bir kan basıncı ve nabız
kaydedilmelidir.
• Çocuklarda boy, kilo ve iştah, en az altı ayda bir büyüme tablosuna kaydedilmelidir.
• Yetişkinlerde kilo düzenli olarak kaydedilmelidir.
• Her doz ayarlamasında ve en az altı ayda bir ve her muayenede, hastalar, yeni
psikiyatrik bozuklukların gelişip gelişmediği veya önceden var olan psikiyatrik
bozuklukların kötüleşip kötüleşmediği bakımından değerlendirilmelidir.
Hasta, metilfenidatı eğlence amaçlı, yanlış kullanma ve kötüye kullanma riski açısından
izlenmelidir.
Pozoloji:
KONSENIDAT®’ı (metilfenidat) ilk kez alacak olan çocuk ve yetişkinler:
Metilfenidat tüm DEHB tanılı çocuk ve yetişkinlerde endike olmayabilir. Kısa etkili
metilfenidat formülasyonlarının düşük dozları metilfenidatı yeni kullanacak çocuk ve
yetişkinleri tedavi etmek için yeterli kabul edilebilir. Metilfenidatın gereksiz yüksek dozlarda
kullanımını önlemek amacıyla sorumlu doktor tarafından dikkatli doz titrasyonu gerekir.
2KONSENIDAT®’ın halen metilfenidat almayan ya da metilfenidat dışında başka stimulan ilaç
almakta olan hastalar için önerilen başlangıç dozu çocuklar, adolesanlar ve yetişkinlerde
günde bir kez 18 mg’dır.
Halen KONSENIDAT® (metilfenidat) almakta olan hastalar:
Halen günde 2-3 kez 10-60 mg/gün dozlarda metilfenidat almakta olan hastalara önerilen
KONSENIDAT® dozu aşağıdaki Tablo 1’de verilmektedir:
Doz önerileri mevcut doz rejimine ve klinik değerlendirmeye dayanır.
Tablo 1. Diğer Metilfenidat Rejimlerinden KONSENIDAT®’a Geçiş için Önerilen Doz
Dönüşüm Tablosu
Önceki Metilfenidat Günlük Dozu Önerilen KONSENIDAT® Başlangıç
Dozu
Günde 2-3 kez 5 mg metilfenidat Her sabah 18 mg
Günde 2-3 kez 10 mg metilfenidat Her sabah 36 mg
Günde 2-3 kez 15 mg metilfenidat Her sabah 54 mg
Günde 2-3 kez 20 mg metilfenidat Her sabah 72 mg
İyileşme, uygun doz ayarlaması sonrası bir aylık dönemde gözlenmediyse ilaç kesilmelidir.
Doz Titrasyonu:
Dikkatli doz titrasyonu metilfenidat ile tedavinin başlangıcında gereklidir. Doz titrasyonu
mümkün olan en küçük dozdan başlamalıdır. 27 mg, 18 mg ve 36 mg doz aralıklarında reçete
edilmesini isteyenler için uygundur.
Bu ilacın diğer formları ve metilfenidat içeren diğer ilaçlar da mevcuttur.
Doz, 18 mg’lık artışlar ile ayarlanabilir, genelde yaklaşık bir haftalık aralıklarla doz
ayarlamasına devam edilebilir.
Doz, hastanın gereksinimlerine ve yanıtlarına bağlı olarak bireysel olarak ayarlanmalıdır.
Doz, bir haftalık aralıklarla 18 mg’lık artışlarla yükseltilebilir. Çocuklarda (6-12 yaş) ve
adolesanlarda (13-17 yaş) kullanılabilecek maksimum günlük doz 54 mg ve yetişkinlerde (18-
65 yaş) 72 mg’dır. Bu dozların üstüne çıkılmamalıdır.
Uzun süreli kullanım (12 aydan fazla)
Metilfenidatın uzun süreli kullanımının güvenlilik ve etkililiği kontrollü çalışmalarda
sistematik olarak değerlendirilmemiştir. Metilfenidat tedavi süresi belirsiz olmamalıdır.
Çocuklar ve adolesanlarda, metilfenidat tedavisi genellikle ergenlik sırasında veya sonrasında
kesilir. DEHB’li hastalarda uzun süreli (12 ay üzeri) metilfenidat kullanımına karar veren
doktor, hastanın farmakoterapi olmaksızın işlevselliğini değerlendirmek amacı ile belirli
aralıklarda, ilaçsız deneme süresi ile ilacın uzun süreli faydasını tekrar değerlendirmelidir.
Metilfenidat kullanımının, en az yılda bir kez kesilmesi ve hastanın durumunun (çocuklarda
3tercihen okul tatili dönemlerinde) değerlendirilmesi önerilmektedir. İlaç geçici veya kalıcı
olarak kesildiğinde iyileşme sürdürülebilir.
Doz azaltımı ve ilacın kesilmesi:
Semptomlar, uygun doz ayarlaması sonrası bir aylık dönemde gelişme göstermezse, tedavi
kesilmelidir. Semptomların paradoksal olarak ağırlaştığı ya da başka advers olayların
meydana geldiği durumlarda, doz azaltılmalı ya da eğer gerekli ise ilaç kesilmelidir.
Özel popülasyonlar
Yaşlılarda kullanım
Metilfenidat yaşlılarda kullanılmamalıdır. Bu yaş grubunda güvenlilik ve etkililik
çalışılmamıştır. Metilfenidat 65 yaşın üzerindeki hastalarda DEHB’de çalışılmamıştır.
Karaciğer yetmezliği
Metilfenidat karaciğer yetmezliği olan hastalarda çalışılmamıştır.
Böbrek yetmezliği
Metilfenidat böbrek yetmezliği olan hastalarda çalışılmamıştır.
6 yaşın altındaki çocuklarda kullanım
Metilfenidat 6 yaşın altındaki çocuklarda kullanılmamalıdır. Metilfenidatın bu yaş grubunda
güvenliliği ve etkinliği belirlenmemiştir.
Uygulama sıklığı ve süresi:
KONSENIDAT® oral yolla günde bir kez uygulanır. Etkinin doz alımı sonrası 12 saat
süresince mevcut olduğu gösterildiği için, ilaç günde bir kez sabahları alınmalıdır.
Uygulama şekli:
KONSENIDAT® bütün halinde su ile yutulmalı; çiğnenmemeli, bölünmemeli ya da
ezilmemelidir (Bkz. Bölüm 4.4).
KONSENIDAT® besinlerle ya da beraberinde besin alınmaksızın uygulanabilir (Bkz. Bölüm
5.2).
Özel popülasyonlara ilişkin ek bilgiler:
Böbrek/Karaciğer yetmezliği:
Metilfenidatın böbrek yetmezliği olan hastalarda kullanımına ilişkin deneyim mevcut değildir.
İnsanlara radyoaktif olarak işaretlenmiş metilfenidat uygulanmasından sonra metilfenidat
büyük ölçüde karaciğerde metabolize olmuştur ve radyoaktivitenin yaklaşık %80’i idrarda
(alfa)-fenil-piperidin asetik asit (PPA) biçiminde atılmıştır. Renal klerens, metilfenidatın
klerensinde önemli bir yol olmadığından, böbrek yetmezliğinin metilfenidatın
farmakokinetiği üzerinde çok küçük bir etki yaratması beklenir. Doz ayarlaması gerekebilir.
4Metilfenidatın karaciğer yetmezliği olan hastalarda kullanımına ilişkin deneyim mevcut
değildir.
Pediyatrik popülasyon:
Metilfenidatın 6 yaşın altındaki çocuklarda kullanımı kontrollü çalışmalarda incelenmemiştir.
KONSENIDAT® 6 yaşın altındaki çocuklarda kullanılmamalıdır. Çocuklarda (6-12 yaş) ve
adolesanlarda (13-17 yaş) kullanılabilir. İlgili bilgilere yukarıda yer verilmiştir.
Geriyatrik popülasyon:
Metilfenidatın 65 yaşın üzerindeki yaşlı hastalarda kullanımı kontrollü çalışmalarda
incelenmemiştir. Metilfenidat yaşlılarda kullanılmamalıdır.
4.3. Kontrendikasyonlar
KONSENIDAT® aşağıdaki durumlarda kontrendikedir:
• Metilfenidata ya da ürünün Bölüm 6.1’de listelenen diğer bileşenlerinden herhangi
birine karşı aşırı duyarlılığı olduğu bilinen hastalarda;
• Glokomu olan hastalarda;
• Feokromasitomalı hastalarda;
• Non-selektif, geri dönüşsüz monoamin oksidaz inhibitörleriyle (MAOİ) yapılan tedavi
sırasında ve bu inhibitörlerin kesilmesini takiben en az 14 günlük bir süre boyunca
(hipertansif kriz meydana gelebilir) (Bkz. Bölüm 4.5).
• Hipertiroidi veya tirotoksikozu olan hastalarda;
• Ağır depresyon, anoreksiya nervoza veya anoreksik bozukluklar, intihar eğilimi,
psikotik semptomlar, şiddetli duygu durum bozuklukları, mani, şizofreni, psikopatik ya
da borderline (sınırda) kişilik bozuklukları teşhisi ya da geçmişi olan hastalarda;
• İyi kontrol edilmemiş ağır ve episodik (Tip I) bipolar duygudurum bozukluğu tanısı alan
ya da hikayesi olan hastalarda;
• Önceden var olan kardiyovasküler (örn: şiddetli hipertansiyon, kalp yetmezliği, arterial
okluzif hastalıklar, anjina, hemodinamik açıdan önemli konjenital kalp hastalığı,
kardiyomiyopati, miyokard infarktüsü, hayatı tehdit edebilecek aritmiler ve
kanalopatiler (iyon kanallarının fonksiyon bozukluğunun neden olduğu hastalıklar)
hastalıklarda;
• Önceden var olan serebrovasküler (örn: serebral anevrizma, vaskülit veya felç gibi
vasküler anormallikler) hastalıklarda;
4.4. Özel kullanım uyarıları ve önlemleri
Metilfenidat tedavisi DEHB’li hastaların tümünde endike değildir ve ilaca başlama kararı
hastanın semptomlarının şiddeti ve kronisitesinin ayrıntılı olarak değerlendirilmesi sonucunda
verilmelidir. Çocukların tedavisi düşünüldüğünde, çocuğun semptomlarının şiddeti ve
kronisitesinin değerlendirilmesi çocuğun yaşı (6-18 yaş) ile ilişkili olmalıdır.
Uzun süreli kullanım (12 aydan fazla)
Metilfenidatın uzun süreli kullanımının güvenlilik ve etkililiği kontrollü çalışmalarda
sistematik olarak değerlendirilmemiştir. Metilfenidat tedavi süresi belirsiz olmamalıdır.
5Çocuklar ve adolesanlarda, metilfenidat tedavisi genellikle ergenlik sırasında veya sonrasında
kesilir. Uzun süreli tedavi (Örn. 12 aydan uzun süre) gören hastaların Bölüm 4.2 ve Bölüm
4.4’e göre kardiyovasküler durum, büyüme (çocuklarda), kilo, iştah, yeniden psikiyatrik
bozukluk gelişimi veya mevcut bozukluğun kötüleşmesi açısından sürekli olarak dikkatle
izlenmesi gerekmektedir. İzlenmesi gereken psikiyatrik bozukluklar; motor ve vokal tikler,
agresif veya düşmanca davranış, ajitasyon, anksiyete, depresyon, psikoz, mani, delüzyon,
iritabilite, doğallığın kaybı, geri çekilme ve bir düşünce veya harekete fazlasıyla saplanıp
kalmayı içerir (ancak bunlarla sınırlı değildir).
Uzun süreli (12 ay üzeri) metilfenidat kullanımına karar veren doktor, hastanın farmakoterapi
olmaksızın işlevselliğini değerlendirmek amacı ile belirli aralıklarda, ilaçsız deneme süresi ile
ilacın uzun süreli faydasını tekrar değerlendirmelidir. Metilfenidat kullanımının, en az yılda
bir kez kesilmesi ve hastanın durumunun (çocuklarda tercihen okul tatili dönemlerinde)
değerlendirilmesi önerilmektedir. İlaç geçici veya kalıcı olarak durdurulduğunda iyileşme
sürdürülebilir.
Yaşlılarda kullanım
Metilfenidat yaşlılarda kullanılmamalıdır. Bu yaş grubunda güvenlilik ve etkililik
çalışılmamıştır. Metilfenidat 65 yaşın üzerindeki hastalarda DEHB’de çalışılmamıştır.
6 yaşın altındaki çocuklarda kullanım
Metilfenidat 6 yaşın altındaki çocuklarda kullanılmamalıdır. Metilfenidatın bu yaş grubunda
güvenliliği ve etkinliği belirlenmemiştir.
Kardiyovasküler durum
Uyarıcı ilaçlarla tedavi edilmesi düşünülen hastaların kardiyak hastalık açısından ani kardiyak
veya açıklanamayan ölüm ya da malign aritmi ile ilgili aile öyküsü alınmalıdır, fiziksel
muayenesi yapılmalıdır. Şüpheli aile öyküsü ya da hastalık izlenimi durumunda bir uzman
tarafından kardiyak değerlendirme yapılması gerekmektedir. Metilfenidat kullanımı sırasında
palpitasyon, efor sonucu göğüs ağrısı, açıklanamayan senkop, dispne veya kardiyak hastalığı
düşündüren başka semptomların geliştiği hastalar acilen bir uzman tarafından kardiyak
değerlendirmeye alınmalıdır.
Metilfenidatın DEHB’li çocuklarda ve adolesanlarda yapılan klinik çalışmalarından elde
edilen analiz verileri metilfenidat kullanan hastaların genellikle diyastolik ve sistolik kan
basınçlarında kontrol grubuna göre 10 mmHg’dan daha fazla değişiklik olabileceğini
göstermiştir. Yetişkin DEHB hastalarından alınan klinik çalışma verilerinde de diyastolik ve
sistolik kan basıncı değerlerinde artışlar gözlenmiştir. Çocuklarda ve adolesanlarda bu
kardiyovasküler etkilerin kısa ve uzun dönem klinik sonuçları bilinmemektedir, klinik çalışma
verilerinde gözlenen etkiler sonucunda, özellikle çocukluk/adolesan zamandaki tedaviye
yetişkinlikte devam edildiğinde klinik komplikasyon olasılığı göz ardı edilemez. Kan
basıncında veya kalp hızında artış nedeni ile riskli hastaların tedavisinde dikkatli
olunmalıdır. Metilfenidat ile tedavide kontrendike olan durumlar için Bölüm 4.3’e bakınız.
6Kardivasküler durum dikkatli izlenmelidir. Her doz ayarlamasında ve sonrasında en az
her altı ayda bir kan basıncı ve nabız yüzdelik bir çizelgeye kaydedilmelidir.
Tekrarlayan taşikardi, aritmi veya sistolik kan basıncı artışı (> %95’lik dilim) olan
hastalarda metilfenidat kesilmeli ve bir kardiyoloğa sevk düşünülmelidir.
Mevcut bir kardiyovasküler bozukluk durumunda bir uzman kardiyoloğun tavsiyesi
olmadıkça metilfenidat kullanımı kontrendikedir (Bkz. Bölüm 4.3).
Ani ölüm ve mevcut olan yapısal kardiyak anomaliler veya diğer ciddi kardiyak bozukluklar
Hastalarda normal dozlarda santral sinir sistemi stimulanlarının kullanılması ile ilişkili ani
ölüm bildirilmiştir. Bu hastaların bazılarında yapısal kardiyak anomali veya diğer ciddi kalp
problemleri olduğu bildirilmiştir. Bazı ciddi kalp problemleri tek başına ani ölüm artışı için
risk teşkil edebilir. Bununla birlikte stimulanların sempatomimetik etkilerine bağlı olarak
artmış duyarlılık gösteren bilinen yapısal kardiyak anomali, kardiyomiyopati, ciddi kalp ritim
anomalisi veya diğer ciddi kardiyak problemi olan hastalar için stimulanlar önerilmemektedir.
Yetişkinler
DEHB için normal dozlarda uyarıcı ilaçlar alan yetişkinlerde ani ölümler, felç ve miyokard
enfarktüsü bildirilmiştir. Bu yetişkin vakalarında uyarıcıların rolü bilinmemekle birlikte,
yetişkinlerin ciddi yapısal kardiyak anomaliler, kardiyomiyopati, ciddi kalp ritmi
anormallikleri, koroner arter hastalığı veya diğer ciddi kalp problemleri yaşama olasılığı
çocuklara göre daha fazladır. Bu tür anormallikleri olan yetişkinler de genellikle uyarıcı
ilaçlarla tedavi edilmemelidir.
Yanlış kullanım ve kardiyovasküler olaylar
Santral sinir sistemi stimulanlarının yanlış kullanımı ani ölüm ve diğer ciddi kardiyovasküler
advers olaylarla ilişkilendirilebilir.
Serebrovasküler bozukluklar
Metilfenidat tedavisinin kontrendike olduğu serebrovasküler durumlar için Bölüm 4.3’e
bakınız. Ek risk faktörlerine sahip (kardiyovasküler hastalık öyküsü, kan basıncını arttıran
eşzamanlı ilaç kullanımı gibi) hastalar, metilfenidat tedavisine başladıktan sonra her doktor
ziyaretinde nörolojik işaretler ve semptomlar açısından değerlendirilmelidir.
Serebral vaskülit, metilfenidat kullanımı ile görülen çok nadir bir idiyosenkratik reaksiyon
gibi görünmektedir. Yüksek risk grubu olabilecek hastaların belirlenmesi ve altta yatan klinik
problemin ilk belirleyicisi olabilen semptomların başlaması hakkında çok az kanıt
bulunmaktadır. Yüksek şüpheli duruma dayanan vaskülitin erken tanısı, metilfenidatın hemen
kesilmesi ve erken tedaviye olanak sağlayabilir. Bu nedenle metilfenidat tedavisi sırasında
serebral iskemi ile ilgili yeni nörolojik semptomların gözlendiği hastalarda tanı tekrar
değerlendirilmelidir. Bu semptomlar şiddetli baş ağrısı, uyuşukluk, halsizlik, paraliz, görme,
konuşma, dil, hafıza veya koordinasyon bozukluğunu içerebilir.
Hemiplejik serebral palsili hastalarda metilfenidat kullanımı kontrendike değildir.
7Psikiyatrik bozuklular
DEHB ile komorbid psikiyatrik bozukluklar yaygındır. Bu durum stimulan ürünler reçete
edilirken dikkate alınmalıdır. Metilfenidat ile tedaviye başlamadan önce, hasta mevcut
herhangi bir psikiyatrik bozukluk açısından muayene edilmeli ve psikiyatrik bozukluklarla
ilgili aile öyküsü alınmalıdır (bkz. Bölüm 4.2). Ani psikiyatrik semptomların ortaya çıkması
veya mevcut psikiyatrik bozuklukların kötüleşmesi durumunda, hasta için fayda riskten fazla
olmadığı sürece metilfenidat verilmemelidir.
Hastalar dozun her ayarlamasında, sonrasında en az her altı ayda bir ve her doktor
ziyaretinde psikiyatrik bozuklukların gelişmesi veya kötüleşmesi açısından takip
edilmelidir; tedavinin kesilmesi uygun olabilir.
Mevcut psikotik veya manik semptomların kötüleşmesi
Psikotik hastalarda, metilfenidat uygulanması davranış ve düşünme bozukluğu semptomlarını
ağırlaştırabilir.
Yeni psikotik ve manik semptomların ortaya çıkması
Daha önceden psikotik hastalık veya mani öyküsü olmayan hastalarda tedaviyle ortaya çıkan
psikotik semptomlar (görsel/dokunsal/işitsel halüsinasyonlar ve delüzyonlar) veya mani
normal dozda metilfenidat kullanımından kaynaklanabilir (bkz. Bölüm 4.8). Eğer manik veya
psikotik semptomlar oluşursa, metilfenidatın olası rolü değerlendirilmeli, gerekirse tedavi
kesilmelidir.
Agresif veya saldırgan davranış
Stimulanlarla tedavi agresiflik ve saldırganlığın ortaya çıkmasına ya da kötüleşmesine neden
olabilir. Metilfenidat ile tedavi gören hastalarda agresif davranışlar rapor edilmiştir (bkz
bölüm 4.8). Metilfenidat ile tedavi gören hastalar tedavinin başlangıcında, her doz
ayarlamasında, sonrasında en azından her altı ayda bir ve her muayenede agresif davranışlar
veya saldırganlığın ortaya çıkması ya da kötüleşmesi açısından yakından izlenmelidir.
Doktorlar, davranış değişikliği görülen hastalarda yukarı veya aşağı doğru titrasyonun uygun
olabileceğini akılda tutarak tedavi rejiminin ayarlanması ihtiyacını değerlendirmelidir. Tedavi
kesintisi düşünülebilir.
İntihar eğilimi
DEHB tedavisi sırasında intihar düşüncesi veya davranışı gelişen hastalar derhal bir doktor
tarafından değerlendirilmelidir. Altta yatan bir psikiyatrik durumun kötüleşmesi veya
metilfenidat ile tedavinin olası rolü değerlendirilmelidir. Altta yatan psikiyatrik durumun
tedavisi gerekebilir ve metilfenidat tedavisinin bırakılması olasılığı değerlendirilmelidir.
Tikler
Metilfenidat, motor ve verbal tiklerin başlaması ya da şiddetlenmesi ile ilişkilidir. Tourette
sendromunda ağırlaşma da bildirilmiştir (bkz. Bölüm 4.8). Metilfenidat kullanımı öncesi
mutlaka hastanın aile öyküsü alınmalı, tikler veya Tourette sendromu için klinik
değerlendirme yapılmalıdır. Metilfenidat tedavisi süresince hastalar, tiklerin ortaya çıkması
ya da kötüleşmesi açısından düzenli olarak izlenmelidir. Takip, her doz ayarlamasında ve
sonrasında en azından her 6 ayda bir ya da her doktor ziyaretinde yapılmalıdır.
8Anksiyete, ajitasyon veya gerginlik
Metilfenidat ile tedavi olan hastalarda anksiyete, ajitasyon veya gerginlik rapor edilmiştir (bkz
bölüm 4.8). Metilfenidat var olan anksiyete, ajitasyon ve gerginliği kötüleştirebilir. Anksiyete
bazı hastalarda metilfenidat tedavisinin sonlandırılmasına sebep olmuştur. Hastalar anksiyete,
ajitasyon ve gerginlik açısından öncelikle değerlendirmelidir ve hastalar tedavi sırasında
her doz ayarlamasında ve en az her 6 ayda bir ya da her muayenede semptomların
ortaya çıkışı veya kötüleşmesi açısından düzenli olarak takip edilmelidir.
Bipolar bozukluk türleri
Karma/manik nöbetlerin şiddetlenmesi olasılığı nedeni ile komorbid bipolar bozukluğu olan
DEHB’li hastaların (tedavi edilmemiş tip I Bipolar Bozukluk veya diğer bipolar bozukluk
türleri) tedavisi amacıyla metilfenidatın kullanımında özel dikkat gereklidir. Metilfenidat
tedavisine başlamadan önce komorbid depresif semptomları olan hastalar, bipolar bozukluk
açısından risk taşıyıp taşımadıklarının belirlenmesi için uygun şekilde taranmalıdır; bu tarama,
aile öyküsünde intiharı, bipolar bozukluğu ve depresyonu içeren detaylı psikiyatrik öyküyü
içermelidir. Bu hastalarda sürekli olarak yakından takip gereklidir (Bkz. yukarıda
‘Psikiyatrik Bozukluklar’ ve Bölüm 4.2.). Hastalar her doz ayarlamasında ve sonrasında
en az her 6 ayda bir ve her doktor ziyaretinde semptomlar açısından takip edilmelidir.
Büyüme
Metilfenidatın çocuklarda uzun süreli kullanımı sırasında kilo alımında orta derecede
yavaşlama ve büyüme geriliği saptanmıştır. Yetişkinlerde, metilfenidat tedavisi ile kilo düşüşü
rapor edilmiştir (bkz. Bölüm 4.8).
Metilfenidatın boy ve kilo üzerindeki nihai etkileri bilinmemektedir ve çalışılmaktadır.
Metilfenidat kullanımı sırasında büyüme takip edilmelidir: Boy, kilo ve iştah en az altı
ayda bir büyüme tablosuna kaydedilmelidir. Beklendiği şekilde büyümeyen, uzamayan ya
da kilo almayan hastaların tedavileri kesilmelidir. Yetişkinlerde, kilo düzenli olarak
izlenmelidir.
Nöbetler
Metilfenidat epilepsisi olan hastalarda dikkatli kullanılmalıdır. Metilfenidatın daha önceden
nöbet öyküsü olan hastalar nöbetleri olmaksızın önceden EEG anormallikleri (değişikliği)
olan hastalar ve ender olarak nöbet öyküsü ve önceden nöbetlere dair hiçbir EEG bulgusu
olmayan hastalarda nöbet eşiğini düşürebileceğine dair bazı klinik bulgular mevcuttur. Nöbet
sıklığı artarsa veya yeni nöbet gelişmesi durumunda ilaç kesilmelidir.
Serotonerjik tıbbi ürünler ile birlikte kullanım
Serotonerjik tıbbi ürünler ile metilfenidat birlikte uygulandıktan sonra serotonin sendromu
bildirilmiştir. Metilfenidatın serotonerjik tıbbi ürünlerle birlikte kullanılması gerekliyse,
serotonin sendromu semptomlarının hızlı fark edilmesi önemlidir. Bu semptomlar arasında
mental durum değişiklikleri (örn, ajitasyon, halüsinasyon, koma), otonomik instabilite (örn.
taşikardi, değişken kan basıncı, hipertermi), nöromüsküler anormallikler (örn. hiperrefleksi,
koordinasyonsuzluk, rijidite) ve/veya gastrointestinal semptomlar (örn. bulantı, kusma,
9diyare) yer alabilir. Şüpheli serotonin sendromu durumunda, metilfenidat tedavisi mümkün
olan en kısa sürede sonlandırılmalıdır.
Kötüye kullanım, yanlış kullanım ve diversiyon
Hastalar metilfenidatın diversiyon, yanlış ve kötüye kullanımı riski açısından dikkatle
izlenmelidir.
Metilfenidat ilaç bağımlılığı ya da alkolizm öyküsü olan hastalara verilirken olası kötüye
kullanım, yanlış kullanım ve diversiyon açısından dikkatli olunmalıdır.
Kronik kötüye kullanım, değişik derecelerde anormal davranışla birlikte belirgin toleransa ve
psikolojik bağımlılığa neden olabilir. Özellikle parenteral yolla suistimali gerçek psikotik
episodlara neden olabilir.
DEHB tedavisine karar verirken hastanın yaşı, madde kullanım bozukluğu açısından risk
faktörlerinin varlığı (komorbid karşıt olma-karşı gelme bozukluğu veya davranış bozukluğu
ve bipolar bozukluk gibi), önceki veya mevcut madde kötüye kullanımı dikkate alınmalıdır.
Duygusal değişkenliği olan hastalar (alkol veya madde bağımlılığı öyküsü olanlar gibi) dozu
kendi inisiyatiflerine göre artırabileceğinden bu hasta grubunda dikkatli olunmalıdır.
Madde kötü kullanımı açısından yüksek riskli bazı hastalar için metilfenidat veya diğer
stimulanların kullanımı uygun olmayabilir ve uyarıcı olmayan tedaviler dikkate alınmalıdır.
İlacın kesilmesi
İlacın kesilmesi sırasında kronik aşırı hareketliliğin yanı sıra olası depresyon gelişimi
açısından hasta dikkatle gözlenmelidir. Bazı hastaların uzun süreli takibi gerekebilir.
Kötüye kullanım durumunda ağır depresyon gelişebileceğinden hasta dikkatle izlenmelidir.
Yorgunluk
Metilfenidat yorgunluğun önlenmesi ya da tedavisi için kullanılmamalıdır.
Metilfenidat formülasyonu seçimi
Metilfenidat içeren ilacın kullanımına tedaviyi yapan hekimin her hasta için özel olarak karar
vermesi gerekir ve bu seçim istenen etkinin süresine bağlıdır.
İlaç taraması
Bu ilaç, içerdiği metilfenidat nedeniyle amfetamin tayini için yapılan laboratuvar testlerinde
özellikle de immunoassay temelli tarama testlerinde yanlış pozitif sonuç verebilir. Sporcular,
bu tıbbi ürünün 'anti-doping' testlerine pozitif reaksiyona neden olabileceğinin farkında
olmalıdır.
Böbrek ve karaciğer yetmezliği
Metilfenidatın böbrek ve karaciğer yetmezliği olan hastalarda kullanımına dair bir deneyim
yoktur.
10Hematolojik etkiler
Metilfenidat ile uzun süreli tedavinin güvenliliği tam olarak bilinmemektedir. Lökopeni,
trombositopeni, anemi veya ciddi renal ya da hepatik bozuklukları da içeren diğer
değişikliklerin görülmesi durumunda tedavinin bırakılması düşünülmelidir (bkz. Bölüm 4.8).
Gastrointestinal tıkanma potansiyeli
Metilfenidat hidroklorür uzatılmış salımlı tabletler şekillerini koruyabildiğinden veya GI
yolunda marjinal olarak deforme olabildiğinden, metilfenidat hidroklorür uzatılmış salımlı
tabletler normalde ciddi gastrointestinal daralması (patolojik veya iyatrojenik, örneğin:
özofagus motilite bozuklukları, küçük bağırsak inflamatuar hastalığı, yapışıklıklar veya
azalmış geçiş süresi nedeniyle “kısa bağırsak” sendromu, geçmiş peritonit öyküsü, kistik
fibroz, kronik bağırsak psödo-obstrüksiyonu veya Meckel divertikülü) olan hastalara
uygulanmamalıdır. Deforme olmayan kontrollü salımlı formülasyonlarına sahip olan ilaçların
yutulmasıyla bağlantılı olarak bilinen darlıkları olan hastalarda obstrüktif semptomlara ilişkin
ender raporlar mevcuttur. Tabletin kontrollü salımlı tasarımı nedeniyle, metilfenidat
hidroklorür uzatılmış salımlı tabletler yalnızca tableti bütün olarak yutabilen hastalarda
kullanılmalıdır.
Tabletin uzatılmış salımlı olması nedeniyle, KONSENIDAT® sadece tableti bütün yutabilen
hastalarda kullanılmalıdır. Hastalar, KONSENIDAT®’ın sıvı yardımı ile bütün olarak
yutulması gerektiği konusunda bilgilendirilmelidir. Tabletler bölünmemeli, çiğnenmemeli, ya
da ezilmemelidir. İlaç kontrollü bir hızda ilacın salınması için tasarlanmış emilemeyen bir
kabuk içinde bulunur. Tablet kabuğu vücut tarafından elimine edilir; hastalar bazen kendi
dışkılarında tablet benzeri bir şey fark ederse endişe etmemelidirler.
Priapizm
Metilfenidat ürünleri (KONSENIDAT® dahil) kullanan yetişkin ve pediatrik hastalarda acil
tıbbi müdahalenin (bazen cerrahi müdahale) gerekli olduğu, uzamış ve ağrılı ereksiyon
bildirilmiştir (Bkz. Bölüm 4.8). Priapizm, metilfenidat kullanıldıktan bir süre sonra, tedavi
rejiminde bir değişiklik sonrası, genellikle dozun artırılmasını takiben gelişebilmektedir.
Priapizm aynı zamanda metilfenidat bırakıldıktan sonra geri çekilme (ilaca ara verme veya
kesilmesi) periyodunda da oluşmuştur. Normal olmayan şekilde uzamış ereksiyon veya ağrılı
ve sık görülen ereksiyon gelişen hastaların acil tıbbi yardım istemesi gerekmektedir.
Bu ilaç laktoz içermesi nedeniyle nadir görülen kalıtımsal hastalıklar arasında yer alan
galaktoz intoleransı, Lapp-laktaz yetmezliği ya da glukoz-galaktoz malabsorbsiyonu olan
kişiler tarafından kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Farmakokinetik etkileşim
Metilfenidatın eşzamanlı olarak uygulanan ilaçların plazma konsantrasyonlarını nasıl
etkilediği bilinmemektedir. Bu nedenle metilfenidatı diğer ilaçlarla (özellikle terapötik aralığı
dar olan ilaçlar) birlikte kullanılırken dikkatli olunması önerilmektedir.
Metilfenidat, sitokrom P450 tarafından klinik olarak anlamlı derecede metabolize edilmez.
Sitokrom P450 indükleyicileri veya inhibitörlerinin metilfenidatın farmakokinetiği üzerinde
11anlamlı herhangi bir etkiye sahip olması beklenmemektedir. Diğer taraftan, metilfenidatın d-
ve l- enantiomerleri sitokrom P450 1A2, 2C8, 2C9, 2C19, 2D6, 2E1 veya 3A’yı anlamlı olarak
inhibe etmemektedir. Ancak, metilfenidatın, kumarin türevi antikoagülanlar ile,
antikonvülzanların (örneğin fenobarbital, fenitoin, primidon) ve bazı antidepresanların
(trisiklikler ve selektif serotonin geri alım inhibitörleri) metabolizmasını inhibe edebileceğine
dair raporlar vardır. Bu ilaçlar ile birlikte metilfenidat uygulanmasına başlarken ya da birlikte
uygulanan metilfenidat kesilirken, adı geçen ilaçlar için doz ayarlaması yapmak ve
plazmadaki ilaç konsantrasyonlarını (ya da kumarin alınması durumunda pıhtılaşma
zamanlarını) izlemek gerekli olabilir.
Farmakodinamik etkileşimler
Antihipertansif ilaçlar
Metilfenidat hipertansiyon tedavisi için kullanılan ilaçların etkililiğini azaltabilir.
Kan basıncını artıran ilaçlarla kullanım
Metilfenidatın kan basıncını artırabilen başka ilaçlarla eşzamanlı kullanımında dikkatli
olunmalıdır (Bkz. Bölüm 4.4 Kardiyovasküler ve Serebrovasküler durum).
Metilfenidat, olası bir hipertansif kriz nedeniyle, non-selektif geri dönüşsüz monoamin
oksidaz inhibitörleriyle (MAOİ) tedavi gören veya önceki 2 hafta boyunca tedavi görmüş
hastalarda kullanılmamalıdır (Bkz. Bölüm 4.3).
Alkol ile birlikte kullanım
Alkol, metilfenidat da dahil olmak üzere psikoaktif ilaçların santral sinir sistemi üzerindeki
advers etkilerini şiddetlendirebilir. In vitro veriler, %10’dan daha yüksek alkol
konsantrasyonlarının metilfenidat tabletlerinden kümülatif metilfenidat salınımını artırdığını
göstermektedir. Metilfenidatın alkol ile kombinasyon halinde oral yoldan alınmasından sonra
metilfenidat maruziyeti üzerindeki bu bulgunun klinik önemi bilinmemektedir. Bu nedenle
hastaların tedavi sırasında alkolden uzak durmaları önerilmektedir.
Serotonerjik tıbbi ürünler ile birlikte kullanım
Serotonerjik tıbbi ürünler ile metilfenidat birlikte uygulandıktan sonra serotonin sendromu
vakaları bildirilmiştir. Metilfenidatın serotonerjik tıbbi ürünlerle birlikte kullanılması
gerekliyse, serotonin sendromu semptomlarının hızlı fark edilmesi önemlidir (Bkz. Bölüm
4.4). Şüpheli serotonin sendromu durumunda, metilfenidat tedavisi mümkün olan en kısa
sürede sonlandırılmalıdır.
Halojenli anesteziklerle birlikte kullanım
Ameliyat sırasında halojenli anesteziklerle birlikte kullanımı ile ani kan basıncı ve kalp hızı
yükselmesi riski vardır. Ameliyat planlanıyorsa, ameliyat günü metilfenidat
kullanılmamalıdır.
Santral etkili alfa-2 agonistleri ile birlikte kullanım (ör. klonidin)
Metilfenidat ve klonidinin birlikte kullanımında ani ölüm dahil ciddi advers olaylar
bildirilmiştir. Klonidin veya diğer santral etkili alfa-2-agonistleri ile birlikte metilfenidat
kullanımının uzun süreli güvenliliği sistematik olarak değerlendirilmemiştir.
12Dopaminerjik ilaçlarla kullanım
Metilfenidatın antipsikotikleri de içeren dopaminerjik ilaçlar ile birlikte kullanımı sırasında
dikkatli olunması önerilmektedir. Metilfenidat esas olarak ekstraselüler dopamin düzeylerini
arttırdığı için doğrudan veya dolaylı dopamin agonistleri (DOPA ve trisiklik antidepresanlar
dahil) veya dopamin antagonistleri (antipsikotikler dahil) ile eşzamanlı uygulandığında
farmakodinamik etkileşime girebilir.
Özel popülasyonlara ilişkin ek bilgiler:
Pediyatrik popülasyon:
Pediatrik popülasyonda etkileşim çalışmaları yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Metilfenidatın çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
İlk trimesterde maruz kalan toplam yaklaşık 3400 gebenin yer aldığı bir kohort çalışmasının
verileri, genel doğum kusurları riskinde bir artış göstermemektedir. Kardiyak malformasyon
oluşum riskinde küçük bir artış gözlenmiş (toplu düzeltilmiş bağıl risk, 1,3; %95 GA, 1-1,6)
ve bu, maruz kalmayan gebeliklere kıyasla gebeliğin ilk trimesterinde metilfenidat alan her
1.000 kadın için konjenital kardiyak malformasyonla doğan ilave 3 bebeğe karşılık gelmiştir.
Yenidoğan kardiyorespiratuvar toksisite vakaları, özellikle fetal taşikardi ve solunum sıkıntısı
spontan olgu raporlarında bildirilmiştir.
Hayvanlar üzerinde yapılan araştırmalar maternal toksik dozlarda üreme toksisitesinin
bulunduğunu göstermiştir (Bkz. Bölüm 5.3). İnsanlara yönelik potansiyel risk
bilinmemektedir.
KONSENIDAT® gerekli olmadıkça gebelik döneminde kullanılmamalıdır.
Tedaviyi ertelemenin gebelikte daha büyük risk oluşturacağı şeklinde klinik karara
varılmadığı sürece metilfenidat kullanımı gebelikte tavsiye edilmez.
Laktasyon dönemi
Metilfenidat anne sütüne geçmektedir. 5 anneden alınan anne sütü örnekleri üzerinde yapılan
çalışmada; insan sütündeki metilfenidat konsantrasyonu anne vücut ağırlığına göre ayarlanmış
dozajın %0,16 ila %0,7’sinin yenidoğanda saptanması ile sonuçlanmış ve süt/anne plazma
oranının 1,1 ila 2,7 arasında değiştiği bildirilmiştir.
Metilfenidat kullanan anne sütüne maruz kalmış bebekte nedeni belli olmayan kilo azalmasına
dair tek bir vaka raporu vardır. Annenin metilfenidat tedavisini sonlandırması ile kilo azalması
durmuş ve olgu kilo almıştır. Emzirme dönemindeki bebekler için risk göz ardı edilmemelidir.
13Emzirmenin durdurulup durdurulmayacağına ya da KONSENIDAT® tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve KONSENIDAT® tedavisinin emziren anne açısından
faydası dikkate alınmalıdır.
Üreme yeteneği/Fertilite
Metilfenidatın fertilite üzerindeki etkisine ilişkin hiçbir insan verisi mevcut değildir. Klinik
olmayan çalışmalarda konu ile ilgili bir etki gözlenmemiştir.
4.7. Araç ve makine kullanımı üzerindeki etkiler
Metilfenidat baş dönmesi, sersemlik, uyuşukluk ile gözlerde akomodasyon güçlükleri, diplopi
ve görme bulanıklığı gibi görme bozukluklarına neden olabilir. Araç ve makine kullanımı
üzerinde orta şiddette bir etki yapabilir. Hastalar olası etkiler konusunda uyarılmalıdır.
Etkilenmeleri durumunda araç sürme ve makine kullanma gibi potansiyel olarak tehlikeli
aktivitelerden kaçınmaları konusunda bilgi verilmelidir.
Bu ilaç bilişsel işlevleri bozabilir ve hastanın güvenli araba kullanma yeteneğini etkileyebilir.
Bu ilaç verilirken hastalara aşağıdaki bilgiler verilmelidir:
- Bu ilaç araç kullanma yeteneğinizi etkileyebilir.
- İlacın sizi nasıl etkilediğini anlamadan araç kullanmayın.
Bu ilacın etkisi altındayken araç kullanılmamalıdır.
4.8. İstenmeyen etkiler
Aşağıdaki istenmeyen etkiler KONSENIDAT® ve diğer bütün metilfenidat hidroklorür
formülasyonlarından elde edilen verilere dayanılarak hazırlanmıştır. Kullanılan veriler,
çocuklar, ergenler ve yetişkinler ile yapılan klinik araştırmalar sırasında ve satış sonrası
gözlenen sonuçlardan elde edilmiştir. KONSENIDAT® ve diğer metilfenidat hidroklorür
formülasyonlarından elde edilen advers reaksiyonların sıklıkları farklı ise, sıklık derecesi
yüksek olan veritabanı kullanılmıştır.
Şu terimler ve sıklık dereceleri kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek(≥ 1/10.000 ila < 1/1000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
# #
Yaygın: Nazofaranjit, üst solunum yolu enfeksiyonu , sinüzit
Kan ve lenf sistemi hastalıkları
† †
Çok seyrek: Anemi , lökopeni , trombositopeni, trombositopenik purpura
Bilinmiyor: Pansitopeni
14Bağışıklık sistemi hastalıkları
Yaygın olmayan: Anjiyonorötik ödem gibi aşırı duyarlılık reaksiyonları, anafilaktik
reaksiyonlar, auriküler şişlikler, bül oluşumu, eksfolyatif durum, ürtiker, kaşıntı, kızarıklık,
erüpsiyon
Metabolizma ve beslenme hastalıkları*
†
Yaygın: Anoreksi, iştahta azalma , çocuklarda uzun süreli kullanım sırasında orta derece boy
ve kilo artışında azalma*
Psikiyatrik hastalıklar*
Çok yaygın: Uykusuzluk, sinirlilik
† #
Yaygın: Duygulanımda labilite, saldırganlık*, ajitasyon*, anksiyete* , depresyon* , irritabilite,
#
anormal davranış, ruh halinde ani değişmeler, tikler*, başlangıç uykusuzluğu , depresif ruh
# # # ^ #
hali , libidoda azalma , gerginlik , diş gıcırdatma , panik atak
Yaygın olmayan: Psikotik bozukluklar*, işitsel, görsel ve dokunsal halüsinasyon*, öfke, intihar
düşüncesi*, duygu durum değişikliği, huzursuzluk† , ağlamaklı olmak, Tourette sendromu’nun
tiklerinin kötüleşmesi*, hızlı ve çok konuşma (lögore), aşırı uyarılmışlık, uyku bozukluğu
Seyrek:
Mani*†
, oryantasyon bozukluğu, libido bozukluğu, zihin bulanıklığı
durumu†
†
Çok seyrek: İntihar girişimi (gerçekleştirilmiş intihar da dahil)* , geçici depresif ruh hali*,
†
anormal düşünce, apati , tekrar eden davranışlar, aşırı odaklanma
†
Bilinmiyor: Delüzyon* , düşünce bozuklukları*, bağımlılık. Hızlı salımlı formülasyonların
kullanımında kötüye kullanım ve bağımlılık daha sık bildirilmiştir.
Sinir sistemi hastalıkları
Çok yaygın: Baş ağrısı
#
Yaygın: Baş dönmesi, diskinezi, psikomotor hiperaktivite, uyku hali, parestezi , gerilim tipi
#
baş ağrısı
† #
Yaygın olmayan: Sedasyon, tremor , uyuşukluk
Çok seyrek: Konvülziyon, koreoatetoid hareketler, geri dönüşümlü iskemik nörolojik defisit,
nöroleptik malign sendrom (NMS yetersiz olarak rapor edilmiştir. Bu raporların çoğunda
hastaların diğer ilaçları kullanmasından dolayı metilfenidatın buradaki etkisi kesin değildir).
†
Bilinmiyor: Serebrovasküler bozukluklar* (vaskülit, serebral hemoraji, serebrovasküler
†
olaylar (SVO), serebral arterit, serebral tıkanma dahil), grand mal konvülziyonlar*, migren ,
disfemi (konuşma bozukluğu kekemelik gibi)
Göz hastalıkları
#
Yaygın: Akomodasyon bozuklukları
† #
Yaygın olmayan: Görmede bulanıklık , göz kuruluğu
Seyrek: Görsel uyumda zorluklar, görmede yetersizlik, diplopi
Bilinmiyor: Midriyazis
15Kulak ve iç kulak hastalıkları
#
Yaygın: Vertigo
Kardiyak hastalıklar
Yaygın: Aritmi, taşikardi, palpitasyonlar
Yaygın olmayan: Göğüs ağrısı
Seyrek: Anjina Pektoris
Çok seyrek: Kalp durması, miyokard enfarktüsü
Bilinmiyor: Supraventriküler taşikardi, bradikardi, ventriküler ekstrasistoller†,
ekstrasistoller†
Vasküler hastalıklar
Yaygın: Hipertansiyon,
#
Yaygın olmayan: Ateş basması
†
Çok seyrek: Serebral arterit ve/veya tıkanma, periferik soğukluk, Raynaud fenomeni
Solunum, göğüs bozuklukları ve mediastinal hastalıklar
Yaygın: Öksürük, orofaringeal ağrı
†
Yaygın olmayan: Dispne
Bilinmiyor: Epistaksis
Gastrointestinal hastalıklar
† †
Yaygın: Üst karın bölgesinde ağrı, ishal, bulantı , karın rahatsızlığı, kusma, ağız kuruluğu ,
#
dispepsi
Yaygın olmayan: Kabızlık
Hepato – bilier hastalıklar
#
Yaygın: Alanin aminotransferaz düzeyinde artış
Yaygın olmayan: Hepatik enzim düzeyinde artış
Çok seyrek: Hepatik koma ve akut hepatik yetmezlik de dahil anormal karaciğer fonksiyonu,
kan alkalin fosfataz düzeyinde artış, kan bilirubin düzeyinde artış
Deri ve deri altı doku hastalıkları
Yaygın: Alopesi, kaşıntı, döküntü, ürtiker, hiperhidröz†
Yaygın olmayan: Anjiyonörotik ödem, eksfolyatif durum, bül oluşumu
Seyrek: Maküler döküntü, eritem
Çok seyrek: Eritema multiforme, eksfolyatif dermatit, sabit ilaç erüpsiyonu
Kas-iskelet bozuklukları, bağ doku ve kemik hastalıkları
# #
Yaygın: Artralji, kaslarda gerginlik , kaslarda spazm
†
Yaygın olmayan: Miyalji , kaslarda seğirme
Çok seyrek: Kas krampları
Bilinmiyor: Trismus^
16Böbrek ve idrar yolu hastalıkları
Yaygın olmayan: Hematüri, pollakiüri
Bilinmiyor: İnkontinans
Üreme sistemi ve meme hastalıkları
#
Yaygın: Erektil disfonksiyon
Seyrek: Jinekomasti
Bilinmiyor: Priapizm*, ereksiyon artışı*, uzun süreli ereksiyon*
Genel bozukluklar ve uygulama bölgesine ilişkin hastalıklar
Yaygın: Pireksi, çocuklarda uzun süre kullanıma bağlı gelişmede yavaşlama*, bitkinlik†,
# # # #
iritabilite , gergin hissetme , asteni , susama
Yaygın olmayan: Göğüs ağrısı,
Çok seyrek: Ani kardiyak ölüm*
Bilinmiyor: Göğüste sıkıntı†, hiperpireksi
Araştırmalar
Yaygın: Kan basıncında ve kalp atım hızında değişiklikler* (genelde artış), kiloda azalma*
Yaygın olmayan: Kardiyak üfürüm*
Çok seyrek: Platelet sayısında azalma, anormal beyaz kan hücresi sayısı
Bu yan etkilerin çoğu hafif ve orta şiddettedir.
* Bölüm 4.4’e bakınız.
#
Yetişkin klinik çalışmalarından sağlanan sıklık verileridir, bu verilerde çocuk ve adolesanlar
yer almamaktadır; aynı zamanda çocuklar ve gençler için uygun olabilir.
†
Yetişkin hastalarda yapılan klinik çalışmalarda çocuklar ve adolesanlara göre daha yüksek
sıklıkta bildirilen advers ilaç reaksiyonu
^Yetişkin DEHB çalışmalarında hesaplanan sıklığa dayanmaktadır (pediyatrik çalışmalarda
hiçbir vaka bildirilmemiştir).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Hastalara doz aşımı tedavisi uygulanırken uzatılmış etki süreleri olan formülasyonlardan
metilfenidatın gecikmeli salınım yaptığı dikkate alınmalıdır.
17Belirti ve semptomlar
Akut yüksek doz, başlıca santral ve sempatik sinir sisteminin aşırı uyarılmasına sebep olmakla
birlikte, kusma, ajitasyon, tremor, hiperrefleksi, kas seğirmesi, konvülziyon (takiben koma
görülebilir), öfori, konfüzyon, halüsinasyon, deliryum, terleme, kızarma, baş ağrısı,
hiperpireksi (yüksek ateş), taşikardi, çarpıntı, kardiyak aritmi, hipertansiyon, midriyazis,
mukoza kuruluğu ve rabdomiyolize neden olur.
Önerilen tedavi
Metilfenidat doz aşımı için spesifik bir antidot yoktur.
Tedavi uygun destekleyici önlemlerden oluşur.
Hastanın kendi kendisine zarar vermesi önlenmeli ve hasta zaten mevcut olan aşırı uyarılmayı
ağırlaştıracak dış uyaranlara karşı korunmalıdır. Aktif kömürün etkinliği kanıtlanmamıştır.
Dolaşım ve solunum fonksiyonlarının devamı için yoğun bakım sağlanmalıdır. Çok yüksek
ateş (hiperpireksi) için eksternal soğutma yöntemleri gerekli olabilir.
Metilfenidatın doz aşımı tedavisinde periton diyalizi ya da ekstrakorporal hemodiyalizin
etkinliği belirlenmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sinir sistemi, Psikoanaleptikler, Psikostimülanlar, ADHD tedavisinde
kullanılan ajanlar ve Nootropikler; Santral etkili sempatomimetikler
ATC Kodu: N06BA04
Etki mekanizması:
Metilfenidat HCl santral sinir sistemi stimulanıdır. Dikkat Eksikliği-Hiperaktivite
Bozukluğu’ndaki (DEHB) terapötik etki mekanizması bilinmemektedir. Metilfenidatın,
presinaptik nöronlara noradrenalinin ve dopaminin gerialımını bloke ettiği ve bu
monoaminlerin ekstranöronal aralığa salımını arttırdığı düşünülmektedir. Metilfenidat, -D ve
L- izomerlerinden oluşan rasemik bir karışımdır. D-izomeri, L-izomerinden farmakolojik
olarak daha aktiftir.
Klinik etkililik ve güvenlik:
Çocuklar
Temel klinik çalışmalarda, metilfenidat, hızlı salım IR metilfenidat (IR) ile halihazırda
stabilize edilen 321 pediyatrik hastada ve IR metilfenidat ile daha önceden tedavi edilmemiş
95 hastada pediyatrik değerlendirilmiştir.
Pediyatrik hastalarda yürütülen klinik çalışmalar, sabah bir kez metilfenidat uygulaması ile
ilacın ekinliğinin, izleyen 12 saat boyunca sürdüğünü göstermiştir.
Yetlişkinler
Metilfenidat için 18 ila 72 mg/gün doz aralığında kısa süreli etkinlik gösterilmiştir. 18 ila 65
yaşları arasındaki DEHB’li bin beş yüz yirmi üç (1523) erişkin, 5 ila 13 haftalık beş çift-kör,
18plasebo kontrollü çalışmada değerlendirilmiştir. Metilfenidat yetişkinlerde DEHB semptom
şiddetinin değerlendirilmesi için DSM-IV temelli araçlar kullanılarak 2 sabit dozlu çalışmada
ve 3 esnek doz çalışmasında değerlendirilmiştir. Sabit dozlu iki çalışmada, Conner’ın Yetişkin
DEHB Derecelendirme Ölçekleri (CAARS), DEHB belirtilerinin toplam puanlarının
azaldığını, bunun da DEHB belirtilerinin şiddetinde başlangıçtan çift kör sonlanım noktasına
kadar bir iyileşmeye işaret ettiğini göstermiştir. Sabit dozlu bir çalışmada, CAARS toplam
skorunda bir azalma ile ölçüldüğü üzere, metilfenidatın tüm doz seviyeleri, plaseboya kıyasla
klinik olarak anlamlı derecede daha fazla semptom kontrolü (tüm doz seviyeleri için p<0,05)
göstermiştir. İkinci sabit doz çalışmasında, DEHB’li yetişkin hastalar arasında, metilfenidat
72 mg/gün, ancak metilfenidat 54 mg/gün değil, plaseboya göre, CAARS DEHB
semptomlarının toplam puanını başlangıçtan çift kör sonlanım noktasına düşürmede
istatistiksel olarak anlamlı olduğu kanıtlanmıştır (p değeri 0,0024).
İki esnek doz çalışmasında, Yetişkin DEHB Araştırmacısı Semptom Derecelendirme Ölçeği
(AISRS) toplam puanındaki başlangıca göre sonlanım noktasındaki LS ortalama değişiklikleri
(Çalışma 1: p=0,012; Çalışma 2: p<0,001), son metilfenidat doz tedavisi için istatistiksel
olarak anlamlı bulunmuştur (Çalışma 1: metilfenidat için -10,6’ya karşı –6,8 plasebo; Çalışma
2: metilfenidat için -16,9’a karşı plasebo için -12). Üçüncü esnek doz çalışmasında (Çalışma
3), metilfenidat, CAARS toplam skorunda bir azalma ile ölçüldüğü üzere, plaseboya kıyasla
klinik olarak anlamlı derecede daha fazla semptom kontrolü (p<0,0001) göstermiştir.
CAARS-O:SV’nin toplam DEHB Semptom Skorlarında başlangıçtan Son Ziyarete (8. Hafta)
kadar LS ortalama değişimi metilfenidat grubunda -10,9 ve plasebo grubunda (ITT
popülasyonuna dayalı olarak) -6,9 olmuştur.
Esnek doz Çalışması 2’de, toplam AISRS puanlarındaki iyileşmenin büyüklüğü, metilfenidat
grubunda plasebo grubuna göre istatistiksel olarak anlamlı derecede daha büyüktür
(p=0,0037). Plasebodan LS ortalaması (%95 GA) farkı -5,3 (-8,9, -1,7) idir. Esnek doz
Çalışması 3’te, CAARS-O:SV skorlarındaki iyileşmenin büyüklüğü, metilfenidat grubunda
plasebo grubuna göre istatistiksel olarak anlamlı derecede daha büyüktür (p=0,0063).
Plasebodan LS ortalaması (%95 GA) farkı -3,9 (-6,6, -1,1) idir.
6 ila 12 aylık dört uzun süreli açık etiketli çalışmada metilfenidat ile tedavi edilen yetişkinler,
değerlendirilen tüm etkinlik son noktalarında iyileşme göstermiştir, bu da DEHB
semptomlarındaki azalma üzerinde zaman içinde stabil etkilere işaret etmektedir. Bir topluluk
ortamında yapılan açık etiketli bir çalışmada, 9 aya kadar metilfenidat tedavisi, hem hasta hem
de araştırmacı tarafından etkinlik puanlarının ortalama global değerlendirmesinde başlangıç
değerlerinden iyileşme göstermiştir. DEHB’li yetişkinlerin 1 yıla kadar metilfenidatı ortalama
67,4 mg/gün son dozla aldığı ikinci bir çalışmada, son ziyarette ortalama -18,7'lik bir
değişiklikle AISRS toplam puanlarında başlangıca göre klinik olarak anlamlı iyileşmeler
görülmüştür. 48 haftalık üçüncü bir uzun süreli çalışmada, metilfenidatı ortalama 46,6 mg/gün
son dozla alan DEHB’li yetişkinler, son noktada CAARS'ın ortalama DSM-IV Toplam DEHB
belirtileri skorunda başlangıca göre -17,2 oranında bir değişiklik göstermiştir. Dördüncü
çalışmada metilfenidat, daha önce kısa süreli plasebo kontrollü bir çalışmayı ve kısa süreli
açık etiketli uzatmayı tamamlamış olan hastalarda 52 haftalık bir açık etiketli çalışmada
değerlendirilmiştir. Ortalama 53,8 mg/gün nihai doz ile metilfenidat alan DEHB’li yetişkinler,
19DEHB semptomlarının azalmasına dair zaman içinde stabil etkiler göstermiştir. Araştırmacı
tarafından derecelendirilen CAARS, açık etiket aşaması boyunca iyileşmiştir ve son noktada
daha düşüktür (başlangıca göre ortalama 1,9 düşüş).
5.2. Farmakokinetik özellikler
Genel özellikler
Günde bir kez olmak üzere tek ve çoklu doz uygulamalarını takiben metilfenidatın
farmakokinetiğinde hiçbir değişiklik kaydedilmemiştir.
Emilim:
Metilfenidat kolayca emilir. Yetişkinlerde metilfenidatın oral yolla uygulanmasını takiben,
plazma metilfenidat konsantrasyonları hızla artarak 1 ile 2 saat içerisinde bir başlangıç
maksimumuna ulaşır. Bundan sonra birkaç saat içinde konsantrasyon giderek artmaya devam
eder. Doruk plazma konsantrasyonlarına 6 ile 8 saatte ulaşılır. Bu aşamanın ardından plazma
metilfenidat düzeyleri yavaş yavaş düşmeye başlar. Günde üç kez alınan çabuk salımlı
metilfenidatla ilişkili olarak gözlenen doruk ve çukur konsantrasyonları arasındaki
dalgalanmalar, günde bir kez alınan metilfenidat ile en aza indirilir. Günde bir kez kullanılan
metilfenidat ile çabuk salımlı metilfenidat formülasyonlarının bağıl biyoyararlanımı
karşılaştırılabilirdir.
36 yetişkin hastaya günde bir kez 18 mg metilfenidat hidroklorür uygulamasından sonraki
ortalama farmakokinetik parametreler Tablo 2’de özetlenmiştir.
Tablo 2
Ortalama ± SS Farmakokinetik Parametreler
Metilfenidat hidroklorür
PARAMETRELER (günde tek doz 18 mg) (n=36)
Cmaks (ng/ml) 3,7 ± 1,0
Tmaks (saat) 6,8 ± 1,8
EAA∞ (ng.saat/ml) 41,8 ± 13,9
t1/2 (saat) 3,5 ± 0,4
Günde bir kez olmak üzere tek ve çoklu doz uygulamalarını takiben metilfenidatın
farmakokinetiğinde hiçbir değişikliğin kaydedilmemiş olması anlamlı bir ilaç birikiminin
olmadığını göstermektedir. Günde bir kez olmak üzere çoklu doz uygulaması sonucu elde
edilen EAA (eğri altında kalan alan) ve t değerleri 18 mg metilfenidatın ilk dozundan sonra
1/2
elde edilenlerle benzerdir.
Metilfenidat tek doz 18, 36 ve 54 mg/gün yetişkinlere uygulanmasını takiben metilfenidatın
C
maks
ve EAAinf değerleri doz ile doğru orantılıdır.
20Dağılım:
Yetişkinlerde plazma metilfenidat konsantrasyonları oral uygulamayı takiben bi-
eksponensiyal olarak azalmaktadır. Metilfenidatın, oral yolla uygulanmasını takiben
metilfenidatın yetişkinlerdeki yarılanma ömrü yaklaşık 3,5 saattir. Metilfenidat ve
metabolitlerinin proteinlere bağlanma oranı yaklaşık %15’tir. Metilfenidatın sanal dağılım
hacmi yaklaşık 13 L/kg’dır.
Biyotransformasyon:
Metilfenidat insanlarda, esas olarak de-esterifikasyon yolu ile çok az veya farmakolojik
aktiviteye sahip olmayan alfa-fenil piperidin asetik aside (PPA, değişmemiş maddenin
yaklaşık 50 katı düzeyde) metabolize edilir. Yetişkinlerde günde bir kez uygulanan PPA’ya
metabolize olan metilfenidatın metabolizması günde üç kez uygulanan metilfenidatınkine
benzerdir. Metilfenidatın günde bir kez uygulanan tek ve çoklu dozlarının metabolizması
benzerdir.
Eliminasyon:
İnsanlara radyoaktif-işaretli metilfenidatın oral yoldan uygulanmasından sonra
radyoaktivitenin yaklaşık %90’ı idrarda saptanmıştır. İdrardaki ana metabolit, dozun yaklaşık
%80’ine karşılık gelen PPA’dır.
Metilfenidat verilmesinden sonra yetişkinlerde metilfenidat eliminasyon yarı ömrü yaklaşık
3,5 saattir. Oral uygulamanın ardından, 48 - 96 saat içinde dozun yaklaşık olarak % 90’ı idrar,
% 1-3’ü dışkı ile metabolitleri halinde atılır. Az miktarda değişmemiş metilfenidat idrarda (%
1 'den az) bulunmuştur. İdrardaki ana metabolit, alfa-fenil-piperidin asetik asit (%60-90) 'tir.
Doğrusallık /Doğrusal olmayan durum:
Metilfenidatın günde bir kez, 18, 36 ve 54 mg dozlarda sağlıklı yetişkinlere uygulanmasının
ardından, d-metilfenidat için Cmaks ve EAA(0-∞) değerleri doz-orantılı iken l-metilfenidat’ın
Cmaks ve EAA(0-∞) değerleri dozla orantılı olarak artmamıştır. Metilfenidat uygulamasından
sonra, l-izomerinin plazma konsantrasyonları, d-izomerinin plazma konsantrasyonlarının
yaklaşık 1/40’ıdır.
Sağlıklı yetişkinlerde, 54-144 mg/gün dozda, günde bir kez uygulanan metilfenidat dozlarının
tek ve çoklu doz uygulaması doğrusaldır ve toplam metilfenidat ve ana metaboliti olan PPAA
için Cmaks ve EAAinf değerleri doza bağımlıdır. Tek doz ve kararlı durum (4.gün) klerens ve
yarı-ömür parametreleri benzerdir ve metilfenidatın farmakokinetiğinin zamana bağımlı
olmadığını göstermektedir. 54-144 mg/gün dozlarda metabolitin ana ilaca oranı tek doz ve
çoklu doz uygulaması sonrasında sabittir.
Besinlerin etkisi:
Yağ açısından zengin bir kahvaltıdan sonra veya aç karnına hastalara metilfenidat verildiğinde
ilacın farmakokinetiğinde ya da farmakodinamik özelliklerinde farklılık gözlenmemiştir.
Yiyecek varlığında veya yokluğunda doz ayarlanmasına ilişkin bir veri yoktur.
21Hastalardaki karakteristik özellikler
Cinsiyet:
Sağlıklı yetişkinlerde metilfenidatın doza-uyarlanmış ortalama EAAinf değerleri erkeklerde
36,7 ng.saat/ml ve kadınlarda 37,1 ng.saat/ml’dir; iki grup arasında fark görülmemiştir.
Irk:
Metilfenidat alan sağlıklı yetişkinlerde doza-uyarlanmış EAAinf etnik gruplar arasında
tutarlılık göstermiştir; bununla birlikte, çalışmaya katılan hasta gruplarının büyüklükleri,
farmakokinetikteki etnik farklılıkları saptamaya yetecek boyutta olmayabilir.
Yaş:
6 yaşından küçük çocuklarda metilfenidatın farmakokinetiğine ilişkin çalışma yapılmamıştır.
7-12 yaş arası çocuklarda metilfenidatın farmakokinetiği 18, 36, 54 mg sonrası şu şekildedir
(ort. +/- SH): Sırasıyla Cmaks 6 ± 1,3, 11,3 ± 2,6 ve 15 ± 3,8 ng/mL, sırasıyla Tmaks 9,4 ±
0,02, 8,1 ± 1,1, 9,1 ± 2,5 saat ve sırasıyla EAA 0-11,5 50,4 ± 7,8, 87,7 ± 18,2, 121,5 ± 37,3
ng.h/mL.
Böbrek yetmezliği:
Metilfenidatın böbrek yetmezliği olan hastalarda kullanımına ilişkin deneyim mevcut değildir.
İnsanlara radyoaktif olarak işaretlenmiş metilfenidat uygulanmasından sonra metilfenidat
büyük ölçüde metabolize olmuştur ve radyoaktivitenin yaklaşık %80’i idrarda PPA olarak
atılmıştır. Metilfenidatın klerensinde renal klerens önemli bir yol olmadığından, böbrek
yetmezliğinin metilfenidatın farmakokinetiği üzerinde çok az bir etki yaratması beklenir.
Karaciğer yetmezliği:
Metilfenidatın karaciğer yetmezliği olan hastalarda kullanımına ilişkin deneyim mevcut
değildir.
5.3. Klinik öncesi güvenlilik verileri
Karsinojenisite
Farelerde ve sıçanlarda yürütülen yaşam boyu karsinojenisite çalışmalarında sadece erkek
farelerde malign karaciğer tümörleri sayısında artış kaydedilmiştir. Bu bulgunun insanlardaki
önemi bilinmemektedir.
Metilfenidatın, klinik dozdan düşük çeşitli dozlarında fertilite veya üreme performansına
etkisi bulunmamaktadır.
Hamilelik- embriyonal/fetal gelişme
Metilfenidatın sıçanlarda ve tavşanlarda teratojenik olduğu düşünülmemektedir. Sıçanlarda
maternal toksik dozlarda fetal toksisite (toplam yavru kaybı) ve maternal toksisite
saptanmıştır.
226. FARMASÖTİK ÖZELLİKLER
6.1. Yardımcı maddelerin listesi
Çekirdek yardımcı maddeleri:
Laktoz monohidrat (sığır sütünden elde edilir)
Hipromelloz (K 100 LV)
Susuz kolloidal silika
Magnezyum stearat
Geciktirilmiş salım kaplaması yardımcı maddeleri:
Metakrilik asit-metil metakrilat kopolimeri (1:1) (Eudragit L100)
Metakrilik asit-metil metakrilat kopolimeri (1:2) (Eudragit S100)
Trietil sitrat
Talk
Çabuk salım ilaç tabakası kaplaması:
Hipromelloz (E5 LV)
Fumarik asit
Film kaplama:
Polivinil alkol-kısmen hidrolize
Makrogol/PEG (3350)
Talk
Titanyum dioksit (E171)
Sarı demir oksit (E172)
Kırmızı demir oksit (E172)
Baskı mürekkebi:
Şellak cila
Siyah demir oksit (E172)
N-butil alkol
Propilen glikol
Amonyum hidroksit %28
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
Şişe ilk açıldıktan sonra raf ömrü: 6 ay
Şişe açıldıktan sonra oda sıcaklığında saklanmalıdır.
236.4. Saklamaya yönelik özel tedbirler
30°C altındaki oda sıcaklığında saklayınız.
Şişenin kapağını sıkıca kapatınız.
6.5. Ambalajın niteliği ve içeriği
İçerisinde bir veya iki adet nem tutucu bulunan çocuk korumalı, polipropilen kapaklı yüksek
yoğunluklu polietilen (HDPE) şişe.
Paket büyüklükleri 30 tablet halinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği’’ ve
“Ambalaj Atıklarının Kontrolü Yönetmelik’’lerine uygun olarak imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Ümraniye/İstanbul
8. RUHSAT NUMARASI
2019/624
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.11.2019
Ruhsat yenileme tarihi:
10. KÜB’ÜN YENİLENME TARİHİ
24