KISA ÜRÜN BİLGİSİ
1. BEŞERİ TIBBİ ÜRÜNÜN ADI
TODAVİT® I.M./I.V. enjeksiyonluk/infüzyonluk çözelti hazırlamak için toz
Steril
2. KALİTATİF VE KANTİTATİF BİLEŞİM
Etkin maddeler
Her flakonda:
Vitamin A (Retinol palmitat olarak) 3500 IU (2,06 mg)
Vitamin D (Kolekalsiferol) (Koyun kaynaklı) 220 IU (0,22 mg)
3
Vitamin E (11,2 mg Vitamin E asetat olarak) 11,2 IU
Vitamin C (Askorbik asit) 125 mg
Vitamin B (Tiamin; 3,935 mg Tiamin HCl olarak) 3,51 mg
1
Vitamin B (Riboflavin; 5,26 mg Riboflavin sodyum fosfat) 4,14 mg
2
Vitamin B (Piridoksin; 5,5 mg Piridoksin hidroklorür olarak) 4,53 mg
6
Vitamin B (Siyanokobalamin) 0,006 mg
12
Folik asit 0,414 mg
Pantotenik asit (16,15 mg Dekspantenol olarak) 17,25 mg
D-Biotin 0,069 mg
Nikotinamid 46 mg
Yardımcı maddeler:
Sodyum hidroksit : k.m. (pH ayarlamak için)
Soya lesitini: 112,5 mg
Yardımcı maddeler için 6.1’e bakınız.
3. FARMASÖTİK FORM
Sarı-turuncu renkli liyofilize kek.
Steril.
4. KLİNİK ÖZELLİKLER
4.1 Terapötik endikasyonlar
Erişkin ve 11 yaşından büyük çocukların günlük ihtiyaçlarına uygun olarak, oral alımın
kontrendike veya yetersiz olduğu (yetersiz beslenme, gastrointestinal malabsorbsiyon,
parenteral beslenme vb.) veya mümkün olmadığı durumlarda intravenöz yoldan vitamin
uygulaması gerektiğinde endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Erişkinler ve 11 yaş üstündeki çocuklarda günlük doz 1 flakondur.
Artmış besin gereksinimi olan özel durumlarda (ciddi yanıklar vb.) günlük 2-3 flakon gibi
yüksek dozlar kullanılabilir.
1/20Besinsel kaynaklar, diğer vitamin takviyeleri veya inaktif madde formunda vitamin içeren
ilaçlar (örneğin tipranavir oral çözeltisi (Bkz. Bölüm 4.5) gibi tüm kaynaklardan alınan toplam
vitamin miktarı göz önünde bulundurulmalıdır. Uygun düzeylerin korunduğundan emin olmak
için hastanın klinik durumu ve vitamin düzeyleri izlenmelidir.
Ayrıca A, B ve B vitaminleri başta olmak üzere bazı vitaminlerin ultraviyole ışınlara (direkt
2 6
veya dolaylı gün ışığı gibi) duyarlı olduğu dikkate alınmalıdır. A, B , C ve E vitaminlerinin
1
kaybı, çözeltideki yüksek oksijen miktarını daha da arttırabilir. İstenen vitamin düzeylerinin
elde edilemediği durumlarda, bu faktörlerin dikkate alınması gerekir.
Uygulama şekli:
İntravenöz ya da intramüsküler yoldan kullanılır.
İntravenöz kullanım:
- Uygulamadan hemen önce, bir enjektörle flakon içerisine 5 mL enjeksiyonluk su uygulanır.
Flakon, homojen karışım sağlamak amacıyla nazikçe çalkalanır.
- Daha sonra yavaş intravenöz enjeksiyon şeklinde (en az 10 dakikada) uygulanabildiği gibi,
izotonik sodyum klorür veya %5 glukoz (dekstroz) çözeltileri içinde infüzyonla da
uygulanabilir.
- TODAVİT, geçimlilik ve stabilitesi doğrulandıktan sonra karbonhidrat, lipid, amino asit,
elektrolit ve eser element içeren parenteral beslenme karışımlarına eklenerek de
uygulanabilir.
İntramüsküler kullanım:
- Liyofilize flakon içerisindeki preparat uygulamadan hemen önce 2,5 mL enjeksiyonluk su
ile sulandınlır.
Uygulamayla ilgili ayrıntılar için ayrıca bölüm 6.6 ’ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel bir
dozaj önerisi bulunmamaktadır. Böbrek fonksiyonu bozuk olanlarda yağda çözünen vitamin
düzeyleri izlenmelidir ve glikokolik asit içerdiğinden sarılığı olanlarda kullanılmamalıdır.
Karaciğer yetmezliği olanlarda doz: hepatik sarılığı olan veya laboratuvar değerlerine göre
belirgin kolestazı olan hastalarda tekrarlayan dozlarda ve uzun süreli uygulamalarda hepatik
fonksiyonların dikkatle takip edilmesi ve dozun buna göre ayarlanması gereklidir (Bkz. Bölüm
4.4).
Pediyatrik popülasyon:
Uygulanacak doz ve infüzyon hızı, erişkinlerdeki gibi hastanın ağırlığına, klinik ve biyolojik
durumuna ve birlikte uygulanan tedaviye göre hekim tarafından ayarlanır. Bu popülasyonda 11
yaşın altındaki kullanımına ilişkin yeterli veri bulunmamaktadır.
2/20Geriyatrik popülasyon:
Uygulanacak doz ve infüzyon hızı, erişkinlerdeki gibi hastanın ağırlığına, klinik ve biyolojik
durumuna ve birlikte uygulanan tedaviye göre hekim tarafından ayarlanır.
4.3. Kontrendikasyonlar
- B vitamini başta olmak üzere etkin maddeye/maddelere veya Bölüm 6.1’de listelenen
1
yardımcı maddelerden herhangi birine, soya proteini/ürünlerine (karma miseldeki lesitin
soya kaynaklıdır) veya yer fıstığı proteini/ürünlerine karşı aşırı duyarlılık,
- Hipervitaminoz varlığı,
- Yenidoğanlar, bebekler ve 11 yaşından küçük çocuklar
4.4 Özel kullanım uyarıları ve önlemleri
UYARILAR
Aşırı Duyarlılık Reaksiyonları
- TODAVİT, diğer multivitamin preparatları ve ayrı vitaminlerin (B , B , B ve folik asit
1 2 12
dahil) kullanımıyla şiddetli sistemik aşırı duyarlılık reaksiyonları bildirilmiştir. TODAVİT
ve diğer parenteral vitamin ürünleriyle ölümcül sonuçlanan reaksiyonlar bildirilmiştir
(Bkz. Bölüm 4.8).
- Soya proteinleri ve yer fıstığı proteinleri arasında çapraz alerjik reaksiyonlar gözlenmiştir.
- Bazı durumlarda, multivitaminlerin intravenöz uygulaması sırasında aşırı duyarlılık
reaksiyonunun oluşması, uygulama hızıyla ilişkili olabilir. İntravenöz infüzyonda,
TODAVİT yavaş şekilde uygulanmalıdır. İntravenöz enjeksiyonda, enjeksiyon yavaş
şekilde (en az 10 dakika boyunca) uygulanmalıdır.
- Aşırı duyarlılık reaksiyonuna ilişkin belirti veya semptomlar gelişmesi halinde infüzyon
veya enjeksiyon derhal durdurulmalıdır.
Vitamin Toksisitesi
- Özellikle A, D ve E vitaminlerine bağlı doz aşımının ve toksik etkilerin önlenmesi
amacıyla, diğer kaynaklardan ilave vitamin alan veya vitamin toksisitesi riskini arttıran
diğer ajanları kullanan hastalar başta olmak üzere, hastaların klinik durumu ve kan vitamin
konsantrasyonları izlenmelidir.
- Aşırı D vitamininden kaynaklanan semptomatik hiperkalsemi (örneğin kalsiyum taşları,
ensefalopati) bulunan hastalara TODAVİT uygulanırken dikkatli olunmalıdır.
Hiperkalsemi komplikasyonlarının riski nedeniyle, primer hiperparatiroidi veya sekonder
hiperkalsemi eşliğinde malignite bulunan hastalarda TODAVİT dikkatli şekilde
uygulanmalıdır. Bu hastalarda kalsiyum ve D vitamini uygulaması yakından izlenmelidir.
- Uzun dönem takviye alan hastalarda izlem özellikle önemlidir.
A Hipervitaminozu
- A hipervitaminozu ve A vitamini toksisitesi (örneğin deri ve kemik anormallikleri, diplopi,
siroz) riski, aşağıdaki hastalarda yüksektir:
• Protein malnütrisyonu olan hastalar,
• Böbrek yetmezliği olan hastalar (A vitamini takviyesi uygulanmadığında bile),
• Karaciğer yetmezliği olan hastalar,
• Vücudu küçük olan hastalar (örneğin pediatrik hastalar),
• Kronik tedavi alan hastalar.
3/20- Hepatik A vitamini depoları satüre hastalarda akut karaciğer hastalığı, A vitamini
toksisitesinin belirtilerine yol açabilir.
Parenteral Beslenen Hastalarda Yeniden Beslenme Sendromu
Şiddetli düzeyde yetersiz beslenmiş hastaların yeniden beslenmesi, hasta anabolik hale geldikçe
potasyum, fosfor ve magnezyumun intraselüler artışıyla karakterize yeniden beslenme
sendromuna yol açabilir. Tiamin eksikliği ve sıvı tutulumu da gelişebilir. Dikkatli izlem ve
besin alımının yavaş şekilde arttırılmasıyla birlikte aşırı beslenmeden kaçınılması, bu
komplikasyonları önleyebilir. Besin yetersizliği durumunda, uygun takviye verilmesi
gerekebilir.
Parenteral Beslenen Hastalarda Çökeltiler
Parenteral beslenen hastalarda pulmoner vasküler çökeltiler bildirilmiştir. Bazı olgularda
ölümcül sonuçlar meydana gelmiştir. Aşırı kalsiyum ve fosfat eklenmesi, kalsiyum fosfat
çökeltilerinin oluşma riskini arttırır. Çözeltide fosfat tuzu bulunmadığında dahi çökelti oluşumu
bildirilmiştir. Ayrıca, hat içi filtre distalinde çökelti oluşumu ve kan akımında çökelti oluşumu
şüphesi bildirilmiştir.
Çözeltinin yanı sıra, infüzyon seti ve kateter de çökeltiler açısından düzenli olarak kontrol
edilmelidir.
Akciğer sıkıntısı belirtilerinin oluşması halinde infüzyon durdurulmalı ve tıbbi değerlendirme
başlatılmalıdır.
ÖZEL KULLANIM ÖNLEMLERİ
Hepatik Etkiler
- TODAVİT alan hastalarda karaciğer fonksiyonu parametrelerinin izlenmesi önerilir.
Hepatik sarılık veya başka kolestaz bulguları olan hastalarda özellikle yakın izlem
yapılması önerilir.
İnflamatuar bağırsak hastalığı olan hastalarda izole alanin aminotransferaz (ALT)
artışları dahil, TODAVİT alan hastalarda karaciğer enzimi artışları bildirilmiştir (Bkz.
Bölüm 4.8).
İnflamatuar enterokolit olan bazı hastalarda transaminazların arttığı gözlenmiştir. Dolayısıyla,
bu tip hastalarda transaminazlar izlenmelidir.
Ayrıca, TODAVİT alan hastaların safra asidi düzeylerinde (toplam ve glikokolik asit dahil ayrı
safra asitleri) artış bildirilmiştir.
Hepatik sarılık veya kolestaza ilişkin önemli laboratuvar bulguları olan hastalarda, glikokolik
asit varlığı nedeniyle, tekrarlı ve uzun süreli uygulama sırasında karaciğer fonksiyonu dikkatli
şekilde izlenmelidir.
4/20- Parenteral beslenen bazı hastalarda (vitamin takviyeli parenteral beslenme dahil) karaciğer
yetmezliğine yol açabilen kolestaz, hepatik steatoz, fibroz ve sirozu içeren hepatobiliyer
hastalıkların yanı sıra kolesistit ve kolelitiyazis geliştiği bilinmektedir. Bu bozuklukların
etiyolojisi çok faktörlü kabul edilmekte olup, hastalar arasında farklılık gösterebilir.
Anormal laboratuvar parametreleri veya hepatobiliyer hastalıklara ilişkin diğer belirtiler
gözlenen hastalar, olası nedensel ve etkili faktörlerin ve olası terapötik ve profilaktik
girişimlerin belirlenmesi için karaciğer hastalıklarında bilgili bir hekim tarafından erken
aşamada değerlendirilmelidir.
Karaciğer Fonksiyonu Yetersiz Hastalarda Kullanım
Karaciğer yetmezliği olan hastalarda vitamin takviyesinin bireyselleştirilmesi gerekebilir. A
vitamini toksisitesinin önlenmesine özellikle dikkat edilmelidir çünkü karaciğer hastalığı,
özellikle kronik aşırı alkol tüketimi söz konusu olduğunda, A vitamini toksisitesine duyarlılıkta
artışla ilişkilidir (Bkz. Bölüm 4.4).
Böbrek Fonksiyonu Yetersiz Hastalarda Kullanım
Böbrek yetmezliği olan hastalarda, böbrek yetmezliğinin derecesine ve eşzamanlı tıbbi
rahatsızlıkların bulunmasına göre bireyselleştirilmiş vitamin takviyesi gerekli olabilir. Şiddetli
böbrek yetmezliği olan hastalarda özellikle D vitamininin uygun düzeyde tutulmasına ve düşük
doz A vitamini takviyesi alan, hatta takviye almayan bu tip hastalarda oluşması muhtemel A
vitamini toksisitesinin önlenmesine dikkat edilmelidir.
Uzun süre boyunca yüksek dozlar kullanan hastalarda ve haftada üç kez 4 mg piridoksin (B
6
vitamini) içeren intravenöz multivitaminlerin uygulandığı kronik hemodiyalizde piridoksin
hipervitaminozu ve toksisitesi (periferik nöropati, istemsiz hareketler) bildirilmiştir.
Genel İzlem
 Uzun süre boyunca tek vitamin kaynağı olarak parenteral multivitaminler alan hastalar
takviyenin yeterliliği açısından izlenmelidir; örneğin:
 Bası ülserleri, yaraları, yanıkları, kısa bağırsak sendromu veya kistik fibrozu olan
hastalarda A Vitamini
 Diyaliz hastalarında B Vitamini
1
 Kanserli hastalarda B Vitamini
2
 Böbrek yetmezliği olan hastalarda B Vitamini
6
 Diğer ilaçlarla etkileşimler nedeniyle gereksinimleri artan hastalarda münferit vitaminler
(Bkz. Bölüm 4.5)
Bir veya daha fazla vitaminin eksikliği, spesifik takviye yoluyla düzeltilmelidir.
K Vitamini
TODAVİT, K vitamini içermez; bu nedenle gerekli olduğunda ayrı şekilde uygulanmalıdır.
B Vitamini Eksikliği Olan Hastalarda Kullanım
12
B vitamini eksikliği açısından risk altındaki hastalarda ve/veya birkaç hafta takviyenin
12
planlandığı durumlarda TODAVİT takviyesine başlamadan önce B vitamini durumunun
12
değerlendirilmesi önerilir.
5/20Uygulamadan birkaç gün sonra, TODAVİT içeriğindeki siyanokobalamin (B vitamini) ve
12
folik asidin münferit miktarları, B vitamini eksikliğiyle ilişkili megaloblastik anemili bazı
12
hastalarda kırmızı kan hücresi sayısının, retikülosit sayısının ve hemoglobin düzeylerinin
artması açısından yeterli olabilir. Bu durum, mevcut B vitamini eksikliğini maskeliyor
12
olabilir. B vitamini eksikliğinin etkin tedavisi TODAVİT ile sağlanandan daha yüksek dozda
12
siyanokobalamin gerektirir.
B vitamini eksikliği olup, B vitamini almayan hastalarda folik asit takviyesi, B vitamini
12 12 12
eksikliğiyle ilişkili nörolojik belirtilerin gelişmesini veya progresyonunu önlemez. Nörolojik
kötüleşmenin hızlanabileceği dahi öne sürülmüştür.
B vitamini düzeyleri yorumlanırken, yakın zamanlı B vitamini alımının, dokularda eksiklik
12 12
olmasına rağmen normal düzeyler sağlayabileceği dikkate alınmalıdır.
Laboratuvar Testlerinin Müdahalesi
Biotin:
Biotin, biotin / streptavidin etkileşimine dayanan laboratuvar testlerine müdahale edebilir, teste
bağlı olarak hatalı bir şekilde azalmış veya hatalı bir şekilde artmış test sonuçlarına yol açabilir.
Müdahale riski çocuklarda ve böbrek yetmezliği olan hastalarda daha yüksektir ve daha yüksek
dozlarla artar. Laboratuvar testlerinin sonuçları yorumlanırken, özellikle klinik durum ile
uyumsuzluk gözlenirse biotinin olası müdahalesi dikkate alınmalıdır (örneğin, biotin alan
asemptomatik hastalarda Graves hastalığını taklit eden tiroid testi sonuçları, biotin alan
miyokard enfarktüslü hastalarda yanlış negatif troponin testi sonuçları). Müdahalenin şüpheli
olduğu durumlarda, eğer varsa, biotin etkisine duyarlı olmayan alternatif testler kullanılmalıdır.
Biotin alan hastalarda laboratuvar testleri istenirken laboratuvar personeline danışılmalıdır.
Askorbik asit:
Kan ve idrarda askorbik asit bulunması, test çubukları ve portatif glukoz ölçüm cihazlarını da
içeren bazı idrar ve kan glukozu test sistemlerinde, kullanılan reaktiflere bağlı olarak yanlış
yüksek veya düşük glukoz ölçümlerine yol açabilir. Vitaminlerden kaynaklanan olası
müdahaleyi belirlemek için laboratuvar testleri hakkında teknik bilgiye başvurulmalıdır.
Anti-epileptik tıbbi ürünlerle eşzamanlı uygulama
TODAVİT içeriğinde folik asit bulunduğundan, fenobarbital, fenitoin, fosfenitoin veya
primidon içeren anti-epileptik tıbbi ürünlerle kombinasyon halinde kullanım sırasında önlemler
alınması gerekir (Bkz. Bölüm 4.5).
Levodopa ile eşzamanlı uygulama
TODAVİT içeriğinde piridoksin bulunduğundan, L-Dopa’nın etkililiğini azaltabilmesi
nedeniyle levodopa ile kombinasyon halinde kullanım sırasında önlemler alınması gerekir
(Bkz. Bölüm 4.5).
TODAVİT, 11 yaşından büyük pediatrik hastalarda endikedir (Bkz. Bölüm 4.4).
Yaşlılarda kullanım
Hepatik, renal veya kardiyak fonksiyonda azalma ve eşzamanlı hastalıklar ya da ilaç tedavisi
daha yüksek sıklıkta görüldüğünden, genel olarak yaşlı hastalarda doz ayarlamaları dikkate
alınmalıdır (dozun azaltılması ve/veya doz aralıklarının uzatılması). TODAVİT içeriğindeki
spesifik vitaminler ile diğer ajanlar arasındaki etkileşimler uygun şekilde ele alınmalıdır.
6/20Sodyum miktarı
TODAVİT, her flakonda 24 mg sodyum (1 mmol) içerir. Kontrollü sodyum diyeti uygulayan
hastalarda bu durum dikkate alınmalıdır.
Diğer infüzyonluk çözeltilerle karıştırılmadan önce ve özellikle glukoz, elektrolit ve
aminoasitler çözeltisinden oluşan ikili parenteral besin karışımları yanı sıra glukoz, elektrolit
ve aminoasit çözeltisi ile lipidlerden oluşan üçlü karışımları içeren torbalara TODAVİT’in
eklendiği durumlarda geçimlilik test edilmelidir (Bkz. Bölüm 6.2).
4.5 Diğer tıbbi ürünler ile etkileşimler ve diğer etkileşim şekilleri
TODAVİT içeriğindeki spesifik vitaminler ile diğer ajanlar arasındaki etkileşimler uygun
şekilde ele alınmalıdır.
Bu tip etkileşimler aşağıdakileri içerir:
- Psödotümör serebriye neden olabilen ajanlar (belli tetrasiklinler dahil): Eşzamanlı A
Vitamini uygulamasıyla psödotümör serebri riski artar.
- Alkol (kronik aşırı tüketim): A vitamini hepatotoksisitesi riskini arttırır.
- Antikonvülsanlar (fenitoin, fosfenitoin, fenobarbital ve primidon): Folik asit takviyesi
serum antikonvülsan konsantrasyonunu azaltabilir ve epilepsi nöbeti riskini arttırabilir.
Eşzamanlı folat kullanımında, antikonvülsanların plazma konsantrasyonları izlenmelidir.
Folik asit takviyesi sırasında ve sonlandırılması ardından klinik denetim, nihai plazma
düzeyi izlemi ve gerekiyorsa antikonvülsan dozunda ayarlama yapılmalıdır.
- Antitrombosit ajanlar (örneğin aspirin): E Vitamini, trombosit fonksiyonu inhibisyonunu
arttırabilir.
- Aspirin (yüksek doz tedavi): Üriner atılımı arttırarak folik asit düzeyleri azaltabilir.
- Belli antikonvülsanlar (örneğin fenitoin, karbamazepin, fenobarbital, valproat): Folat,
piridoksin ve D vitamini eksikliklerine neden olabilir.
- Belli antiretroviral ajanlar: Efavirenz ve zidovurin gibi ajanlar D vitamini düzeylerinde
azalmayla ilişkili bulunmuştur. Aktif D vitamini metaboliti oluşumunda azalma, proteaz
inhibitörleriyle ilişkilendirilmiştir.
- Kloramfenikol: B vitamini tedavisine hematolojik yanıtı inhibe edebilir.
12
- Deferoksamin: Suprafizyolojik C vitamini takviyesi nedeniyle artan demir mobilizasyonu,
demir indüklü kalp yetmezliği riskini arttırır. Spesifik önlemler için deferoksamin ürün
bilgisine bakınız.
- Etionamid: Piridoksin eksikliğine neden olabilir.
- Floropirimidinler (5-florourasil, kapesitabin, tegafur): Folik asit ile kombinasyonda
sitotoksite artar.
- Metotreksat, sülfasalazin, pirimetamin, triamteren, trimetoprim gibi folat antagonistleri ve
yüksek doz çay kateşinleri: Folatın aktif metabolitlerine dönüşümünü bloke eder ve
takviyenin etkililiğini azaltır.
- Folat antimetabolitleri (metotreksat, raltitreksed): Folik asit takviyesi, antimetabolit etkileri
azaltabilir.
- Levodopa: Levodopa dekarboksilasyonu için B vitaminine bağımlı enzim gerektiğinden,
6
B vitamini levodopanın etkililiğini azaltabilir. Bu etkileşimin önlenmesi için karbidopa
6
gibi bir dopa-dekarboksilaz inhibitörü eklenebilir.
- Sikloserin, hidralazin, izoniazid, penisilamin, fenelzin dahil piridoksin antagonistleri:
7/20- Piridoksin eksikliğine neden olabilir.
- Beksaroten dahil retinoidler: A vitaminiyle eşzamanlı kullanıldığında toksisite riskini
arttırır (Bkz. Bölüm 4.4).
- Teofilin: Piridoksin eksikliğine neden olabilir.
- Tipranavir oral çözeltisi: 116 IU/mL E vitamini içerir ve bu miktar, günlük önerilen alım
miktarının üzerindedir.
- K Vitamini antagonistleri (örneğin varfarin): E vitamini nedeniyle antikoagülan etki artar.
Alfa 1-Asit Glikoproteine (AAG) Bağlanan İlaçlar
İnsan serumu kullanılan bir in vitro çalışmada; erişkinlerde TODAVİT bolus enjeksiyonunun
sağladığı glikokolik asit serum konsantrasyonunun yaklaşık 4 katı glikokolik asit
konsantrasyonları, alfa 1-asit glikoproteine (AAG) bağlandığı bilinen belli ilaçların
bağlanmayan fraksiyonlarını %50-%80 arttırmıştır.
Standart TODAVİT dozunda bulunan glikokolik asit miktarının (karma misel bileşeni olarak)
yavaş intravenöz enjeksiyonla, intramusküler enjeksiyonla veya daha uzun süreli infüzyonla
uygulanması durumunda bu etkinin klinik açıdan önem taşıyıp taşımadığı bilinmemektedir.
TODAVİT ile birlikte AAG’ye bağlanan ilaçları alan hastalar, bu ilaçlara yanıttaki artışlar
açısından yakından izlenmelidir. Söz konusu ilaçlar propranolol, prazosin ve çok sayıda diğer
ilacı içerir.
İlave Vitamin Takviyesi İle Etkileşimler
Bazı ilaçlar, TODAVİT ile sağlanan dozlardan belirgin olarak yüksek dozlardaki belli
vitaminlerle etkileşim gösterebilir. Birden fazla kaynaktan vitamin alan hastalarda bu durum
dikkate alınmalı ve mümkün olduğunda, hastalar bu tip etkileşimler açısından izlenmeli ve
uygun şekilde tedavi edilmelidir.
Bu etkileşimler aşağıdakileri içerir:
- Amiodaron: Eşzamanlı B vitamini kullanımı amiodaron indüklü ışığa duyarlılığı arttırabilir.
6
- Antikoagülan etkilere sahip ajanlar (absiksimab, klopidogrel, heparin, varfarin gibi): Yüksek
doz A vitamini ile ilişkili ilave kanama riski nedeniyle kanama riskinde artış.
- Karbamazepin: Yüksek dozlarda nikotinamid ile ilişkili metabolizma inhibisyonu.
- Aktivite için reaktif oksijen türlerinin üretilmesine bağımlı kemoterapötik ajanlar: Yüksek
dozlarda E vitamininin antioksidan etkileri nedeniyle kemoterapötik aktivitenin olası
inhibisyonu.
- İnsülin, antidiyabetik ajanlar: İnsülin duyarlılığında, yüksek dozlarda nikotinamid ile ilişkili
azalma.
- Demir: Yüksek doz E vitamini takviyesi, anemik hastalarda hematolojik yanıtı azaltabilir.
- Oral kontraseptifler (kombine hormon tipleri): Yüksek dozlarda C vitamini, menstrüasyonlar
arası kanama ve kontrasepsiyon başarısızlığı ile ilişkilendirilmiştir.
- Fenobarbital: Yüksek dozlarda piridoksin ile ilişkili metabolizma artışı/düşük serum
düzeyleri ve düşük etki.
- Fenitoin, fosfenitoin: Yüksek dozlarda piridoksin ile ilişkili düşük serum düzeyleri.
8/20- Primidon: Yüksek dozlarda nikotinamid ile ilişkili olarak fenobarbital metabolizmasında
azalma ve primidon düzeylerinde artış.
- Folik asit: TODAVİT içerisindeki folik asit pernisiyöz anemiyi gizleyebilir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
TODAVİT’in gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen olumsuz bir etkisi bulunmamaktadır.
Oral kontraseptif (kombine hormon tipleri) kullanımı ile birlikte yüksek dozlarda C vitamini
alınması kontrasepsiyon başarısızlığı ile ilişkilendirilmiştir (Bkz. Bölüm 4.5).
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz. Bölüm
5.3). İnsanlara yönelik potansiyel risk bilinmemektedir.
Gebelik sırasında TODAVİT kullanımı ile ilgili herhangi bir güvenlilik verisi mevcut değildir.
TODAVİT’in gebelik ve emzirme sırasında kullanımı yalnızca mutlaka gerekli olduğunda
(potansiyel yararları, yalnızca fetüse ilişkin risklerden yüksek ise) önerilmektedir.
Bu tıbbi ürün, vitamin doz aşımının önlenmesi için endikasyona ve dozajlara uyulması şartıyla,
gebelik sırasında reçete edilebilir.
Laktasyon dönemi
Yenidoğanlardaki A vitamini doz aşımı riski nedeniyle, emzirme sırasında kullanılması
önerilmemektedir.
Üreme yeteneği/Fertilite
Erkek veya kadın hastalarda fertilite açısından TODAVİT kullanımı hakkında yeterli veri
bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
9/204.8 İstenmeyen etkiler
Advers ilaç reaksiyonlarının sıklık sınıflandırması şu şekildedir:
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); çok seyrek, izole raporlar dahil (< 1/10.000), bilinmiyor (eldeki
verilerden hareketle tahmin edilemiyor).
Bağışıklık sistemi hastalıkları
Bilinmiyor: Solunum sıkıntısı, göğüste rahatsızlık, boğazda daralma, ürtiker, döküntü,
eritem, epigastrik rahatsızlık yanı sıra ölümcül sonuçlanan kardiyak arest ve
anafilaktik reaksiyonlar gibi belirtilerle görülen sistemik aşırı duyarlılık
reaksiyonları
Metabolizma ve beslenme hastalıkları
Bilinmiyor: A Vitamini artışıa,b, retinol bağlayıcı protein artışıb
Sinir sistemi hastalıkları
Bilinmiyor: Disgözi (metalik tat)
Kardiyak hastalıklar
Bilinmiyor: Taşikardi
Solunum, göğüs bozuklukları ve mediastinal hastalıklar
Bilinmiyor: Taşipne
Gastrointestinal hastalıklar
Yaygın olmayan: Bulantı, kusma
Bilinmiyor: İshal
Hepatobiliyer hastalıklar
Bilinmiyor: Transaminazlarda artış, izole alanin aminotransferaz artışıc glutamat
dehidrojenaz artışı, kan alkali fosfataz artışı, safra asitlerinde artışd, gama
glutamiltransferaz artışı
Deri ve deri altı doku hastalıkları
Bilinmiyor: Pruritus
Genel bozukluklar ve uygulama bölgesine ilişkin hastalıklar
Yaygın: Enjeksiyon/İnfüzyon bölgesinde ağrı
Bilinmiyor: Pireksi, jeneralize ağrı, infüzyon bölgesi reaksiyonları; yani yanma hissi,
Döküntü
a) A hipervitaminozu semptomları bildirilmemiştir
b) Parenteral besin içinde TODAVİT alan 20 hastanın 8’inde, uygulamanın 45. gününde
plazma A vitamini düzeylerinde artış bildirilmiştir. Ürünün uygulandığı 45. günden 90.
güne kadar yüksek A vitamini değerleri sabit kalmıştır (maksimum gözlenen değer 90.
günde 3,6 mikromol/L; normal değerler: 1 ila 2,6 mikromol/L). Ayrıca, retinol bağlayıcı
10/20proteinde (RBP) ortalama bir artış saptanmıştır. 90. günde maksimum gözlenen RBP değeri
olarak 60 mg/L bildirilmiştir (normal değerler: 30 ila 50 mg/L).
c) İnflamatuar bağırsak hastalığı varlığında izole alanin aminotransferaz artışları
bildirilmiştir. TODAVİT, parenteral beslenme yokluğunda intravenöz enjeksiyon yoluyla
uygulanmıştır.
d) TODAVİT alan hastalarda parenteral beslenmenin ilk döneminde, glikokolik asit dahil
toplam ve münferit safra asitlerinde artış oluştuğu bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Vitaminlerin (özellikle A, B , D ve E) akut veya kronik doz aşımı semptomatik hipervitaminoza
6
yol açabilir.
Hastanın birden fazla kaynaktan vitamin aldığı ve toplam vitamin takviyesinin bireysel
gereksinimlerine uygun olmadığı durumlarda ve hipervitaminoza duyarlılığı yüksek olan
hastalarda doz aşımı riski özellikle yüksektir (Bkz. Bölüm 4.4).
Vitamin doz aşımının tedavisi, vitamin uygulamasının sonlandırılmasını ve klinik açıdan
gerekli diğer önlemlerin alınmasını kapsar.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntravenöz çözelti eklentileri, vitaminler
ATC kodu:B05XC
TODAVİT steril enjeksiyonluk su ile sulandırıldıktan sonra parenteral yoldan kullanıma uygun
liyofilize bir multivitamin preparatıdır.
TODAVİT, suda çözünen ve yağda çözünen vitaminlerin dengeli bir karışımıdır ve parenteral
beslenme sırasında günlük gereksinimleri sağlar. TODAVİT; erişkinlerin ve 11 yaş ve üzeri
çocukların metabolizmasında esas olan, K vitamini dışında, suda çözünen 9 ve yağda çözünen
3 vitamini içerir. Bileşenleri, FDA’nın devraldığı AMA (Amerikan Tıp Birliği) önerilerine
uygundur. TODAVİT, karma misel olarak adlandırılan fizyolojik bir yardımcı madde sayesinde
doğrudan intravenöz veya intramusküler yolla uygulanabilir.
TODAVİT’in farmakodinamik özellikleri, bileşiminde bulunan 12 vitamine ait özelliklerdir.
Preparatın asiditesi, sulandırıldıktan sonra pH’ı 5-7 olacak şekilde sodyum hidroksit ve
hidroklorik asitle ayarlanmıştır.
11/20TODAVİT bileşimindeki vitaminler vücutta birçok metabolik süreç için az miktarlarda gerekli
olan organik maddelerdir. Vücutta hiç sentezlenmezler veya yetersiz ve çok az miktarda
sentezlenirler.
Vitaminler suda çözünen ve yağda çözünenler olarak sınıflandırılabilirler:
- A, D, E, K vitaminleri yağda çözünen vitaminlerdir.
- Biotin, folik asit, niasin, pantotenik asit, B , B , B ve B vitaminleri ile C vitamini ise suda
1 2 6 12
çözünen vitaminler olarak sınıflandırılır.
Vitamin eksiklikleri genellikle diyetle yetersiz alım sonrası veya hamilelik gibi artmış ihtiyaç
sonrası gelişebileceği gibi emilim, kullanım veya atılım gibi metabolizma bozukluklarının
görüldüğü hastalıklar sırasında da (kronik alkolizm, hipertiroidizm, kaşeksi, ağır hastalıklar
veya yaralanmalar gibi) gelişebilir.
Vitamin preparatları, klinik olarak spesifik vitamin eksikliklerinin önlenmesi ve tedavisinde
kullanılabilir.
Bir vitamin eksikliği olduğunda genellikle diğer vitamin eksiklikleri (klinik veya subklinik
olarak) eşlik eder. Bu yüzden, multivitamin preparatlarının kullanımı bu hastalarda faydalı
olabilir.
Yüksek miktarlarda vitamin kullanımı, birçok hastalıkta önerilmektedir. Fakat bu kullanımın
yararı hakkında yeterli bilgi bulunmamaktadır. Suda çözünen vitaminlerin fazla miktarlarda
alınımı, idrarla atılmaları sebebiyle çok az etkiye sahiptir. Yağda çözünen vitaminlerin fazla
miktarlarda alınımı ise vücutta birikmelerinden dolayı tehlikelidir.
Suda çözünen vitaminler özelikle ışığa maruz kalan çözeltilerde olmak üzere seyreltildiklerinde
degrade olmaya eğilimlidirler. Vitaminlerin beslenme karışımlarına ilavesi infüzyondan hemen
önce yapılmalıdır. Karışım hazırlandıktan sonra genellikle 24 saat içerisinde kullanılmalı ve
ışıktan korunmalıdırlar.
A vitamini:
- Vücutta 3 şekilde bulunur: retinol, retinoik asit ve retinal.
- A vitamininin fizyolojik görevleri karışıktır: hücre proliferasyonu ve diferansiyasyonunda,
görme ve üreme fonksiyonlarında ve steroid metabolizmasında görev alır.
D vitamini:
- Fosfor ve kalsiyum homeostazisinde rol alır.
- Bağırsak, kemikler ve böbrekteki spesifik transport mekanizmalarını stimüle eder ve serum
kalsiyum, fosfor seviyelerini arttırır.
- D vitamininin başlıca etkileri şunlardır:
 Kalsiyum ve fosforun bağırsaktan aktif transportunun stimülasyonu
 Kalsiyum ve fosforun kemikten resorpsiyonlarının stimülasyonu
 Kalsiyumun renal reabsorbsiyonunun stimülasyonu.
12/20E vitamini:
- Temel fonksiyonu bir antioksidan olarak hücresel metabolizmada bazı temel moleküllerin
oksidasyondan korunması ve hücre membranlarının stabilizasyonudur.
- A vitaminini ve karotenleri oksidasyondan korur.
- Eritrositlerdeki hemoglobulin molekülünün “hem” bölümünün sentezinin düzenlenmesinde
rol alır.
B vitamini (tiamin):
1
- Vücutta az miktarda depo halde bulunur.
- Oksidatif dekarboksilasyon reaksiyonlarında koenzim olarak görev alır.
- Enerji metabolizmasındaki reaksiyonlar için gereklidir.
- Aktif şekli olan tiamin-pirofosfat (TPP) karbonhidrat metabolizması ve nöral iletimde görev
alır.
B vitamini (riboflavin):
2
- Fosforilasyona uğrayarak, bazı enzimlerin prostetik grubu olan flavin monoükleotid (FMN)
ve flavin adenin dinüklotid (FAD) isimli iki fosfor esterinin oluşumuna yol açar. Bu
flavoproteinlerin, değişik substratların degradasyonunda önemli görevleri vardır.
- Hücresel enerji üreten enzimatik reaksiyonlarda görev alır (Krebs döngüsü, solunum zinciri,
yağ asitlerinin ve pürin metabolizması).
Niasin (nikotinik asit):
- Aktif şekli; nikotinamid adenin dinükleotid (NAD) ve nikotinamid adenin dinükleotid
fosfat (NADP) isimli iki koenzimdir.
- Bu iki koenzim hidrojen alıcısı ve vericisi görevi görürler. Karbonhidratların, lipidlerin ve
proteinlerin sentez ve degradasyonunda görev alırlar.
B vitamini (pantotenik asit):
5
- Koenzim-A’nın bileşiminde yer alır. Özellikle şeker, yağ asitleri ve steroidlerin sentez ve
degradasyon reaksiyonları olmak üzere birçok metabolik reaksiyonda görev alır.
B vitamini:
6
- Birçok metabolik reaksiyonda görev alır.
- Aminoasitlerin metabolizmasında bir koenzim olarak dekarboksilasyon, transminasyon,
deaminasyon ve transsülfirasyon reaksiyonları için gereklidir.
Biotin:
- Karbonhidratların, lipidlerin ve proteinlerin ara metabolizmalarında önemli göreve sahiptir.
- Karboksilasyon reaksiyonlarında önemli göreve sahiptir.
- Pürin, pirimidin ve bazı amino asitlerin (lösin, ornitin, sitrülin, methiyonin vb.)
metabolizmasında görev alır.
Folik asit:
- Tek başına biyolojik aktiviteye sahip değildir. Biyolojik aktif şekli indirgenmiş şeklidir.
13/20- Folik asidin indirgenmiş şekli olan tetrahidrofolik asit, serin ve histidin metabolizmasının
sonucunda oluşan monokarbonat gruplarının transferinde görev alan folik koenzimlerin
tümünün ortak bir substratıdır.
- Metiyonin, pürin ve nükleik asitlerin sentezinde görev alır.
- B vitamini pirimidinlerin ve DNA’nın sentezi için gereklidir.
12
C vitamini:
- Biyolojik fonksiyonları tam olarak henüz anlaşılamamıştır.
- Hidrojen iyonlarının transferine ve intraselüler oksidasyon-redüksiyon potansiyelinin
düzenlenmesine katkıda bulunur.
- Amino asit, kolajen, ilaçların mikrozomal metabolizması, adrenerjik hormonların üretimi
ve metabolizması ve folat metabolizması için gereklidir.
- Ayrıca bakteriyel ve viral enfeksiyonlara karşı savunma mekanizmasında ve antikor
sentezinde görev alır.
5.2 Farmakokinetik özellikler
TODAVİT’in farmakokinetik özellikleri, bileşimindeki 12 vitaminin özellikleriyle aynıdır.
Genel özellikler
Emilim:
Ürün intravenöz yoldan verildiği için uygulanabilir değildir.
Dağılım:
 A vitamini:
A vitamini plazmada spesifik bir 1-globuline (retinol-bağlayan protein) bağlı durumda
dolaşır.
Normal şartlarda vücutta yaklaşık 2 yıla kadar vücut gereksinimlerini karşılamaya yetecek
miktarlarda A vitamini depolanmıştır. A vitamini esas olarak retinil palmitat olarak, az
miktarlarda ise retinol ve retinal olarak karaciğerde depolanır. Karaciğer dışında daha az
miktarlarda olmak üzere böbrek, akciğer, adrenal, retina ve intraperitoneal yağ dokusunda
retinil palmitat olarak dağılır.
Plasentadan kolayca geçemez; süte dağılır.
 D vitamini (kolekalsiferol):
3
Benzer kimyasal yapıya sahip kimyasal maddeler olan ve topluca D vitamini olarak
adlandırılan D vitaminlerinin metabolitleri arasında alfakalsidiol (1-hidroksi
kolekalsiferol), kalsitriol (1,25-dihidroksikolekalsiferol), kolekalsiferol (vitamin D ),
3
dihidrotaşisterol (DHT) ve ergokalsiferol (vitamin D ) yer alır. TODAVİT, normalde
2
insan derisinde ultraviyole ışını ile üretilen kolekalsiferol (D vitamini) içerir.
3
TODAVİT bileşimindeki kolekalsiferol karaciğerde 25-hidroksikolekalsiferole
metabolize olduktan sonra böbreklerde hidroksile edilerek, en aktif D vitamini formu
olarak kabul edilen kalsitriole (1,25-dihidroksikolekalsiferol) dönüşür.
14/20D vitamini metabolitleri plazmada spesifik plazma proteinlerle taşınır ve plazmadaki
3
terapötik etkinliklerini yaklaşık 3-5 gün devam ettirirler.
Plasentadan geçer; süte dağılır.
 E vitamini (alfa-tokoferol):
Hızla tüm dokulara dağılır ve yağ dokusunda depolanır.
E vitamini plasentadan geçer; süte dağılır.
 C vitamini (askorbik asit):
Vücudun sulu kompartmanlarına dağılır. Adrenal kortekste, lökositlerde, trombositlerde
ve hipofiz bezinde yüksek konsantrasyonlarda bulunur.
 B vitamini (tiamin):
1
Tiamin, en yüksek konsantrasyonları karaciğer, beyin, böbrekler ve kalp dokusunda olmak
üzere tüm dokularda yaygın olarak dağılıma uğrar. Alınan miktarları günlük
gereksinimden fazla olduğunda dokulardaki düzeyi normalin 2-3 katı fazla olur.
 B vitamini (riboflavin):
2
Plazmada proteinlere bağlanma oranı %60'dır. Plazma proteinlerine riboflavin 5-fosfat
(flavin mononükleotid [FMN]) ve flavin adenin dinükleotid (FAD) olarak bağlanır.
Riboflavin aralarında gastrointestinal mukoza hücreleri, eritrositler ve karaciğer dokusu
olmak üzere birçok dokuda FMN ve FAD olarak yaygın bir şekilde dağılıma uğrar.
Riboflavin yalnızca retina dokusunda serbest olarak depolanır; karaciğer, dalak böbrekler
ve kalpte esas olarak FAD şeklinde kısıtlı bir depolanması vardır.
Riboflavin plasentadan geçer; süte dağılır.
 B vitamini (piridoksin):
6
B vitamini piridoksin, piridoksal ve piridoksamin şeklinde birçok yiyecekte bulunan ve
6
suda eriyebilen bir B kompleks vitaminidir. Gıdalarla alınan B vitamininin bu formları
6
insan vücudunda triptofan gibi bazı amino asitlerin metabolizması ile karbonhidrat ve lipid
metabolizmasının, hem molekülüyle bir inhibitör nörotransmitter olan GABA'nın
sentezinde esansiyel ko-enzimler olan piridoksal fosfat ve piridoksamin fosfata dönüşür.
TODAVİT’in bileşiminde bulunan piridoksin hidroklorür plazmada proteinlere
bağlanmaz. Esas olarak karaciğerde ve daha az olarak kas ve beyin dokusunda depolanır.
 B vitamini (siyanokobalamin):
12
B vitamini kobalt içeren B grubundan bir vitamindir. Siyanokobalamin ve
12
hidroksikobalamin B vitamininin sentetik formlarıdır.
12
B vitamini karaciğere, kemik iliğine ve diğer dokulara dağılır.
12
B vitamini plasentadan geçer; süte dağılır.
12
 B vitamini (folik asit):
9
Folatın serumda normal düzeyleri yaklaşık 5 ila 15 ng/mL; beyin-omurilik sıvısındaki
normal düzeyleriyse yaklaşık 16 ila 21 ng/mL'dir.
 B vitamini (pantotenik asit):
5
Tüm dokulara konsantrasyonu 2 ila 45 mcg/g olacak şekilde dağılır.
 B vitamini (biotin):
8
Biotin plazmada serbest olarak ya da proteinlere bağlı olarak bulunur; esas olarak
karaciğerde depolanır.
15/20 Nikotinamid:
Aynı zamanda niasin amid olarak da bilinen nikotinamid, B vitaminin (niasin) amididir.
3
Nikotinamid B vitaminleri grubundan suda çözünen bir vitamindir. İnsan vücudunda
niasin nikotinamide dönüşür ve bu nedenle vitamin işlevleri açısından her ikisi de aynı
şekilde iş görür. Ancak nikotinamid niasinle aynı farmakolojik ve toksik etkilere sahip
değildir ve erişkinlerde günlük 3 g'dan yüksek dozlarda karaciğere toksik etkiler olabilse
de kolesterolü düşürmez veya yüz/boyunda kızarmaya (flushing) neden olmaz.
Biyotransformasyon:
 A vitamini:
Oral yoldan alınan retinol esterleri gastrointestinal lümende pankreas enzimlerince
hidrolize edilir. Retinol glukuronik asitle konjuge olur; ß-glukuronid enterohepatik
sirkülasyona girerek okside olur ve retinal ile retinoik aside dönüşür. Retinoik asit
dekarboksilasyona uğrar ve glukronik asitle ileri konjugasyona uğrar. Retinol re-esterifiye
olarak esas olarak retinil palmitata dönüşür.
 D vitamini (kolekalsiferol):
3
TODAVİT bileşimindeki kolekalsiferol karaciğerde 25-hidroksikolekalsiferole
metabolize olduktan sonra böbreklerde hidroksile edilerek, en aktif D vitamini formu
olarak kabul edilen kalsitriole (1,25-dihidroksikolekalsiferol) dönüşür.
Kalsitriolün değişik derecelerde D vitamini etkinliğinde bulunan birçok metaboliti olduğu
belirlenmiştir. Bu metabolitler şunlardır: l,25-dihidroksi-24-okzo-kolekalsiferol;
l,23,25-trihidroksi-24-okzo-kolekalsiferol; l, 24R,25-trihidroksikolekalsiferol; l,
25Rdihidroksikolekalsiferol- 26, 23S-lakton; l, 25S, 26-trihidroksikolekalsiferol; l 25-
dihidroksi-23-okzo-kolekalsiferol; l, 25R,26-trihidroksi-23-okzo-kolekalsiferol ve
lhidroksi-23-karboksil-24, 25, 26, 27-tetranorkolekalsiferol.
 E vitamini (alfa-tokoferol):
Esas olarak karaciğerde olmak üzere tokoferonik asidin glukoronidlerine ve bunun
laktonuna yoğun biçimde metabolize olur.
 C vitamini (askorbik asit):
C vitamini, noradrenalin ve karnitinin biyosentezi, peptit hormonların amitlenmesi ve
tirozin metabolizmasında rol oynayan mono-oksigenaz ya da di-oksigenaz etkinliği olan
enzimlerle etkileşerek elektron alıp verir. Bu nedenle gerçek bir metabolizasyondan
bahsedilemez. Metaboliti sayılabilecek olan dehidro-askorbat, oksalik asit, 2-O-metil
askorbat ve 2-ketoaskorbitol de vücuttan idrarla atılır.
 B vitamini (tiamin):
1
Tiamin, plazmada ATP alarak tiamin pirofosfat (ko-karboksilaz) koenzimine hızla
metabolize olur.
 B vitamini (riboflavin):
2
Gastrointestinal mukoza hücrelerinde, eritrositlerde ve karaciğerde fosforilasyona
uğrayarak riboflavin 5-fosfata (flavin mononükleotid [FMN]) dönüşür; karaciğerde oluşan
FMN ise yine karaciğerde flavin adenin dinükleotide (FAD) dönüşür.
 B vitamini (piridoksin):
6
Piridoksin karaciğerde metabolize olarak 4-piridoksik asit metabolitine dönüşür.
16/20 B vitamini (folik asit):
9
Folik asit karaciğerde 7,8-dihidrofolik aside daha sonra da 5,6,7,8-tetrahidrofolik aside
dönüşür.
 Nikotinamid:
Hücrelerde niasin, nikotinamide çok benzer yollarla nikotinamid adenin dinükleotid
(NAD) ve nikotinamid adenin dinükleotid fosfata (NADP) dönüşür. NAD+ ve NADP+ bir
dizi oksidasyon-redüksiyon enzim reaksiyonunda koenzim olarak rol oynar.
Eliminasyon:
 A vitamini:
Retinal, retinoik asit ve diğer suda eriyebilen metabolitler idrar ve feçesle atılır.
Retinoik asit esas olarak safra eliminasyonuyla feçes ile atılır.
Değişikliğe uğramamış retinol genel olarak idrarla atılmamaktadır.
 D vitamini (kolekalsiferol):
3
Kalsitriolün serumdaki eliminasyon yarılanma süresi 9-10 saattir.
D vitaminleri böbreklerden elimine edilerek idrarla ve safra yoluyla elimine edilerek
feçesle atılırlar.
 E vitamini (alfa-tokoferol):
E vitamini esas olarak safra yoluyla elimine edilerek feçesle atılır.
İdrarla atılımı da vardır.
 C vitamini (askorbik asit):
Askorbik asitin ortalama yarılanma süresinin 16 ila 20 gün kadar olduğuna
inanılmaktadır. C vitamini suda çözünen bir vitamin olduğundan idrarla atılır. Askorbik
asidin böbreklerden atılım için eşik plazma değerlerinin 0,8 ila 1,4 mg/dl arasında olduğu
düşünülür. Bu düzeylerin üzerindeki vitamin C böbreklerden süzülerek atılır.
 B vitamini (tiamin):
1
Tiaminin fazlası idrarla atılır.
 B vitamini (riboflavin):
2
B vitamininin oral ya da IM enjeksiyonu sonrası yarılanma süresi yaklaşık 66 ila 84
2
dakikadır. Uygulanan bir dozun %9 kadarı değişmeden atılır; kalanın nasıl elimine
edildiği bilinmemektedir.
 B vitamini (piridoksin):
6
Plazma yarılanma süresi 15 ila 20 gün kadardır.
Esas olarak idrarla 4-piridoksik asit metaboliti şeklinde atılır.
 B vitamini (siyanokobalamin):
12
B vitaminin %50 ila %98'i idrarla atılır.
12
 B vitamini (folik asit):
9
Folik asitin %90'a kadar olan büyük bölümü idrarla ve az miktarlarda feçesle elimine
edilir.
 B vitamini (pantotenik asit):
5
Yaklaşık %70'i idrarla atılır.
 B vitamini (biotin):
8
Biotin esas olarak idrarla değişmeden atılır.
Doğrusallık/doğrusal olmayan durum:
Bu konu ile ilgili yeterli veri bulunmamaktadır.
17/20Hastalardaki karakteristik özellikler
 A vitamini:
Pnömoni ve kronik nefritli hastalarda, değişikliğe uğramamış retinol da idrarla atılabilir.
 D vitamini (kolekalsiferol):
3
Nefritik sendromu olan ya da hemodiyaliz gören hastalarda serum D vitamini düzeyleri
düşer ve dışardan alınan D vitaminlerinin plazmada en yüksek düzeylerine ulaşma zamanı
uzar.
 B vitamini (riboflavin):
2
Hemodiyalizle eliminasyonu, böbreklerden normal yolla atılımından daha yavaştır.
Yenidoğan bebeklerde üriner eliminasyon daha yavaş olmasına rağmen, atılan toplam
miktar infantlardakiyle aynıdır.
Farmakokinetik/farmakodinamik ilişki(ler)
Uzun süreli parenteral beslenme sırasında TODAVİT alan hastalarda A, D ve E vitaminlerinin
plazma konsantrasyonları normal düzeylerine gelir ve bu şekilde normal sınırları içinde idame
eder.
5.3 Klinik öncesi güvenlilik verileri
TODAVİT ile klinik öncesi güvenlilik çalışması yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Glisin
Glikokolik asit
Soya lesitini
Sodyum hidroksit (pH ayarı için)
Hidroklorik asit (pH ayarı için)
Enjeksiyonluk su
6.2. Geçimsizlikler
 Geçimlilik çalışmalarının yapılmaması durumunda, bu tıbbi ürün, diğer tıbbi ürünler ile
karıştırılmamalıdır.
 Aditifler, TODAVİT içeren parenteral besinlerle geçimsizlik gösterebilir.
 Diğer tıbbi ürünler veya maddeler eklenmeden önce, geçimlilikleri ve elde edilecek
preparatın stabilitesi doğrulamalıdır.
 Y-kateterde geçimsizlik gösteren ilaçların eşzamanlı uygulanması gerekiyorsa, ayrı IV
hatlar yoluyla uygulama yapılmalıdır.
 TODAVİT içeriğindeki A vitamini ve tiamin, parenteral besin çözeltilerindeki bisülfitlerle
(örneğin eklenen maddeler sonucu) reaksiyona girerek, A vitamini ve tiaminin bozunmasına
yol açabilir.
18/20 Çözeltinin pH değerindeki artış, bazı vitaminlerin bozunmasını arttırabilir. TODAVİT
içeren karışımlara alkali çözeltiler eklenirken bu durum dikkate alınmalıdır.
Karışımda kalsiyum konsantrasyonlarının artmasıyla, folik asit stabilitesi bozulabilir.
Vitaminler ile belli antibiyotikler ve eser elementler dahil diğer tıbbi ürünler arasında
birçok geçimsizlik tanımlanmıştır.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında, ışıktan korunmuş olarak saklanmalıdır.
TODAVİT sulandırıldıktan sonra oda sıcaklığında, ışıktan korunmuş şekilde 6 saat süreyle ve
buzdolabında 2-8 °C 24 saat süreyle etkinliğini kaybetmemesine rağmen, mümkün olan en kısa
sürede kullanılması önerilir.
6.5. Ambalajın niteliği ve içeriği
Kutuda 4 adet, bromobutil tıpa ve şeffaf flip off kapak ile kapatılmış amber renkli Tip 1 cam
flakon yer alır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj Atıklarının Kontrolü Yönetmeliği” ne uygun olarak imha edilmelidir.
Sulandırma ve parenteral besin karışımının bileşeni olarak ürünün kullanımı sırasında aseptik
koşullara uyulmalıdır.
Flakonun sağlam olduğundan emin olunmalıdır.
Flakondan aktarmadan önce, TODAVİT tamamen çözünmelidir.
Sulandırılan çözelti berrak değilse ve ambalaj bütünlüğü bozulmuşsa ürün kullanılmamalıdır.
TODAVİT parenteral besin çözeltisine ekledikten sonra, anormal renk değişimi ve/veya
çökelti, çözünmeyen kompleksler veya kristallerin oluşumu açısından kontrol edilmelidir.
TODAVİT’in parenteral besin karışımının bileşeni olarak kullanıldığı durumlarda nihai çözelti
iyice karıştırılmalıdır.
Sulandırılan TODAVİT’in tamamı kullanılmadığında, kalan kısım imha edilmeli ve sonraki
karışımlar için saklanmamalıdır.
Parenteral tıbbi ürünler, uygulamadan önce partiküllü madde ve anormal renk değişimi
açısından, çözeltinin ve kabın izin verdiği ölçüde görsel olarak incelenmelidir.
19/20Tüm parenteral besin çözeltilerinin uygulanması sırasında nihai filtre kullanılması
önerilmektedir.
Şırınga kullanarak, 5 mL enjeksiyonluk çözelti suyunu veya %5 glukoz çözeltisini veya %0,9
sodyum klorür çözeltisini flakon içine enjekte ediniz.
Tozu çözündürmek için nazikçe karıştırınız.
Elde edilen çözelti sarı-turuncu renkte olmalıdır.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi
Sanayi Caddesi No:22/1 Ergene/ TEKİRDAĞ
Tel : 0282 675 14 04
Faks : 0282 675 14 05
8. RUHSAT NUMARASI
2019/689
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.12.2019
Ruhsat yenileme tarihi:
10. KÜB’ÜN YENİLENME TARİHİ
…………………
20/20