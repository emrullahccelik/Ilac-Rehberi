1/7 
 KULLANMA TALİMATI  
 
VOXET  5mg/5ml şurup  
Ağız dan alınır.  
 
• Etke n Madde: Her 5 ml  şurup, 5 mg oksibutinin hidroklorür  içermektedir.   
• Yardımcı maddeler: Gliserin,  sukroz, sodyum metil p -hidroksibenzoat, sorbitol  
(%70), sodyum sitrat dihidrat, frambuaz aroması , sitrik asit monohidrat, deiyonize 
su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Da ha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun 
dışında yüksek veya düşük doz kullanmayınız. 
 
Bu Kullanma Talimatında:  
1. VOXET  nedir ve ne için kullanılır?  
2. VOXET 'i kullanmadan önce dikkat edilmesi gerekenler  
3. VOXET  nasıl kullanılır?  
4. Olası yan etkiler nelerdir? 
5. VOXET 'in saklanması  
Başlıkları yer almaktadır. 
 
1. VOXET  nedir ve ne için kullanılır?   
VOXET  her 5 ml ölçekte 5  mg oksibutinin hidroklorür içeren, berrak ve renksiz  
şuruptur. Oksibutinin hidroklorür, antikolinerjik ve antispazmotik olarak isimlendirilen 
iki ilaç grubu içinde yer alır.  VOXET,  kutu içerisinde 1 adet 100 ml’lik plastik kapaklı  amber renkli cam şişede , 2,5 ml 
ve 5 ml ölçekli kaşıkla birlikte kullanıma sunulmaktadır .  
 VOXET, mesane kaslar ını gevşeterek ve ani kas kasılmalarını durdurarak etki eder ve 
idrar çıkışının kontrol edilmesine yardım eder. Sık idrara çıkma, sıkışma, idrar sızması, sıkışmaya bağlı olarak idrar kaçırma, idrar yaparken yanma gibi işeme sorunlarının 
giderilmesinde kullanılır.  
 
  
  2/7 
 2. VOXET 'i kullanmadan önce dikkat edilmesi gerekenler  
VOXET 'i aşağıdaki durumlarda KULLANMAYINIZ  
Eğer ;  
• Oksibutinin hidroklorür ya da VOXET ’in içerdiği diğer maddelere karşı alerjiniz 
varsa,  
• Miyasteni gravis (istemli kaslardaki zaaf ve çabuk yorulma şeklinde ortaya çıkan 
sinir-kas sistemine ait bir hastalık) isimli nadir bir kas hastalığınız varsa,  
• Göz içi basıncınızda artış (glokom) varsa,  
• Mide bağırsak  sisteminizde  kısmi ya da tam tıkanıklık varsa ya da düzgün 
çalışmıyorsa,  
• Ülseratif kolit ( belirtisi kanlı ve mukuslu ishal olan kalın bağırsağın iltihaplı bir 
hastalığı) olarak bilinen durumun ağır bir şekli varsa,  
• İdrar geçişini zorlaştıran bir tıkanıklık varsa, 
• Kalın bağırsak ta ağır enflamasyon ( mega kolon) varsa,  
• Kalp hastalığınız varsa,  
• Kanamanız varsa.  
 
VOXET ’i aşağıdaki durumlarda DİKKATLİ KULLANINIZ  
Eğer;  
• Karaciğer ya da böbrek sorunlarınız varsa,  
• 65 yaşında ya da daha büyükseniz, 
• İlacı kullanan kişi çocuk ise (5 yaşından küçük çocuklarda kullanılması 
önerilmez.), 
• Otonomik nöropati isi mli sinirleri etkileyen bir hastalığınız varsa,  
• Tiroid bezinizde aşırı çalışma (hipertiroidizm) varsa, 
• Kalp hastalığınız ya da yüksek tansiyonunuz varsa, 
• Düzensiz kalp atışınız ve/veya yüksek ya  da hızlı kalp atışınız varsa, 
• Prostat bezinizde büyüme varsa,  
• Vücut sıcaklığınız yükselmişse ya da ateşiniz varsa, 
• Mide fıtığı (midenizin bir kısmının diyaframı geçerek baskı yapması)’nın neden 
olduğu hazımsızlık ya da mide yanmanız varsa,  
• Bu ilacı sıcak bir ortamda alacaksanız , 
• Yatak ıslatma sendromu olan çocuklarda kullanımı önerilmez. 
• Tedavi süresince teşhis ve tanıya dayalı çalışmaların yapılması gerekir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
VOXET 'in yiyecek ve içecek ile kullanılması:  
VOXET  aç ya da tok karnına alınabilir. 
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik döneminde kullanılmamalıdır.  3/7 
 Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Emziren annelerde kullanılmamalıdır.  
 Araç ve makine kullanımı  
Bu ilacı alırken uykunuz gelebilir ya da bulanık görebilirsiniz. Eğer bunlar oluşursa araba 
ya da makine kullanmayı bırakınız.  
 
VOXET 'in içeriğinde bulunan bazı yardımcı maddeler hakkında önemli bilgiler  
Bu tıbbi ürün her 5 ml’sinde 1.348,00 mg  sorbitol  (%70) ihtiva eder. Eğer daha önceden 
doktorunuz tarafından bazı şekerlere karşı intoleransınız olduğu söylenmişse  bu tıbbi 
ürünü almadan önce doktorunuzla temasa geçiniz. 
 
Bu tıbbi ürün her 5 ml’sinde 1.266,00 mg  sukroz ihtiva eder. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi 
ürünü almadan önce doktorunuzla temasa geçiniz.  
 Bu tıbbi ürün her 5 ml’sinde 1 mmol (23 mg)’dan daha az sodyum ihtiva eder; bu dozda 
sodyuma bağlı herhangi bir yan etki beklenmemektir. 
 Bu tıbbi ürün her 5 ml’sinde 6,88 mg sodyum metil p- hidroksibenzoat ihtiva eder. Alerjik 
reaksiyonlara (muhtemelen gecikmiş) sebebiyet verebilir.  
 Bu tıbbi ürün gliserin ihtiva eder; dozu nedeniyle herhangi bir yan etki beklenmemektir.  
Diğer ilaçlar ile birlikte kullanımı 
VOXET , kullanmadan önce eğer düzenli olarak uyku hali yapabilen ilaçları (soğuk 
algınlığı ya da alerji ilaçları, sedatifler, narkotik ağrı kesiciler, uyku ilaçları, kas 
gevşeticiler ve nöbet, depresyon ya da endişe için kullanılan ilaçlar gibi) kullanıyorsanız doktorunuza söyleyiniz. Bu ilaçlar, VOXET ’in neden olduğu uyuklama halini artırabilir. 
 Özellikle aşağıda belirtilen ilaçları kullanıyorsanız doktorunuza söyleyiniz;  
• İrritabl bağırsak sendromu, astım ya da idrarını tutamama, mide bulantısı ya da 
Parkinson hastalığı ile ilişkili hareket bozuklukları için kullanılan bazı ilaçlar gibi 
diğer antikolinerjik ya da antimuskarinik ilaçlar (aşırı aktif mesane hastalarının tedavisi için kullanılan). 
• Proklorperazin ya da klorpromazin gibi uyumayı sağlamak (sedatifler) ya da 
bulantı ya da baş dönmesi için kullanılan ilaçlar.  
• Klozapin, fenotiyazinler, haloperidol ya da benperidol (butirofenonlar) gibi akıl 
sağlığı için kullanılan ilaçlar.  
• Amitriptilin, imipramin ya da dosulepin (tisiklik antidepresanlar) gibi depresyon 
ilaçları.  
• Amantadin (Parkinson hastalığında ya da bazı virüs enfeksiyonlarını önlemek ya 4/7 
 da tedavi etmek için kullanılan)  
• L-dopa (Parkinson hastalığının tedavisi için kullanılan)  
• Digoksin (kalp hastalıklarının tedavisi içi n kullanılan)  
• Antimikotik ajanlar (mantar tedavisinde kullanılan ilaçlar, örn. itrakonazol ve 
mikonazol)  
• Makrolid antibiyotikler (bakterilerin neden olduğu hastalıkların tedavisinde 
kullanılan ilaçlar, örn. eritromisin ve klaritromisin)  
• Ketokanozol (mantar  tedavisinde kullanılan bir ilaç)  
 
Bu liste tam değildir, VOXET  ile etkileşebilen başka ilaçlarda vardır. Kullandığınız tüm 
ilaçlar hakkında doktorunuza bilgi veriniz.  
Alkol  ile birlikte alınmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. VOXET  nasıl kullanılır?  
Uygun kullanım ve doz/uygulama sıklığı için talimatlar:  
Erişkinlerde: Genellikle günde 2-3 defa 5 m g (bir  ölçek)’dır.  Azami doz, günde  4 defa 5 
mg (bir ölçek)’dır.  
 
Uygulama yolu ve metodu:  
Ağızdan alınır.  
 Değişik yaş grupları:  
 Çocuklarda kullanım:  
 5 yaşından büyük çocuklar: Günde  2 defa 2,5 mg  (1/2 ölçek)  verilir.  
 Yaşlılarda kullanım:  
Genel doz, günde 2 defa 2,5 m g (½ ölçek)’dır  Doktorunuz bu dozu, günde 2 defa 5 mg  
(bir ölçek)’a çıkartılabilir.  
  
 Özel kullanım durumları:  
 Böbrek yetmezliği:  
 Böbrek yetmezliği olan hastalarda dikkatli kullanılmalıdır.  
  
 Karaciğer yetmezliği:  
Karaciğer yetmezliği olan hastalarda dikkatli kullanılmalıdır . 
 
Eğer  ÜROPAN’ın  etkisinin  çok güçlü  veya zayıf  olduğuna dair bir izleminiz  var ise 
doktorunuz  veya  eczacınız  ile konuşunuz. 
 
Kullanmanız gerekenden daha fazla VOXET  kullandıysanız:  
VOXET’i  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 5/7 
 VOXET’in önerilen dozdan fazla alınması çok tehlikelidir. Çok huzursuz ve heyecanlı, 
yüzünüzde kızarıklık ya da baş dönmeniz ya da sersemliğiniz olabilir. Kalp atışınız çok 
hızlı, düzensiz ya da güçlü olabilir. Solunum sorunlarınız ya da uyuşukluğunuz ya da 
bilinç kaybınız olabilir. 
 
VOXET 'i kullanmayı unutursanız  
Eğer bir dozu almayı unutursanız hatırladığınız en kısa zamanda alınız. Ancak bir sonraki 
doza yakın bir zamansa unuttuğunuz dozu at layın.  
 
Unutulan dozları dengelemek için çift doz almayınız. 
 
VOXET  ile tedavi sonlandırıldığında oluşabilecek etkiler:  
Doktorunuz tarafından ilacı kesmeniz söylenmedikçe VOXET’i almaya devam ediniz. 
Daha iyi hissediyorsunuz diye VOXET almayı kesmeyiniz .  
 
4. Olası yan etkiler nelerdir? 
Tüm ilaçlar gibi VOXET’in içeriğinde bulunan maddelere duyarlı olan kişilerde yan 
etkiler olabilir.  
 Yan etkiler  aşağıdaki  kategorilerde  gösterildiği  şekilde  sınıflandırılmıştır:  Çok yaygın: 10 
hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az fakat  10.000 hastanın  birinden fazla  görülebilir.  
Çok seyrek: 10.000 hastanın birinden az görülebilir. 
Bilinmiyor: Eldeki verilerden  hareketle tahmin edilemiyor  
 
Çok yaygın:  
Ağız kuruluğu  
 
Yaygın :  
Bulantı  
Kabızlık  
Karın  ağrısı   
Hazımsızlık  
Bulanık  görme  
Işığa  karşı aşırı duyarlılık  (gözün ışığa  karşı  duyarlık kazanması  nedeniyle  ortaya  çıkan  
rahatsız  edici  duygu)  
Yüzde kızarma (çocuklarda daha belirgin olabilir)  
 
Yaygın olmayan:  
Diyare  
Tat kaybı  Kusma  
Baş ağrısı  
Baş dönmesi  6/7 
 Aşırı uyuklama hali/yorgunluk 
Uyuşukluk  
İdrarzoru  
Artmış,  hızlı ya da düzensiz  
kalp atışı  Cilt kuruluğu 
 
Seyrek:  
Hazımsızlık ya da mide yanması  
Nöbet (konvülsiyonlar)  
Endişe  
Zihinsel fonksiyon bozukluğu  
Şaşkınlık,  
Sinirlilik,  
Paranoya (aşırı endişe veya korkuyla karakterize edilen, sıkça mantıksız kuruntularla bilinen bir rahatsızlık)  
Var olmayan şeyleri görme ya da duyma (halüsinasyonlar)  
Kabus  
Kızarıklık, döküntü, anjiyoödem, cildin güneş ışınlarına karşı hassaslaşması gibi alerjik 
reaksiyonlar  
Göz içi basıncında artış nedeniyle bulanık görme, göz bebeğinde büyüme, göz 
kuruluğu Erektil  disfonksiyon (sertleşme  bozukluğu)  
Güneş çarpması (şiddetli baş ağrısı, mide bulantısı, kusma, yüksek ateş belirtileri gösteren durum)  
Konsantre  olmada zorlanma  
 
Bilinmiyor:  
İdrar  yapmada zorlanma  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0800 314 00 08 numaralı y an etki bildirim hattını arayarak Türkiye 
Farmakovijilans Merkezi (TÜFAM)'ne bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 5. VOXET 'in saklanma sı 
VOXET 'i çocukların göremeyeceği, erişemeyeceği yerlerde ve ambalajında saklayınız.  
 25°C 'nin altındaki oda sıcaklığında saklayınız.  
  7/7 
 Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra VOXET ‘i kullanmayınız. 
 
Eğer üründe ve/veya ambalajında bozukluklar fark ederseniz VOXET 'i kullanmayınız. 
 
Ruhsat Sahibi:  
İlko İlaç Sanayi ve Tic. A.Ş. 
Veysel Karani Mah. Çolakoğlu Sok. No: 10 
34885 Sancaktepe / İstanbul  
 
Üretim Yeri:  
Pharmactive İlaç San. ve Tic. A.Ş. ÇOSB, Karaağaç Mah. Fatih Bulvarı No:32  
Kapaklı , TEKİRDAĞ  
  
 
Bu kullanma talimatı 16.06.2016 tarihinde onaylanmıştır.  
 
 