 
1 / 12 KULLANM A TALİMATI 
ORLOFF  60 mg sert kapsül  
Ağızdan alınır.  
 
• Etkin  madde:  Her bir kapsül 120 mg orlistat pellet % 50’liğe eşdeğer 60 mg orlistat  
içerir.  
• Yardımcı maddeler : Laktoz monohidrat  (sığır kaynaklı ), povidon K -30, sodyum 
nişasta glikolat, sodyum lau ril sülfat, indigotin –FD&C Blue2, titanyum dioksit ve 
jelatin  (sığır kaynaklı) . 
 
Bu ilacı kullanmaya başlamadan önce bu KULLANM A TALİMATINI dikkatlice 
okuy unuz, çünkü sizin için önemli bilgil er içermektedir. 
 
• Bu kullanma talimat ını saklayınız. Daha sonra  tekrar okuma ya ihtiyaç d uyabilirsiniz.  
• Eğer ilave sorular ınız olursa, lütfen doktorunuza veya  eczacınıza dan ışınız. 
• Bu ilaç kişisel olarak s izin için reçe te edilmiştir, başka larına verm eyiniz.  
• Bu ilacın kullan ımı sırasında, doktora  veya hastaneye gittiğinizde doktorunuza  bu 
ilacı kulland ığınızı söy leyiniz. 
• Bu talimatta  yazılanlara  aynen  uyunuz.  İlacınız hakkında size önerilen  dozun  
dışında yüksek veya düşük doz kullanma yınız. 
 
 
Bu Kullanma Talimatında:  
1. ORLOFF  nedir ve ne için kullanılır? 
2. ORLOFF ’u kullanmadan önce d ikkat edi lmesi gerekenler  
3. ORLOFF  nasıl kullanılır?  
4. Olası yan etkiler nelerdir?  
5. ORLOFF ’un saklanma sı 
 
Başlıkları yer al makta dır.  
2 / 12 1. ORLOFF  nedir ve ne için kullanılır? 
ORLOFF , aşırı kilolu ( beden  kütle indeksi [BKİ] 28 veya üzeri) 18 ve üstü yaşındaki 
yetişkinlerde düşük kalorili, düşük yağ içerikli besinlerle birlikte kullanılır.  
BKİ, boyunuza göre sağlıklı bir kiloda veya fazla kiloda olup olmadığınızı öğrenmenin bir 
yoludur. Aşağıdaki tablo aşırı kilolu olup olmadığınızı ve ORLOF F’un size uygun olup 
olmadığını bulmanıza yardımcı olacaktır. Tablodan kilonuzu bulun, boyunuza göre verilen 
vücut ağırlığından daha zayıfsanız ORLOFF  kullanmayınız.  
 
Boy Kilo 
1,50 m  63 kg  
1,55 m  67,25 kg  
1,60 m  71,75 kg  
1,65 m  76,25 kg  
1,70 m  81 kg  
1,75 m  85,75 kg  
1,80 m  90,75 kg  
1,85 m  95,75 kg  
1,90 m  101 kg  
 
Aşırı kilolu olmak çeşitli ciddi  sağlık problemlerinin gelişme  riskini arttırır . Örneğin, şeker 
hastalığı (diyabet) ve kalp hastalığı. Bu durumlar iyi hissetmemenize neden olabilir, bu 
yüzd en genel sağlık kontrolü için doktorunuzla görüşmelisiniz.  
ORLOFF ’un etken maddesi orlistat sindirim sistemindeki yağı hedeflemek için 
tasarlanmıştır. Orlistat, yemeklerdeki yağın dörtte birinin emilimini durdurur. Bu yağ 
vücutta dışkı ile atılır. Diyet il e ilişkili tedavi etkilerini deneyimleyebilirsiniz. Bu yüzden 
bu etkileri engellemek için düşük yağ içerikli gıdalar alınması önemlidir. Kapsüller tek 
başına diyet ile karşılaştırıldığında daha fazla kilo kaybetmenize yardımcı olacaktır. Tek 
başına diyetle  kaybedilen her bir 2 kg (4 Ib) için ORLOFF  1 kg (2 Ib) daha vermenize 
yardımcı olabilir.   
3 / 12 2. ORLOFF 'u kullanmadan önce dikkat edilmesi gerekenler  
ORLOFF 'u aşağıdaki durumlarda KULLANMAYINIZ  
Eğer;  
• Orlistat veya ORLOFF ’un içeriğ indeki herhangi bir maddeye k arşı alerjik iseniz . 
• Hamileyseniz  veya e mziriyorsanız  
• Siklosporin (organ nakillerinden sonra, ciddi eklem iltihabı ve ciddi bazı deri 
etkileri  için kullanılan bir ilaç) alıyorsanız  
• Varfarin veya diğer k an pıhtılaşmasını önleyici ilaçlar alıyorsanız  
• Kolesta zınız  (karaciğerden safra akışının kesildiği durum)  varsa  
• Kronik malabsorbsiyon sendromunuz (alınan besinlerin sindirim kanalından 
yeterli derecede emilememesi) varsa  
ORLOFF ’u kullanmayınız.  
ORLOFF 'u aşağıdaki durumlarda DİKKATLİ KULLANINIZ  
Eğer;  
• Şeker ha stalığınız (diyabet) varsa. Şeker hastalığı  için kullan dığınız  ilacın dozunun 
ayarlanmasına ihtiyaç duyulabileceğinden  doktorunuz u bilgilendiriniz . 
• ORLOFF  kullanımı kronik böbrek bozukluğu olan hastalarda böbrek taşına yol 
açabilir. Böbrekleriniz ile ilgil i rahatsızlığınızın olup olmadığı konusunda 
doktorunuzu bilgilendiriniz.  
• ORLOFF , barsak alışkanlıklarınızda, sindirilmemiş olan yağın dışkıyla 
atılmasından ötürü yağlı dışkılama gibi zararsız değişikliklere sebep olabilir. Eğer 
ORLOFF  yüksek oranda yağ içe ren bir diyetle birlikte alınırsa, yağlı dışkılama 
ihtimali artar. ORLOFF  yüksek oranda yağ içeren bir diyetle alındığında sindirim 
sisteminiz üzerindeki (gastrointestinal sistem) etkileri artabileceğinden, günlük yağ 
alımınız üç ana öğüne dağıtılmalıdır.  
• Rektal (makat bölgesinde)  kanamanız varsa.  
• Kilo kaybı, diğer rahatsızlıklarınız için (örneğin yüksek kolesterol , hipertansiyon  
diyabet ,) kullanmakta olduğunuz ilaçların dozunu etkileyebilir. Almakta olduğunuz 
veya gelecekte alabileceğiniz ilaçlar hakkında doktorunuzla konusunuz. Kilo kaybı 
nedeniyle bu ilaçların dozlarında yeni düzenlemelere ihtiyacınız olabilir.  
• Her gün bir adet multivitamin almalısınız. ORLOFF  vücudunuz tarafından emilen 
bazı vitaminlerin seviyelerini düşürebilir. Multivitamin A, D, E, K vitaminlerini  
4 / 12 içermelidir. Vitaminlerin emildiğinden  emin olmak için multivitamini yatmadan 
önce, ORLOFF  almıyorken kullanı n.  
• Amiodaron alan hastalar ORLOFF  ile tedaviye başlamadan önce doktora 
danışmalıdır (Bkz. Bölüm 4.5).  
• Şiddetli diyare durumunda oral  kontrasepsiyon (hamile kalmayı önlemek için 
ağızdan yutularak ilaç alınması) yetersiz kalabileceği için, ek bir korunma yöntemi 
düşünülmelidir.  
• Orlistat ve levotiroksin eşzamanlı uygulandıklarında hipotiroidizm ve/veya 
hipotiroidizm kontrolünde azalma mey dana gelebilir (Bkz. Bölüm 4.5). 
Levotiroksin alan hastalar ORLOFF  ile tedaviye başlamadan önce doktora 
danışmalıdır, çünkü levotiroksinin farklı zamanlarda alınmasına ihtiyaç duyulabilir 
ve levotiroksin dozunun ayarlanması gerekebilir.  
• Hastalar ORLOFF ’u antiretroviral ilaçla eşzamanlı almadan önce doktora 
danışmalıdır. Orlistatın HIV için kullanılan antiretroviral ilaçların absorpsiyonunu 
azaltma potansiyeli bulunur ve HIV için kullanılan antiretroviral ilaçların etkililiğini 
negatif olarak etkileyebilir . 
ORLOFF  laktoz içerir. Nadir kalıtımsal galaktoz intoleransı, Lapp laktoz yetmezliği ya da 
glikoz -galaktoz malabsorpsiyon problemi olan hastaların bu ilacı kullanmamaları gerekir.  
ORLOFF  her dozunda 1 mmol (23 mg)’dan daha az sodyum ihtiva eder; yani esasın da 
sodyum içermez . 
Bu uyarılar, geçmişteki  herhangi bir dönemde dahi olsa sizin için geçerli ise lütfen 
doktorunuza  danışınız . 
ORLOFF 'un yiyecek ve içecek ile kullanılması  
ORLOFF , düşük kalorili, düşük yağ içerikli diyet ile beraber kullanılmalıdır. Bu diy ete 
tedaviye başlamadan önce başlamayı deneyiniz.  
Yüksek yağ  içerikli bir yemek yiyorsanız, tavsiye edilen dozdan daha fazla doz almayınız. 
Kapsülü çok fazla yağ içeren yemekle birlikte almak diyet ile ilişkili tedavi etkilerinin 
ortaya çıkma olasılığını  arttırır. ORLOFF  alırken yüksek yağ içerikli gıdalar ın 
alınmasından kaçınılmalıdır.  
  
5 / 12 Hamilelik  
İlacı kullanmadan önce doktorunuza veya eczacınıza danı şınız. 
ORLOFF  hamilelik döneminde kullanılmamalıdır . 
Tedavi sırasında hamile oldu ğunuzu fark ederseniz heme n doktorunuza veya eczacınıza 
danışınız. 
Emzirme  
İlacı kullanmadan önce doktorunuza veya eczacınıza danı şınız. 
ORLOFF  emzirme döneminde kullanılmamalıdır . 
Araç ve makine kullanımı  
ORLOFF , araç ve makine kullanımı üzerinde bir etkiye sahip değildir veya ihm al edilebilir 
bir etkiye sahiptir.  
ORLOFF 'un içeriğinde bulunan bazı yardımcı maddeler hakkında önemli bilgiler  
ORLOFF  laktoz monohidrat içerir. Eğer daha önceden doktorunuz tarafından bazı şekerlere 
karşı duyarlılığınız olduğu söylenmişse, bu tıbbi ürünü almadan önce doktorunuzla temasa 
geçiniz.  
ORLOFF  her dozunda 1 mmol (23 mg)’dan daha az sodyum ihtiva eder; yani esasında 
sodyum içermez.  
Diğer ilaçlar ile birlikte kullanımı  
Aşağıdaki ilaçları alıyorsanız ORLOFF  kullanmayınız;  
• Siklosporin (organ nakilleri nden sonra, ciddi eklem iltihabı ve ciddi bazı deri 
etkileri için kullanılan bir ilaç)  
• Varfarin veya diğer kan pıhtılaşmasını önleyici ilaçlar  
ORLOFF  aldığınız bazı ilaçları etkileyebilir.  
• Doğum kontrol hapları ciddi ishaliniz varsa daha az etkili olabili r. Ciddi ishal 
durumunda ilave doğum kontrol metodu tavsiye edilir.  
• ORLOFF  vücuttan emilen bazı vitaminlerin düzeyini azaltacağından her gün çok 
vitaminli ilaçlar  almalısınız. Çok vitaminli ilaçlar  A, D, E, K vitaminlerini 
içermelidir. Çok vitaminli ilaçla rı yatma zamanı almalısınız.   
6 / 12 Aşağıdaki ilaçları alıyorsanız ORLOFF  almadan önce doktorunuzla konuşunuz.  
• Amiodaron (kalp ritim problemleri için kullanılan bir ilaç)  
• Akarboz (tip 2 şeker hastalığının tedavisi için kullanılan bir ilaç), ORLOFF  
akarboz alan bi reyler için tavsiye edilmez.  
• Levotroksin içeren ilaçların; orlistat etkin maddesini içeren ilaçlarla birlikte 
alındığından emilimi bozulduğundan, iki ilacın en az 2 saat ara verilerek alınması 
gerekmektedir.   
• Sara tedavisinde etkili ilaçlar (antiepileptik  ilaçlar), havalenizin (tutarık) 
sıklığındaki ve ciddiyetindeki değişimler doktorunuzla tartışılmalıdır.  
• HIV tedavisinde kullanılan ilaçlar. HIV tedavisi alıyorsanız ORLOFF  almadan 
önce doktorunuza danışınız.  
• Yüksek kan basıncı için bir ilaç alıyorsanız, ORLOFF  dozunun ayarlanması 
gerekebilir.  
• Yüksek kolesterol için bir ilaç alıyorsanız, ORLOFF  dozunun ayarlanması 
gerekebilir.  
• Depresyon, psikiyatrik hastalıklar ve kaygı için kullanılan ilaçlar.  
Eğer reçeteli ya da reçetesiz herhangi bir ilacı su anda kullan ıyorsanız veya son 
zamanlarda kullandınız ise lütfen doktorunuza veya eczacınıza  bunlar hakkında bilgi 
veriniz.  
3. ORLOFF  nasıl kullanılır?   
Uygun kullanım ve doz/uygulama sıklığı için talimatlar  
18 yaş ve üstü yetişkinler için : 
ORLOFF ’u her zaman doktorun uzun size söylediği şekilde kullanınız. Emin olamadığınız 
durumlarda doktor veya eczacınıza danışınız.  
• Kullanılması gereken ORLOFF  dozu günde üç kere 1 adet kapsüldür.  
• Kapsüller her ana öğüne başlamadan hemen önce, öğün sırasında veya öğünden bir 
saat son rasına kadar su ile  alınmalıdır  Buna göre  kahvaltıda  bir kapsül , öğle 
yemeğinde bir kapsül ve akşam yemeğinde bir kapsül alınması anlamına 
gelmektedir. Üç ana öğününüzün dengeli, kalorisi azaltılmış ve az yağlı olmasına 
dikkat ediniz.   
• Eğer bir öğün atlanırsa veya yemekte yağ alınmadıysa, ORLOFF  dozu atlanmalıdır . 
• Kapsülü bütün olarak suyla yutunuz.   
7 / 12 • Günde 3 kapsülden fazla almayınız.  
• Diyet ile ilişkili tedavi etkilerinin ortaya çıkma durumunu azaltmak için düşük yağ 
içerikli yemekler yen melidir.  
• Kapsülleri almaya başlamadan önce fiziksel olarak daha aktif olmaya çalışın. 
Fiziksel aktivite kilo verme programının önemli bir parçasıdır. Daha önce egzersiz 
yapmadıysanız doktorunuza danışmayı unutmayın. ORLOFF  kullanırken ve 
bıraktığınızda bu aktifliği sürdürünüz.  
Kilo kaybı için hazırlık  
Başlangıç tarihinin seçimi  
Önceden kapsülleri almaya başlayacağınız günü seçiniz. Kapsülleri almaya başlamadan 
önce düşük kalorili, düşük yağ içerikli diyete başla mak vücu du yeni yeme alışkanlıklarına  
alıştırı lır. Yemek günlüğünüzde hangi yemekleri yediğinizin kaydını tutunuz. Yemek 
günlükleri etkilidir, çünkü ne yediğiniz, ne kadar yediğiniz hakkında bir farkındalık yaratır, 
değişim yapmak için bilgi sağlar.  
Kilo kaybı hedefine karar vermek  
Ne kadar kilo kaybe tmek istediğiniz hakkında düşününüz ve sonrasında hedef bir ağırlık 
belirleyiniz. Amaç başlangıç ağırlığının %5’i ila %10’u arasında bir ağırlık kaybıdır. 
Kaybettiğiniz ağırlık miktarı haftadan haftaya değişebilir. Amacınız haftada kararlı bir 
halde yaklaş ık 0,5 kg’lık (1 Ib) bir ağırlık kaybı olmalıdır.  
Kalori ve yağ hedeflerinizin düzenlenmesi  
Kilo kaybı amacınıza ulaşmak için biri kaloriler diğeri de yağ için olmak üzere günlük iki 
hedefe ihtiyaç duyulur.  
Eğer bir öğünü kaçırırsanız veya yediğiniz yemek yağ içermiyorsa ORLOFF  almayınız. 
ORLOFF  öğününüzde yağ mevcutsa işlevini görür.  
 
ORLOFF ’u 6 aydan daha uzun süre kullanmayın. ORLOFF  kullandıktan 12 hafta sonra 
kilo kaybetmezseniz, tavsiye için doktorunuza veya eczacınıza danışınız. ORLOFF ’u 
bırakmanız g erekebilir.  
Başarılı kilo kaybı sadece kısa bir periyot boyunca farklı yeme alışkanlıklarıyla elde 
edilmez, ayrıca hayat tarzı değişiklikleri (Örneğin yenilen yiyecekler ve ne kadar aktif 
olduğunuz) de gereklidir.   
8 / 12 Uygulama yolu ve metodu : 
ORLOFF  ağızdan a lınmalıdır.  
Kapsülleri çiğnemeden yeterli miktarda sıvı ile yutunu z (örneğin, bir bardak su ile).  
Değişik yaş grupları  
Çocuklarda kullanım:  
18 yaşın altındaki çocuklarda ORLOFF  alınmamalıdır.  
Yaşlılarda kullanım:  
ORLOFF ’un yaşlılarda kullanımı sırasında  doz ayarlaması gerekli değildir.  
Özel kullanım durumları  
Böbrek yetmezli ği:  
ORLOFF ’un böbrek yetmezliği olan hastalard a doz ayarlaması gerekli değildir.  
Karaci ğer yetmezli ği:  
ORLOFF  karaciğer yetmezliği olan hastalarda d oz ayarlaması gerekli değildir.  
Eğer ORLOFF ’un etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konu şunuz.  
Kullanmanız gerekenden daha fazla ORLOFF  kullandıysanız : 
Kullanmanız gerekenden daha fazla ORLOFF  kullandıysanız, bir doktor veya ec zacı ile 
konuşunuz.  
ORLOFF 'u kullanmayı unutursanız  
Eğer ORLOFF ’u almayı unutursanız son öğününüzden sonra bir saat içinde olmak koşulu 
ile hatırlar hatırlamaz alınız, sonra normal zamanında almaya devam ediniz. Son ana 
yemeğinizin üzerinden bir saatten fa zla zaman geçtiyse unutulan  kapsülü almayın ız. 
Bekleyiniz ve bir sonraki kapsülü her zamanki gibi bir sonraki ana öğününüze yakın bir 
zamanda alınız.  
Eğer birden fazla dozu almayı unutursanız, lütfen doktorunuzu bilgilendiriniz ve size 
verilen tavsiyeye uy unuz. Doktorunuz söylemeden dozunuzu değiştirmeyiniz .  
Unutulan dozları deng elemek için çift doz almayınız.  
ORLOFF  ile tedavi sonlandığında oluşabilecek etkiler  
ORLOFF  tedavisini bırakmayı düşünüyorsanız, önce doktorunuza danışınız.   
9 / 12 4. Olası yan etkiler ne lerdir?  
Tüm ilaçlar gibi ORLOFF ’un içeriğinde bulunan maddelere duyarlı olan kiş ilerde yan 
etkiler görülebilir.  
ORLOFF  ile ilişkili yan etkilerin çoğu (örneğin daha sık bağırsak hareketleri ve yumuşak 
dışkı ) etki mekanizması ile ilişkilidir.  
Diyet ile iliş kili tedavi etkilerine yardım etmek için daha düşük yağ içerikli gıdalar 
alınmalıdır.  
Aşağıdakilerden biri olursa ORLOFF ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ciddi alerjik reaksiyo n – ani kaşıntı, döküntü (kurdeşen), eller, ayaklar, bilekler, yüz, 
dudaklar, ağız veya boğazın şişmesi (yutkunmayı veya nefes almayı zorlaştırabilen) 
hızlı kalp atışı, baygınlık  
Bunlar çok ciddi yan etkilerdir. Eğer bu belirtilerden biri sizde mevcut ise,  acil tıbbi 
müdahaleye veya hastaneye yatırılmanıza gerek olabilir.  
Ciddi yan etkiler  
• Rektumda (kalın barsağın son bölümü) kanama  
• Kalın bağırsak iltihabı. Belirtiler arasında karın ağrısı (özellikle sol tarafta), ateş, 
kabızlık  
• Pankreas iltihabı. Belirtile r arasında bazen arkaya yayılan ciddi karın ağrısı, ateş, 
mide bulantısı ve kusma  
• Deride kabarma  
• Safra taşlarının neden olduğu ciddi mide ağrısı  
• Karaciğer iltihabı. Belirtileri arasında derinin ve gözlerin sararması, kaşıntı, koyu 
renkli idrar, mide ağrısı , karaciğer hassasiyeti, bazen iştah kaybı  
• Oksalat nefropati (böbrek taşlarının oluşumuna neden olan kalsiyum oksalat birikimi)  
Bu ciddi yan etkilerden herhangi biri meydana gelirse ORLOFF  almayı bırakınız. 
Doktorunuza söyleyiniz.  
Yan etkiler aşağıdaki kat egorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan   : 100 hastanın birinden az, fakat 1.000 hastanın birinden fa zla görülebilir.   
10 / 12 Seyrek  : 1.000 hastanın birinden az görülebilir.  
Çok seyrek  : 10.000 hastanın birinden az görülebilir.  
Bilinmiyor   : Eldeki veriler ile belirlenemeyecek kadar az hastada görülebilir.  
Çok yaygın  
• Yağlı lekelenme varlığında veya yokluğunda g aza bağlı mide -bağırsakta şişkinlik  
• Ani bağırsak hareketleri  
• Yağlı dışkı  
• Yumuşak dışkı  
• Gaz çıkarma  
 
Yaygın  
• Karın ağrısı  
• Dışkı kaçırma  
• Sıvı dışkı  
• Daha sık bağırsak hareketleri  
• Endişe  
Bilinmiyor  
• Bazı karaciğer enzimlerinin düzeylerinde artışlar  
• Kan pıhtılaş masını önleyen ilaçlar  (varfarin) veya kan inceltici ilaçlar (anti -
koagülant)  alan bireylerde kan pıhtılaşması üzerine etkiler  
• Kan pıhtılaşmasını sağlayan protein (protrombin) azalması ve kanama zamanının 
uzaması . Kanın pıhtılaşmasını önleyici ilaçlarla (a ntikoagulan ilaçlar) pıhtılaşma 
üzerine etki 
• Ciddi alerjik durumları olan bazı insanlarda bu etkili alerjenlere maruziyet 
sonrasında yaşamı tehdit edici bir olay ( Anafilaksi ) 
• Akciğerlerinizdeki hava yollarını (bronşları) çevreleyen kasların kasılması  
(Bron kospazm)  ve buna bağlı hava yollarının daralması   
• Yüz,  el ve ayaklarda şişme ( Anjiyoödem ) 
• Kaşıntı ( Pruritus ) 
• Döküntü ( raş) ve kurdeşen ( ürtiker ) dahil aşırı duyarlılık reaksiyonları  
• Bağırsak  duvarının  dışarıya doğru kesecik halde çıkıntı yapması ve bu yapı nın 
iltihaplanması ( Divertikülit )  
11 / 12 • Pankreas iltihabı ( Pankreatit ) 
• Hafif rektal kanama  
• Ciddi olabilen hepatit (Bazı ölümcül vakalar veya karaciğer nakli gerektiren 
vakalar bildirilmiştir)  
• Safra  kesesi taşı ( Kolelityazis ) 
• Transaminazlarda ve alkalen fosfatazd a artış  
• Deride su toplanarak kabarcık oluşması (kabarcıklar patlayabilir)  
• Böbrek  taşına  ve buna bağlı son dönem böbrek yetmezliğine neden olabilen  
kalsiyum oksalat birikmesi ( Oksalat nefropati ) 
 
En yaygın olarak görülen yan etkiler kapsüllerin etki mekani zması nedenlidir. Böyle etkiler 
tipik olarak kapsüllerin kullanımında ilk birkaç hafta içerisinde meydana gelir. Diyet ile 
ilişkili tedavi etkileri önceden daha fazla yağ aldığınızı gösterebilir . 
Aşağıdaki kılavuzlarla diyet ile ilişkili tedavinin etkileri ni minimize etmeyi 
öğrenebilirsiniz.  
• Kapsülleri almaya başlamadan birkaç gün önce veya bir hafta önce düşük yağ 
içerikli diyete başlanır.  
• Sevdiğiniz gıdaların ne kadar yağ içerdiği hakkında ve ne kadar aldığınız hakkında 
bilgi sahibi olunuz. Kendinizi az miktarlara alıştırarak hedef yağ içeriğinizi kazara 
aşmazsınız.  
• Kullanmanız gereken yağ içeriğini gün içerisinde yemekler arasında bölünüz.  
• Etkileri deneyimleyen çoğu kullanıcı besinlerini ayarlayarak onları kontrol altına  
alabilir . 
Bu problemlerin hiçbiri ni yaşamazsanız bu, kapsüllerin kullanılmadığı anlamına gelmez.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya  almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak 
ya da 0 800 314 00 08 numa ralı yan etki bildirim hattını arayarak Türkiye Farmakovijilans  
12 / 12 Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmes ine katkı sağlamış 
olacaksınız.  
5. ORLOFF ’un saklanması 
ORLOFF ’u çocukların göremeyeceği, erişemeyeceğ i yerlerde ve ambalajında saklayınız.  
25°C’nin altında ki oda sıcaklığında saklayınız.  
Son kullanma tarihi ile uyumlu olarak kullanınız.  
Ambalajındaki son kullanma tarihinden sonra ORLOFF ’u kullanmayını z. 
Eğer üründe ve/veya ambalajında bozukluk fark ederseniz ORLOFF ’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
World Medicine İlaç San ve Tic A.Ş.  
Bağcılar, İstanbul  
Üretim yeri: 
World Medicine İlaç San ve Tic A.Ş.  
Bağcılar, İstanbul  
 
Bu kullanma talimatı 08.02.2024  tarihinde onaylanmıştır. 