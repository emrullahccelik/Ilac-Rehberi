 
1 
 KULLANMA TALİMATI  
ABETYL 250 mg tablet 
Ağız dan alınır.  
• Etkin madde:  Her bir tablet 250 mg abirateron asetat içerir.  
• Yardımcı maddeler:  Laktoz monohidrat (sığır sütünden elde edilir), mikrokristalin selüloz, 
sodyum lauril sülfat, kroskarmelloz sodyum, povidon K30, kolloidal silikon dioksit, 
magnezyum stearat.  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. ABETYL  nedir ve ne için kullanılır?  
2. ABETYL 'i kullanmadan önce dikkat edilmesi gerekenler  
3. ABETYL  nasıl kullanılır?  
4. Olası yan etkiler nelerdir? 
5. ABETYL ’in saklanması  
 
Başlıkları yer almaktadır. 
 
1. ABETYL nedir ve ne için kullanılır?  
− ABETYL , etkin madde olarak abirateron asetat içermektedir. ABETYL vücudunuzun 
testosteron (androjen grubundan bir steroid hormonu olup, erkek cinsiyet hormonu olarak  
2 
 bilinir) üretmesini engeller ve bu şekilde prostat kanserinin büyümesini yavaşlatabilir. 
ABETYL , yetişkin erkeklerde vücudun diğer yerlerine yayılmış prostat kanserini tedavi 
etmek için kullanılır.  
− Prostat kanserinin hormon tedavisine yanıt verdiği erken döneminde ABETYL  erkek 
cinsiyet hormonunu (testosteron) azaltan (androjen baskılama tedavisi) bir tedavi ile birlikte 
verilmelidir.  
− ABETYL , yetişkin erkeklerde vücudun diğer yerlerine yayılmış prostat kanserini tedavi 
etmek üzere erbezleri alınmış veya erkek cinsiyet hormonu baskılanmış olan ve daha önce 
kemoterapi almamış hastalar ve daha önce kemoterapi almış ve hastalığı tekrarlamış 
hastaların tedavisinde kullanılır.  ABETYL ’i alırken doktorunuz size prednizon veya 
prednizolon adı verilen başka bir ilacı da birlikte reçeteleyecektir. Bu şekilde tansiyonunuzun yükselmesi, vücudunuzdaki su miktarının artması (sıvı tutulumu) ya da 
vücudunuzdaki potasyum adı verilen maddenin seviyesinin düşme riski azaltılacaktır . 
− ABETYL  tabletler beyazdan kirli beyaza renkli, oval, bikonveks, bir yüzü “A 250” baskılı 
diğer yüzü düz tabletler şeklindedir. 
− ABETYL  tabletler blister ambalajlarda 120 tablet içerecek şekilde sunulmuştur. 
 
2. ABETYL’i  kullanmadan önce dikkat edilmesi gerekenler  
ABETYL' i aşağıdaki durumlarda KULLANMAYINIZ  
Eğer,  
− Abirateron asetata ya da ABETYL ’in içerdiği yardımcı maddelere alerjiniz (aşırı 
duyarlılığınız) varsa . 
− Kadınsanız ve özellikle hamile iseniz . ABETYL  sadece erkek hastalarda kullanılır.  
− Şiddetli karaciğer yetmezliğiniz varsa.  
− Prostat kanseri tedavisinde kullanılan Ra -223 molekülü ile kombinasyon halinde. 
Yukarıda belirtilen durumlardan herhangi biri sizin için geçerliyse bu ilacı kullanmayınız. Emin olmadığınız her durumda bu ilacı almadan önce doktorunuz veya eczacınızla konuşunuz.  
ABETYL' i aşağıdaki durumlarda DİKKATLİ KULLANINIZ  
Eğer sizde aşağıdaki durumlardan biri varsa doktorunuz veya eczacınıza söyleyiniz:  
− Karaciğerinizle ilgili bir hastalığınız varsa  
− Tansiyonunuz yüksekse veya kalp yetmezliğiniz varsa veya kanınızda potasyum adı verilen 
elementin miktarı düşükse (düşük potasyum kalp ritim problemleri riskini artırabilir)   
3 
 − Kalp ya da kan damarlarınızla ilgili başka bir hastalığınız varsa  
− Düzensiz ya da hızlı kalp atışınız varsa  
− Nefes darlığınız varsa  
− Hızla kilo aldıysanız  
− Ayaklar, bilekler ya da bacaklarda şişkinliğiniz varsa  
− Geçmişte prostat kanseri için ketokonazol olarak bilinen bir ilaç aldıysanız  
− Bu ilacı  prednizon veya  prednizolon ile birlikte alma hakkında bilgi alma ihtiyacınız varsa  
− Kemikleriniz üzerindeki olası etkileri hakkında bilgi alma ihtiyacınız varsa  
− Kan şekeriniz yüksek ise  
− Kan şekeriniz düşük ise . 
Kalp ritmi problemleri (aritmi) dahil herhangi kalp veya kan damarı probleminiz varsa ya da 
bu problemler için ilaç kullanıyorsanız, doktorunuza danışınız.  
Derinizde ya da gözlerinizde sararma, idrarınızın renginde koyulaşma ya da ciddi bulantı veya kusma  varsa, bunlar karaciğer probleminin göstergesi ve belirtileri olabileceğinden hemen 
doktorunuza danışınız. Nadiren ölümle sonuçlanabilen, karaciğerin görevlerini yapamaması (akut karaciğer yetmezliği de denir)  durumu görülebilir . 
Kırmızı kan hücresi sayısında azalma, azalmış cinsel istek, kaslarda güçsüzlük ve/veya kas ağrısı meydana gelebilir. 
ABETYL , kemik kırılması veya ölüm riskindeki olası bir artış nedeniyle Ra -223 (nükleer tıpta 
kullanılan radyoaktif radyum tedavisi) ile birlikte verilmemelidir.  ABETYL  ve prednizon/ prednizolon ile tedavi sonrası Ra -223’ü kullanmayı planlıyorsanız, Ra -
223 ile tedaviye başlamadan önce en az 5 gün beklenmesi zorunludur.  
Kan değerlerinizin izlenmesi  
ABETYL  karaciğerinizi etkileyebilir ve siz herhangi bir belirti görmeyebilirsiniz. Bu nedenle 
doktorunuz ABETYL  kullanırken size belirli zamanlarda kan testi yaparak ABETYL ’in 
karaciğeriniz üzerinde herhangi bir etkisi olup olmadığını kontrol etmek isteyebilir.  Çocuklar ve ergenler  
Bu ilaç çocuklarda veya ergenlerde kullanılmaz. ABETYL ’in yanlışlıkla bir çocuk veya ergen 
tarafından yutulması durumunda, derhal hastaneye başvurun ve acil servisteki doktora 
göstermek için Kullanma Talimatını da yanınızda götürün.  
4 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
ya da eczacınıza danışınız.  
ABETYL' in yiyecek ve içecek ile kullanılması  
− ABETYL  yemeklerle birlikte alınmamalıdır (bkz. Bölüm 3 “ ABETYL  nasıl kullanılır?”)  
− ABETYL yemeklerden en az 1 saat önce ya da yemekten en az iki saat sonra 
alınmalıdır.  ABETYL ’i yiyeceklerle birlikte almanız sizde istenmeyen etkilere yol açabilir.  
Hamilelik  
İlacı kullanmadan önce doktorunuza veya eczacınıza danışınız.  
 
ABETYL  kadınlarda kullanılan bir ilaç değildir.  
− Bu ilaç gebe olan kadınlar tarafından alınırsa, doğmamış bebeklerine zarar verebilir.  
− Gebeyseniz ya da gebe kalma ihtimaliniz varsa ve başka bir kişiye ABETYL ’i verecekseniz, 
ilaçla temas etmemeniz için mutlaka eldiven kullanmalısınız.  
− Gebe kalma ihtimali olan bir kadınla cinsel ilişkiye girmeniz durumunda prezervatif 
(kondom) ve diğer etkili bir doğum kontrol yöntemi kullanmalısınız.  
− Gebe bir kadınla cinsel ilişkiye girmeniz durumunda doğmamış bebeğe zarar vermemek için prezervatif (kondom) kullanmalısınız.  
− ABETYL’in gebelik döneminde uygulandığı takdirde ciddi doğum kusurlarına yol 
açtığından şüphelenilmektedir. 
− ABETYL, gebelik döneminde kullanılmamalıdır. 
Tedaviniz sırasında partnerinizin (eşinizin) hamile olduğunu fark ederseniz hemen doktorunuza 
veya eczacınıza danışınız. 
Emzirme  
İlacı kullanmadan önce doktorunuza veya eczacınıza danışınız.  
ABETYL kadınlarda kullanılan bir ilaç değildir. 
− Emziriyorsanız ABETYL’i kullanmayınız. 
Araç ve makine kullanımı  
ABETYL ’in araç ya da makine kullanımı üzerinde bilinen herhangi bir etkisi bulunmamaktadır.  
 
 
  
5 
 ABETYL’ in içeriğinde bulunan bazı yardımcı maddeler hakkında önemli bilgiler  
ABETYL  laktoz (bir tür şeker) içerir. Eğer daha önceden doktorunuz tarafından bazı şekerlere 
karşı dayanıksızlığınız ( intoleransınız )  olduğu söylenmişse bu tıbbi ürünü almadan önce 
doktorunuzla temasa geçiniz.  
Bu tıbbi ürünün dört tabletlik her bir dozunda 24,8 mg sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır . 
Diğer ilaçlar ile birlikte kullanım ı 
Başka bir ilaç kullanmadan önce doktorunuza veya eczacınıza danışınız.  
Eğer şu anda başka bir ilaç kullanıyorsanız, yakın zamanda kullandıysanız ya da kullanma ihtimaliniz varsa, doktorunuz ya da eczacınız ile konuşunuz. Bu önemlidir çünkü ABETYL  
kalp ilaçları, sakinleştiriciler, bitkisel ilaçlar (örneğin, Sarı kantaron) ve diğer ilaçlar dahil olmak üzere bazı ilaçların etkilerini artırabilir. Doktorunuz bu ilaçların dozunu değiştirmeyi isteyebilir. Ayrıca, bazı ilaçlar ABETYL ’in etkilerini artırabilir ya da azaltabilir. Bu durum yan 
etkilere ya da ABETYL ’in gerektiği kadar etkili olmamasına neden olabilir.  
Androjen yoksun bırakma tedavisi kalp ritmi problem leri riskini artırabilir. Doktorunuza 
aşağıdaki ilaçlardan kullanıyorsanız haber veriniz:  
− Kalp ritmi problemlerini tedavi etmek için kullanılan ilaçlar (örneğin; kinidin, prokainamit, amiadoron ve sotalol ) 
− Kalp ritmi problemleri  riskini artıra bileceği bilinen ilaçlar [örneğin; metadon (ağrı giderici 
ve bağımlılık tedavisinin bir parçası olarak kullanılır), moksifloksasin (bir çeşit antibiyotik), 
antipsikotikler (ciddi akıl hastalıkları tedavisinde kullanılan ilaçlar)]  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandı ysanız lütfen doktorunuza veya eczacınıza bunlar hakkında bilgi veriniz.  
3. ABETYL nasıl kullanılır?  
Bu ilacı her zaman tam olarak doktorunuzun size söylediği gibi kullanınız. Eğer emin 
değilseniz, doktorunuz ya da eczacınız ile konuşunuz. 
Uygun kullanım ve doz/uygulama sıklığı için talimatlar:  
İlacınızın önerilen dozu günde bir defada alınacak 1000 mg’dır (dört tablet). Uygulama yolu ve metodu:  
− Bu ilacı ağızdan alınız.   
6 
 − ABETYL’i yemeklerle birlikte almayınız.  ABETYL’in yemekle birlikte alınması ilacın 
vücut tarafından ihtiyaç duyulandan daha fazla emilmesine neden olabilir ve bu da yan 
etkilere neden olabilir.  
− ABETYL tabletlerini günde bir kez aç karnına tek doz olarak alın. ABETYL  
yemeklerden en az 1 saat önce ya da yemekten en az iki saat sonra alınmalıdır. (Bölüm 
2 "ABETYL ’in yiyecek ve içecek ile kullanılması" bölümüne bakınız). 
− Tabletleri bir bütün olarak suyla yutunuz. 
− Tabletleri bölmeyiniz.  
− ABETYL  prednizon veya prednizolon adı verilen bir başka ilaçla birlikte alınır. Prednizon 
veya Prednizolonu doktorunuzun söylediği şekilde alınız.  
− ABETYL  aldığınız sürece her gün prednizonu veya prednizolonu da almalısınız. 
− Acil bir tıbbi durumunuz olduğunda, almakta olduğunuz prednizonun veya prednizolonun 
dozunun değiştirilmesi gerekebilir. Almakta olduğunuz prednizonun veya prednizolonun 
miktarı değiştirilecekse doktorunuz size söyleyecektir. Doktorunuz size söylemediği sürece 
almakta olduğunuz prednizonun veya prednizolonun dozunu değiştirmeyiniz. 
ABETYL ’i prednizon veya prednizolon ile birlikte alırken doktorunuz size başka ilaçlar da 
reçeteleyebilir . 
Değişik yaş grupları:  
Çocuklarda kullanımı:   
ABETYL  çocuklarda ve ergenlerde kullanılabilen bir ilaç değildir . Eğer ABETYL  bir çocuk 
ya da ergen tarafından kazara yutulursa, doktora göstermek üzere bu kullanma talimatını yanınıza alarak derhal hastaneye gidiniz.  
Yaşlılarda kullanımı:   
Yaşlı hastalarda herhangi bir doz ayarlaması gerekmemektedir.  
Özel kullanım durumları:  
Böbrek yetmezliği:   
Böbrek yetmezliği olan hastalarda ABETYL  kullanılabilir, doz ayarlamasına gerek yoktur. 
Ağır böbrek yetmezliği olan hastalarda dikkatli olunması tavsiye edilmektedir. 
 
  
7 
 Karaciğer yetmezliği:  
Doktorunuz, karaciğerinize ait bazı kan değerlerini belli aralıklarla takip edecek ve eğer bu 
değerlerde aşırı bir artış olur ise, ABETYL ’i kan değerleriniz düzelene kadar veya tamamen 
kesecektir. Şiddetli karaciğer yetmezliği olan hastalarda, ABETYL  kullanılmamalıdır.  
Yüksek tansiyon:  
Eğer yüksek tansiyonunuz (hipertansiyonunuz) varsa, doktorunuz tansiyon değerlerinizi kontrol altına almadan ABETYL ile tedaviye başlamayacaktır. Tansiyon şikayetiniz olsun veya 
olmasın, doktorunuz ABETYL  tedavisi sırasında tansiyonunuzun ölçülmesini isteyecektir.  
Eğer ABETYL ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
Kullanmanız gerekenden daha fazla ABETYL kullandıysanız:  
ABETYL ’den kullanmanız gerekenden fazlasını kullanmışsanız bir doktor veya eczacı ile 
konuşunuz  ya da derhal bir hastaneye gidiniz. 
ABETYL’ i kullanmayı unutursanız  
− ABETYL ’i veya birlikte almanız gereken prednizonu veya  prednizolonu kullanmayı 
unutursanız, ertesi gün normalde almanız gereken saatte alınız.  
− ABETYL ’i veya birlikte almanız gereken prednizonu veya  prednizolonu kullanmayı bir 
günden daha fazla süreyle unuttuysanız, bu durumdan doktorunuzu haberdar ediniz.  
Unutulan dozları dengelemek için çift doz almayınız. 
ABETYL ile tedavi sonlandırıldığında oluşabilecek etkiler  
Doktorunuz tarafından aksi söylenmedikçe ABETYL  veya prednizon veya prednizolon ile 
tedaviye devam ediniz.  
Bu ilacın kullanımına ilişkin ilave sorularınız olursa doktorunuza ya da eczacınıza danışınız.  
4. Olası yan etkiler nelerdir?  
Tüm ilaçlar gibi, ABETYL ’in içeriğinde bulunan maddelere duyarlı olan kişilerde yan etkiler e 
neden  olabilir , fakat bu yan etkiler herkeste meydana gelmeyebilir. 
Çok yaygın : 10 hastanın en az 1’inde görülebilir.  
Yaygın : 10 hastanın 1’inden az, fakat 100 hastanın birinden fazla görülebilir.  
Yaygın olmayan  : 100 hastanın 1’inden az, fakat 1.000 hastanın birinden fazla görülebilir.   
8 
 Seyrek  : 1.000 hastanın 1’inden az, fakat 10.000 hastanın birinden fazla görülebilir. 
Çok seyrek  :10.000 hastanın 1’inden az görülebilir.  
Bilinmiyor  : Eldeki verilerden hareketle tahmin edilemiyor. 
Aşağıdakilerden biri olursa, ABETYL’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
− Kaslarınızda zayıflık, kas seğirmeleri  ya da kalbinizde çarpıntı  (palpitasyonlar) . Bunlar 
kanınızda potasyum adı verilen elementin azalmış olduğunu gösterebilir. 
− Yutma veya nefes almada güçlük, yüz, dudaklar, dil veya boğazda şişlik veya kaşıntılı 
döküntü ile beraber ciddi alerjik reaksiyonlar.  
Bunların hepsi ciddi yan etkilerdir. Eğer bunlardan biri sizde mevcut ise, sizin ABETYL ’e karşı 
ciddi  düzeyde  alerjiniz var demektir. Acil tıbbi müdahaleye veya hastane ye yatırılmanıza gerek 
olabilir.  
Diğer yan etkiler:  
Çok yaygın : 
− Bacak ya da ayaklarınızda şişlik  
− Kanınızda potasyum adı verilen elementin seviyelerinde azalma  
− Karaciğer işlev testlerinde yükselmeler  
− Tansiyonunuzda yükselme  
− İdrar yolu enfeksiyonu  
− İshal  
Yaygın : 
− Kanınızdaki yağ seviyelerinde yükselmeler  
− Göğüs ağrısı  
− Düzensiz kalp atışı (atriyal fibrilasyon)  
− Kalp yetmezliğ i  
− Kalbinizin normalden hızlı çalışması  
− Sepsis denilen ciddi enfeksiyonlar  
− Kemik kırıkları 
− Hazımsızlık  
− İdrarda kan  
− Deri döküntüsü   
9 
 Yaygın olmayan:  
− Böbrek üstü beziyle ilgili problemler (tuz ve su ile ilgili sorunlara bağlı)  
− Kalp ritminde anormallik (aritmi)  
− Kaslarda zayıf lık ve/veya kas ağrısı  
Seyrek : 
− Akciğer tahrişi (alerjik alveolit olarak da adlandırılır)  
− Karaciğerin görevlerini yapamaması (akut karaciğer yetmezliği de denir)  
Bilinmiyor : 
− Kalp krizi  
− EKG’de - elektrokardiyogram’da- değişiklik (QT uzaması)  
− Yutma veya nefes alma zorluğu, şişmiş yüz, dudaklar, dil veya boğaz veya kaşıntılı bir 
döküntü ile ciddi alerjik reaksiyonlar.  
Prostat kanseri için tedavi gören erkeklerde kemik kaybı meydana gelebilir.  ABETYL , 
prednizon veya  prednizolon ile birlikte kullanıldığında kemik kaybını artırabilir. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5. ABETYL’in saklanması  
ABETYL ’i çocukların göremeyeceği, erişemeyeceği yerlerde ve ambalajında saklayınız.  
Ambalaj üzerinde  belirtilen son kullanma tarihinden sonra bu ilacı kullanmayınız. Son 
kullanma tarihi o ayın son gününü ifade eder.  
Bu tıbbi ürün özel bir saklama koşulu gerektirmez.  
25℃ altındaki oda sıcaklığında saklayınız.   
10 
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra ABETYL ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
Herhangi bir ilacı evinizdeki artık su veya çöpe atmayınız. Kullanmadığınız ilaçları nasıl 
atacağınızı eczacınıza sorunuz. Bu önlemler çevrenin korunmasına katkıda bulunmanızı 
sağlayacaktır.  
Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 
Maslak/Sarıyer/İstanbul  
Tel: (0212)  366 84 00  
Faks: (0212)  276 20 20  
Üretim Y eri:  
Abdi İbrahim İlaç San. ve Tic. A.Ş.  
Esenyurt/İstanbul  
Bu kullanma talimatı  ../../…. tarihinde onaylanmış tır. 