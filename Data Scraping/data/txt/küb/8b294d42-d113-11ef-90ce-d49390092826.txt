KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık meslek mensuplarının tüm şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
TAKHZYRO 300 mg/2 mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Her bir kullanıma hazır enjektör, 2 mL çözelti içinde 300 mg lanadelumab* içerir.
*Lanadelumab, rekombinant DNA teknolojisiyle Çin Hamster Over (ÇHO) hücrelerinde
üretilmektedir.
Yardımcı maddeler:
Yardımcı maddelerin için 6.1'e bakınız.
3. FARMASÖTİK FORM
Enjeksiyonluk çözelti içeren kullanıma hazır enjektör.
Çözelti renksiz ila hafif sarı renkte, berrak veya hafif opalesan görünüştedir.
Çözelti yaklaşık 6.0 pH değerine ve 300 mOsm/kg ozmolaliteye sahiptir.
4. KLİNİK ÖZELLİKLER
4.1 Terapötik endikasyonlar
TAKHZYRO 12 yaş ve üstündeki hastalarda tekrar eden herediter anjiyoödem (HAÖ)
ataklarının rutin olarak önlenmesinde endikedir.
4.2 Pozoloji ve uygulama şekli
Bu tıbbi ürün, herediter anjiyoödem (HAÖ) hastalarının tedavisinde deneyimli bir doktor
gözetimi altında başlanmalıdır.
Pozoloji/uygulama sıklığı ve süresi:
Önerilen başlangıç dozu, 2 haftada bir 300 mg lanadelumabdır. Tedavi altında istikrarlı olarak
atak görülmeyen hastalarda, özellikle kilosu da düşük ise, dozun 4 haftada bir 300 mg
lanadelumaba azaltılması düşünülebilir.
TAKHZYRO akut HAÖ ataklarının tedavisinde endike değildir (bkz. Bölüm 4.4).
1Unutulan doz
Bir TAKHZYRO dozu unutulursa, hastaya dozlar arasında en az 10 gün olacak şekilde dozunu
en kısa sürede uygulaması söylenmelidir.
Uygulama şekli:
TAKHZYRO yalnızca subkutan (SC) uygulama içindir.
Her bir TAKHZYRO kullanıma hazır enjektör tek kullanımlıktır (bkz. Bölüm 6.6).
Enjeksiyon, önerilen enjeksiyon bölgeleriyle sınırlandırılmalıdır: karın, uyluk ve üst dış kol
bölgesi (bkz. Bölüm 5.2). Enjeksiyon bölgesinin dönüşümlü olarak değiştirilmesi
önerilmektedir.
TAKHZYRO ancak bir sağlık mesleği mensubu tarafından SC enjeksiyon tekniği öğretildikten
sonra hastalar tarafından kendi kendilerine veya bakıcıları tarafından uygulanabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer yetmezliği ve/veya şiddetli böbrek yetmezliği olan hastalarda hiçbir çalışma
gerçekleştirilmemiştir. Böbrek ve karaciğer yetmezliğinin lanadelumaba maruziyeti etkilemesi
beklenmemektedir. Böbrek ve karaciğer yetmezliği olan hastalarda doz ayarlaması
gerekmemektedir (bkz. Bölüm 5.2).
Pediyatrik popülasyon:
TAKHZYRO'nun 12 yaşından küçük çocuklardaki güvenliliği ve etkililiği kanıtlanmamıştır.
Veri bulunmamaktadır.
Geriyatrik popülasyon:
Yaşın lanadelumaba maruziyeti etkilemesi beklenmemektedir. 65 yaşından büyük hastalarda
doz ayarlaması gerekmemektedir (bkz. Bölüm 5.2).
4.3 Kontrendikasyonlar
Etkin madde veya Bölüm 6.1'de yer alan yardımcı maddelerden herhangi birine karşı aşırı
duyarlılık.
4.4 Özel kullanım uyarıları ve önlemleri
Aşırı duyarlılık reaksiyonları
Aşırı duyarlılık reaksiyonları gözlemlenmiştir. Şiddetli bir aşırı duyarlılık reaksiyonu
durumunda, TAKHZYRO uygulaması derhal durdurulmalı ve uygun tedavi başlatılmalıdır.
Genel
TAKHZYRO akut HAÖ ataklarının tedavisi için değildir. Ani bir HAÖ atağı olması
durumunda, onaylı bir kurtarma tedavisiyle bireyselleştirilmiş tedavi başlatılmalıdır.
Lanadelumabın normal C1-INH aktivitesine sahip HAÖ hastalarında kullanımıyla ilgili klinik
veri bulunmamaktadır.
2Koagülasyon testiyle etkileşim
Lanadelumab ve aPTT tayini arasındaki etkileşim nedeniyle lanadelumab, aktive parsiyel
tromboplastin zamanını (aPTT) artırabilir. aPTT laboratuvar testinde kullanılan reaktifler
kontakt sisteminde plazma kallikrein aktivasyonu yoluyla intrinsik koagülasyon
başlatmaktadır. Lanadelumab ile plazma kallikrein inhibisyonu bu tayinde aPTT'yi artırabilir.
TAKHZYRO ile tedavi edilen hastalarda aPTT artışlarının hiçbiri anormal kanama olaylarıyla
ilişkilendirilmemiştir. Tedavi grupları arasında uluslararası normalleştirilmiş oran (INR) farkı
yoktur.
Sodyum içeriği
Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında
“sodyum içermez”.
İzlenebilirlik
Biyoteknolojik tıbbi ürünlerin izlenebilirliğini arttırmak için, uygulanan ürünün adı ve seri
numarası açık bir biçimde kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Hiçbir özel ilaç-ilaç etkileşimi çalışması yapılmamıştır. Lanadelumabın özelliklerine bağlı
olarak, birlikte uygulanan tıbbi ürünlerle hiçbir farmakokinetik etkileşim beklenmemektedir.
Beklendiği gibi, kurtarma tedavisi olan C1 esteraz inhibitörüyle birlikte uygulanması,
lanadelumab ve C1 esteraz inhibitörünün etki mekanizmasına (EM) bağlı olarak, lanadelumab-
cHMWK yanıtı üzerinde additif bir etki göstermiştir (bkz. Bölüm 5.1).
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli bir veri mevcut
değildir veya sınırlıdır.
Gebelik dönemi
TAKHZYRO için gebeliklerde kullanıma ilişkin klinik veri mevcut değildir veya sınırlıdır.
Hayvan çalışmaları, üreme veya gelişim toksisitesi açısından doğrudan veya dolaylı zararlı
etkiler göstermemektedir (bkz. Bölüm 5.3). Önlem olarak, gebelik sırasında lanadelumab
kullanımından kaçınılması tercih edilmelidir.
Laktasyon dönemi
TAKHYZRO’nun insan sütüne geçip geçmediği bilinmemektedir. İnsan
immünoglobulinlerinin doğumdan sonraki ilk birkaç gün içinde anne sütüne geçtiği ve kısa süre
3içinde düşük konsantrasyonlara azaldığı bilinmektedir; sonuç olarak, bu kısa dönemde
emzirilen çocuklar için risk göz ardı edilmemelidir. Daha sonra, klinik ihtiyaç varsa
lanadelumab emzirme döneminde kullanılabilir.
Üreme yeteneği/Fertilite
TAKHYZRO’nun üreme yeteneği üzerindeki etkisi insanlarda değerlendirilmemiştir.
Lanadelumabın sinomolgus maymunlarında erkek veya kadın üreme yeteneği üzerinde etkisi
bulunmamaktadır (bkz. Bölüm 5.3).
4.7 Araç ve makine kullanımı üzerindeki etkiler
TAKHZYRO'nun araç veya makine kullanımı üzerindeki etkisi ihmal edilebilir düzeydedir.
4.8 İstenmeyen etkiler
Güvenlilik profilinin özeti
TAKHZYRO ile ilişkili olarak en yaygın gözlemlenen (%52,4) advers reaksiyon, enjeksiyon
bölgesinde ağrı, eritem ve morluk dahil olmak üzere enjeksiyon bölgesi reaksiyonlarıdır (ISR).
Bu ISR'lerin %97'si hafif şiddetlidir ve %90'ı medyan 6 dakika süreyle başlangıçtan sonraki 1
gün içinde geçmiştir.
Aşırı duyarlılık reaksiyonu (dilde hafif ila orta dereceli prurit, rahatsızlık ve karıncalanma)
gözlemlenmiştir (%1,2) (bkz. Bölüm 4.4).
Advers reaksiyonların tablolu listesi
HAÖ hastası 84 gönüllünün dahil olduğu ve en az bir doz TAKHZYRO aldığı HELP
çalışmasında gözlemlenen advers reaksiyonlar aşağıda özetlenmektedir.
Advers reaksiyonların sıklıkları şu şekilde tanımlanmıştır: Çok yaygın (≥1/10); yaygın (≥1/100
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000); bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Yaygın: Aşırı duyarlılık*
Sinir sistemi hastalıkları
Yaygın: Baş dönmesi
Deri ve deri altı doku hastalıkları
Yaygın: Makülopapüler döküntü
Kas-iskelet bozukluklar, bağ doku ve kemik hastalıkları
Yaygın: Miyalji
Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesi reaksiyonları**
Araştırmalar
Yaygın: Alanin aminotransferaz artışı, aspartat aminotransferaz artışı
4* Aşırı duyarlılık şunları içermektedir: dilde prurit, rahatsızlık ve karıncalanma.
** Enjeksiyon bölgesi reaksiyonları şunları içermektedir: ağrı, eritem, morarma, rahatsızlık, hematom, hemoraji,
prurit, şişme, indürasyon, parestezi, reaksiyon, sıcaklık, ödem ve kızarıklık.
İmmünojenisite
Gönüllülerin %11,9'una (10/84) lanadelumab tedavisi, tedavide ortaya çıkan anti-ilaç antikoru
(AİA) gelişimiyle ilişkilendirilmiştir. Tüm antikor titreleri düşüktür. AİA yanıtı, AİA pozitif
gönüllülerin %20'sinde (2/10) geçicidir. Lanadelumabla tedavi edilen gönüllülerin %2,4'ü
(2/84) nötralizan antikorlar için pozitif sonuç vermiştir.
TAKHZYRO'ya karşı nötralizan antikorlar dahil AİA gelişiminin farmakokinetik (FK) veya
farmakodinamik (FD) profilleri veya klinik yanıtı olumsuz etkilemediği görülmektedir.
Özel popülasyonlara ilişkin ek bilgiler:
Pediyatrik popülasyon:
TAKHZYRO'nun güvenliliği 12 ila 18 yaş arasındaki 23 gönüllüden oluşan bir alt grupta
incelenmiştir. Alt grup analizinin sonuçları tüm gönüllülere ilişkin genel çalışma sonuçlarıyla
tutarlıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Hiçbir doz aşımı olgusu bildirilmemiştir. Potansiyel doz aşımı belirtileri veya semptomlarını
belirlemek için bilgi mevcut değildir. Eğer semptom olursa, semptomatik tedavi
önerilmektedir. Mevcut antidot bulunmamaktadır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer hematolojik ajanlar, herediter anjiyoödem için kullanılan ilaçlar
ATC kodu: B06AC05
Etki mekanizması
Lanadelumab tamamen insan, monoklonal bir antikordur (IgG1/κ-hafif zincir). Lanadelumab
aktif plazma kallikrein proteolitik aktivitesini inhibe etmektedir. Plazma kallikrein aktivitesinde
artış HAÖ hastalarında yüksek molekül ağırlıklı kininojenin (HMWK) ayrılmış HMWK
(cHMWK) ve bradikinine proteolizi yoluyla anjiyoödem ataklarına yol açmaktadır.
Lanadelumab plazma kallikrein aktivitesinde devamlı kontrol sağlamakta ve böylece HAÖ
hastalarında bradikinin üretimini sınırlamaktadır.
5Farmakodinamik etkiler
Plazma kallikreinin konsantrasyon bağımlı inhibisyonu, cHMWK düzeylerindeki düşüşle
ölçülmektedir ve HAÖ hastası gönüllülerde subkutan yoldan 4 haftada bir 150 mg, 4 haftada
bir 300 mg veya 2 haftada bir 300 mg TAKHZYRO uygulamasından sonra görülmüştür.
TAKHZYRO ve cHWMK arasındaki FK-FD ilişkisi, dolaylı bir maruziyet-yanıt farmakolojik
modeliyle açıklanmaktadır. cHWMK oluşum oranı, 5705 ng/mL IC değeri ile %53,7 oranında
50
maksimum düzeyde azaltılmıştır.
Klinik etkililik ve güvenlilik
HELP çalışması
HELP çalışması, tip I veya tip II HAÖ hastası 125 semptomatik (115 yetişkin ve 10 adolesan)
gönüllüde gerçekleştirilen çok merkezli, randomize, çift kör, plasebo kontrollü bir paralel grup
çalışmasıdır. Gönüllüler bazal atak oranına göre katmanlaştırılarak 26 haftalık tedavi dönemi
için 3:2:2:2 oranında 4 paralel tedavi kolunun 1'ine (SC enjeksiyon ile plasebo, 4 haftada bir
[q4wks] 150 mg lanadelumab, 4 haftada bir [q4wks] 300 mg lanadelumab veya 2 haftada bir
[q2wks] 300 mg lanadelumab) randomize edilmiştir.
Çalışma popülasyonundaki medyan (aralık) yaş 42'dir (12 ila 73) ve 88 kadın gönüllü vardır
(%70). Gönüllülerin %65'inde (81/125) bir larengeal anjiyoödem atağı öyküsü bildirilmiştir ve
%56'sı (70/125) geçmişte uzun süreli profilaksi (LTP) almıştır. Çalışmanın tedavisiz
döneminde, gönüllülerin %52'si ≥3 atak/ay deneyimlemiştir ve ortalama atak oranı 3,7
atak/aydır.
Tüm TAKHZYRO tedavi kolları Tedavi Amaçlı popülasyonda (ITT) tüm primer ve sekonder
bitiş noktalarında plaseboyla karşılaştırıldığında ortalama HAÖ ataklarında istatistiksel açıdan
anlamlı düşüşler sağlamıştır (Tablo 1).
Tablo 1. Primer ve sekonder etkililik ölçümlerinin sonuçları-ITT popülasyonu
Sonlanım noktası istatistikleria Plasebo Lanadelumab
(N=41)
150 mg 300 mg 300 mg
q4wks q4wks q2wks
(N=28) (N=29) (N=27)
Primer sonlanım noktası - 0. günden 182. güne HAÖ ataklarının sayısı
LS Ortalama (%95 GA) aylık 1,97 (1,64, 0,48 (0,31, 0,53 (0,36, 0,26 (0,14,
atak oranıb 2,36) 0,73) 0,77) 0,46)
Plaseboyla karşılaştırıldığında % 76 (61, 85) 73 (59, 82) 87 (76, 93)
düşüş (%95 GA)c
Düzeltilmiş p değerlerid <0,001 <0,001 <0,001
Sekonder sonlanım noktası - 0. günden 182. güne kadar akut tedavi gerektiren HAÖ
ataklarının sayısı
LS Ortalama (%95 GA) aylık 1,64 (1,34, 0,31 (0,18, 0,42 (0,28, 0,21 (0,11,
atak oranıb 2,00) 0,53) 0,65) 0,40)
Plaseboyla karşılaştırıldığında % 81 (66, 89) 74 (59, 84) 87 (75, 93)
düşüş (%95 GA)c
Düzeltilmiş p değerlerid <0,001 <0,001 <0,001
6Sekonder sonlanım noktası - 0. günden 182. güne kadar orta dereceli veya şiddetli
HAÖ ataklarının sayısı
LS Ortalama (%95 GA) aylık 1,22 (0,97, 0,36 (0,22, 0,32 (0,20, 0,20 (0,11,
atak oranıb 1,52) 0,58) 0,53) 0,39)
Plaseboyla karşılaştırıldığında % 70 (50, 83) 73 (54, 84) 83 (67, 92)
düşüş (%95 GA)c
Düzeltilmiş p değerlerid <0,001 <0,001 <0,001
Not: GA=güven aralığı; LS=en küçük kareler.
a Sonuçlar tedavi grubu (kategorik) ve normalize bazal atak oranı (devamlı) için sabit etkiyle aşırı yayılımı
hesaba katan bir Poisson regresyon modeline göredir ve gün bazında zaman logaritması için her gönüllü, tedavi
döneminde modelde kaydırılmış bir değişken olarak gözlemlenmiştir.
b Model temelli tedavi döneminde HAÖ atak oranı (atak/4 hafta).
c Plaseboyla karşılaştırıldığında % düşüş %100'e karşılık gelmektedir * (1 hız oranı). Hız oranı, model tabanlı
tedavi dönemindeki HAÖ ataklarının hızının oranıdır.
d Çoklu testler için düzeltilmiş p değerleri.
HAÖ atak oranındaki ortalama düşüş, bazal LTP öyküsü, larengeal ataklar veya tedavisiz
dönemdeki atak oranından bağımsız olarak, TAKHZYRO tedavi kolunda plaseboyla
karşılaştırıldığında tutarlı biçimde daha yüksektir. Ataksız gönüllülerin yüzdesi Tablo 2'de
verilmektedir.
Tablo 2. Tedavi yoluyla ataksız devam eden gönüllülerin yüzdesi
Kriterler Plasebo Lanadelumab
150 mg q4wks 300 mg q4wks 300 mg q2wks
Tedavi dönemi (0. günden 182. güne kadar, 26 hafta)
N 41 28 29 27
Ataksız %2 %39 %31 %44
Çalışmada son 16 hafta boyunca (70. günden 182. güne) ataksız devam eden hastaların yüzdesi
300 mg q2wks grubunda %77, plasebo grubunda ise hastaların %3'üdür.
300 mg q2wks veya q4wks alan gönüllülerin %100'ü ve 150 mg q4wks alan gönüllülerin %89'u
tedavisiz dönemle karşılaştırıldığında HAÖ atak oranında en az %50 düşüşe ulaşmıştır.
Sağlıkla İlişkili Yaşam Kalitesi
Tüm TAKHZYRO tedavi gruplarında Anjiyoödem Yaşam Kalitesi Anketinde (AE-QoL)
toplam ve alan (işlev, halsizlik/ruh hali, korku/utanç ve beslenme) skorlarında plasebo grubu
ile karşılaştırıldığında iyileşmeler gözlemlenmiştir; Tablo 3'te gösterildiği gibi, en büyük
iyileşme işlev skorunda gözlemlenmiştir. 6 puanlık düşüş klinik açıdan anlamlı bir iyileşme
olarak değerlendirilmektedir. AE-QoL toplam skorunda klinik açıdan anlamlı bir iyileşmeye
ulaşan hastaların yüzdesi, plasebo grubunda hastaların %37'si iken, TAKHZYRO 150 mg
q4wks, 300 mg q4wks ve 300 mg q2wks gruplarında sırasıyla %65 (olasılık oranı plaseboya
karşı, [%95 GA]=3,2 [1,1, 9,2]), %63 (2,9 [1,1, 8,1]) ve %81'dir (7,2 [2,2, 23,4]).
7Tablo 3. AE-QoL skorundaki değişima - HELP çalışmasında 26 haftada plaseboya
karşı TAKHZYRO
26. haftada bazala göre LS ortalama değişimi Plasebo Toplam
(SS) TAKHZYRO
AE-QoL toplam skoru -4,7 (18,8) -19,5 (18,6)
İşlev skoru -5,4 (22,7) -29,3 (22,9)
Halsizlik/Ruh hali skoru -1,8 (23,3) -13,0 (23,1)
Korku/Utanç skoru -9,0 (24,0) -18,8 (23,7)
Beslenme skoru 0,5 (22,5) -17,0 (22,3)
Not: AE-QoL=Anjiyoödem Yaşam Kalitesi; LS=en küçük kareler; SS=standart sapma.
a Düşük skor daha az engelliliğe (veya daha iyi sağlıkla ilişkili yaşam kalitesine) işaret etmektedir.
HELP uzatma çalışması
TAKHZYRO’nun HAÖ ataklarının önlenmesinde profilaksi için uzun dönem güvenliliği ve
etkililiği açık etiket HELP uzatma çalışmasında incelenmiştir.
Bu çalışmada semptomatik tip I veya tip II HAÖ hastası toplam 212 yetişkin ve adolesan
gönüllüye en az bir doz lanadelumab verilmiştir; bu hastalar, HELP çalışmasından devreden
109 gönüllüyü ve 12 haftada ≥1 atak düzeyinde geçmiş bazal atak oranına sahip 103 yeni veya
devretmeyen gönüllüyü (Faz 1b çalışmasından 19 gönüllü dahil) içermektedir. Bu gönüllülere
ilk 2 dozu klinikte bir sağlık mesleği mensubundan aldıktan ve uygun eğitimi tamamladıktan
sonra kendi kendilerine uygulama yapmalarına izin verilmiştir. Ara analiz etkinin bir yıla kadar
tedavi boyunca devam ettiğine işaret etmektedir.
Pediyatrik popülasyon:
Avrupa İlaç Ajansı, pediyatrik popülasyonun bir veya daha fazla alt grubunda herediter
anjiyoödem ataklarının önlenmesinde lanadelumab ile yapılan çalışmaların ibraz edilme
zorunluluğunu ertelemiştir.
5.2 Farmakokinetik özellikler
Genel özellikler
Lanadelumabın tek ve çoklu doz farmakokinetiği HAÖ hastalarında incelenmiştir.
Emilim:
SC uygulamadan sonra, maksimum konsantrasyona ulaşana kadar geçen süre yaklaşık 5
gündür. SC enjeksiyonunun yeri (uyluk, kol veya karın) ve kendi kendine uygulama yapma
lanadelumabın emilimini etkilememiştir.
Subkütan uygulamadan sonra lanadelumabın mutlak biyoyararlanımı belirlenmemiştir. HELP
çalışmasında, 300 mg q2wks ile tedavi edilen hastalarda kararlı durumda doz aralığında eğri
altındaki alan (EAA ), kararlı durumdaki maksimum konsantrasyon (C ) ve kararlı
tau,kd maks,kd
durumdaki minimum konsantrasyon (C ) ortalama (SS) sırasıyla 408 mikrogram*gün/mL
min,kd
(138), 34,4 mikrogram/mL (11,2) ve 25,4 mikrogram/mL'dir (0,18). Kararlı durum
konsantrasyonuna ulaşana kadar geçmesi beklenen süre yaklaşık 70 gündür.
8Dağılım:
Lanadelumabın HAÖ hastalarındaki ortalama (SS) dağılım hacmi 14,5 litredir (4,53).
Lanadelumab bir terapötik monoklonal antikordur ve plazma proteinlerine bağlanması
beklenmemektedir.
Eliminasyon:
Lanadelumabın ortalama (SS) toplam vücut klirensi 0,0297 L/saattir (0,0124) ve terminal
eliminasyon yarı ömrü yaklaşık 14 gündür.
Doğrusallık/Doğrusal olmayan durum:
Lanadelumabın farmakokinetiği 400 mg'a kadar dozlarda doğrusal doz-maruziyet yanıtı ve 12
aya kadar sürelerde subkutan uygulamadan sonra tekrar üretilebilir maruziyet göstermiştir.
Hastalardaki karakteristik özellikler
Özel popülasyonlar:
Lanadelumabın farmakokinetiğini cinsiyet, yaş, gebe kadınlar veya böbrek veya karaciğer
yetmezliği varlığı dahil özel popülasyonlarda değerlendirmek için özel bir çalışma
yapılmamıştır.
Popülasyon farmakokinetik analizinde, vücut ağırlığına göre düzeltme yapıldıktan sonra,
lanadelumabın klirensi veya dağılım hacminde cinsiyet veya yaşın (12 ila 75) hiçbir etkisi
görülmemiştir.
Vücut ağırlığının klirens değişkenliğini ortaya koyan önemli bir değişken olduğu belirlenmiş
olsa da, 300 mg q2wks dozu bu endikasyon için yeterli maruziyet sağlamıştır (bkz. Bölüm 5.1).
Böbrek ve karaciğer yetmezliği:
IgG monoklonal antikorları esas olarak hücreler arası katabolizma yoluyla elimine edildiği için,
böbrek yetmezliği veya karaciğer yetmezliğinin lanadelumabın klirensini etkilemesi
beklenmemektedir.
Buna bağlı olarak, popülasyon farmakokinetik analizinde böbrek yetmezliğinin (tahmini GFR:
60 ila 89 ml/dk./1,73 m2 [hafif, N=98] ve 30 ila 59 ml/dk./1,73 m2 [orta dereceli, N=9])
lanadelumabın klirensi veya dağılım hacmi üzerinde hiçbir etkisi olmamıştır.
5.3 Klinik öncesi güvenlilik verileri
Sıçanlarda (28 güne kadar) ve sinomolgus maymunlarında (6 aya kadar) haftada bir kez SC
enjeksiyonunun incelendiği yinelenen doz çalışmalarında, lanadelumab 50 mg/kg'a kadar
dozlarda (test edilen en yüksek doz) iyi tolere edilmiştir ve hiçbir organ toksisitesi
belirlenmemiştir. Sinomolgus maymunlarında 6 aylık uygulamadan sonra maruziyetler EAA'ya
dayanarak 300 mg q2wks’dekine göre yaklaşık 23 kat daha yüksektir.
Lanadelumab tamamen doğal oluşumlu aminoasitlerden oluştuğu ve hiçbir inorganik veya
sentetik bağlayıcılar veya başka protein olmayan kısımlar içermediği için, DNA veya diğer
kromozomal materyalle doğrudan etkileşime girmesi beklenmemektedir; bu nedenle hiçbir
genotoksisite değerlendirmesi yapılmamıştır. Kanıt ağırlığı yaklaşımına göre lanadelumabın
karsinojenisite riskinin düşük olduğu düşünüldüğünden, hayvanlarda karsinojenisite
değerlendirmesi yapılmamıştır.
9Lanadelumabın doğurganlık üzerindeki etkileri cinsel olgunluğa ulaşmış sinomolgus
maymunlarında incelenmiştir. 13 haftalık bir çalışmada, haftada bir kez SC yoldan 10 veya 50
mg/kg (test edilen en yüksek doz) dozlarında uygulanan lanadelumabın erkek veya dişi
doğurganlığı üzerinde hiçbir etkisi olmamıştır. Doğurganlık çalışmasında cinsel olgunluğa
ulaşmış sinomolgus maymunlarındaki maruziyet C ve EAA'ya göre 300 mg q2wks'de
maks
görülen maruziyetten sırasıyla yaklaşık 20 ve 22 kat daha yüksektir.
Hamile sinomolgus maymunlarına haftada bir kez 10 veya 50 mg/kg (test edilen en yüksek doz)
dozlarında lanadelumab uygulanan ePPND çalışmasında, gebelik ve doğum, embriyofetal
gelişim, sağkalım, büyüme ve/veya yavruların postnatal gelişimi üzerinde lanadelumabla ilgili
hiçbir etki görülmemiştir. EPPND çalışmasındaki maruziyet EAA'ya göre 300 mg q2wks'de
görülenden yaklaşık 32 kat daha yüksektir.
6 FARMASÖTİK ÖZELLİKLER
6.1 Yardımcı maddelerin listesi
Sodyum fosfat dibazik, dihidrat
Sitrik asit monohidrat
L-histidin
Sodyum klorür
Polisorbat 80
Enjeksiyonluk su
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
2°C-8°C arasında buzdolabında saklayınız.
Dondurmayınız.
Çözeltiyi ışıktan korumak için dış kutusunda saklayınız.
Kullanıma hazır enjektör içeren çözelti, raf ömrü boyunca 1 defaya mahsus olmak üzere 14 gün
25°C'nin altında saklanabilir, saklama süresi son kullanma tarihini geçmemelidir.
TAKHZYRO'yu oda sıcaklığında sakladıktan sonra buzdolabına geri koymayınız.
6.5 Ambalajın niteliği ve içeriği
İğne ve sert iğne korumasına sahip olan cam enjektör haznesi: Neopak 2.25 mL, sert iğne
korumalı kilitli 27G ½ inç ince duvarlı borosilikat Tip I berrak cam enjektör haznesi, 2 ml.
Kauçuk tıpa: Flurotec ve B2-40 kaplama formülasyonu ile 1-3 mL bromobütil kauçuk tıpa.
10TAKHZYRO, 1, 2 veya 6 adet (2’şer enjektör içeren 3'lü paket) kullanıma hazır enjektör içeren
kutularda sunulabilir.
Tüm ambalaj büyüklükleri pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Lanadelumab tek kullanımlık kullanıma hazır enjektör olarak sunulmaktadır.
Kullanmadan önce TAKHZYRO çözeltisi gözle incelenerek görüntüsüne bakılmalıdır. Çözelti
renksiz veya açık sarı renkte olmalıdır. Renk bozukluğu olan veya partikül içeren çözeltiler
kullanılmamalıdır.
Fazla çalkalamaktan kaçınınız.
Kullanıma hazır enjektörü buzdolabından çıkardıktan sonra, enjeksiyon öncesi çözeltinin oda
sıcaklığına ulaşması için 15-30 dakika bekleyiniz. TAKHZYRO’yu karın, uyluk veya üst kol
bölgesine subkutan olarak enjekte ediniz (bkz. Bölüm 4.2)
Tüm kullanıma hazır enjektörler tek kullanımlıktır. Enjeksiyon tamamlandıktan sonra
kullanıma hazır enjektörü imha ediniz.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Ltd. Şti.
Levent-Şişli/İstanbul
8. RUHSAT NUMARASI
2022/448
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.08.2022
Ruhsat yenileme tarihi:
10. KÜB’ÜN YENİLENME TARİHİ
11