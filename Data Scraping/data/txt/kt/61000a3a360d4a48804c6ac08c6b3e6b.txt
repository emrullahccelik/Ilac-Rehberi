1/12  KULLANMA TALİMATI  
 
PAZOPANİB -TURGUT  200 mg film kaplı tablet  
Ağızdan alınır.  
 
• Etkin  madde:  
Her film kaplı tablet, 200 mg pazopanibe eşdeğer 216, 5 mg pazopanib hidroklorür içerir.  
 
• Yardımcı  maddeler:  
Mikrokristalin selüloz, sodyum nişasta glikolat, povidon (K30), magnezyum stearat , opadry 
pembe 13B24001 (hipromelloz (E 464), titanyum dioksit (E 171), makrogol, kırmızı demir oksit 
(E172ii), polisorbat  80), saf su . 
 
 
Bu Kullanma Talimatında:  
 
1. PAZOPANİB -TURGUT  nedir ve ne için  kullanılır?  
2. PAZOPANİB -TURGUT’u kullanmadan önce dikkat edilmesi  gerekenler  
3. PAZOPANİB -TURGUT  nasıl  kullanılır?  
4. Olası yan etkiler  nelerdir?  
5. PAZOPANİB -TURGUT ’un saklanması  
 
Başlıkları yer almaktadır.  
 
1. PAZOPANİB -TURGUT  nedir ve ne için  kullanılır?  
 
PAZOPANİB -TURGUT , protein kinaz inhibitörleri grubundan pazopanib hidroklorür adlı etkin 
maddeyi içeren bir kanser ilacıdır . Bu ilaç etkisini kanser hücrelerinin büyümesi ve yayılmasında 
etkili olan proteinlerin etkilerini önleyerek  göstermektedir.  
 
PAZOPANİB -TURGUT , bir yüzü 200 baskılı, bir yüzü düz, oblong şekilli, bikonveks pembe 
renkli  film kaplı tabletlerdir.  30 veya 90 tabletlik HDPE şişelerde  ambalajlanmıştır.  
 
PAZOPANİB -TURGUT , 
- daha önce herhangi bir VEGF -TKI (Vasküler endotelyal büyüme faktörü -Tirozin kinaz -
inhibitörü) kullanmamış ameliyat ile çıkarılamayan (rezeke edilemeyen) ilerlemiş böbrek 
kanseri (lokal relaps veya metastatik renal hücreli kanser) olan hastalarda tek ilaç olarak 
tümörde ilerleme (progresyon) görülene kadar kullanımda  endikedir.   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında   
yüksek veya düşük doz kullanmayınız.  
2/12  - vücudun bağ dokusunu etkileyen bir kanser türü olan yumuşak doku sarkomunun bazı alt 
tiplerinde tek ilaç olarak kullanılır. Daha önce ilerlemiş yumuşak doku sarkomu için en az 
bir seri kemoterapi ya da en fazla iki seri kemoterapi kullanmış ve sonrasında tümörde 
ilerleme (progresyon) görülmüş hastaların kullanımında endikedir. Yumuşak doku sarkomu 
organları destekleyen, çevreleyen ve koruyan kaslarda, kan damarlarında, yağ dokularında 
veya diğer dokul arda meydana  gelebilir.  
 
2. PAZOPANİB -TURGUT’u  kullanmadan önce dikkat edilmesi gerekenler  
PAZOPANİB -TURGUT’u  aşağıdaki durumlarda  KULLANMAYINIZ  
Eğer,  
• PAZOPANİB -TURGUT’un  etkin maddesi pazopanibe veya içerdiği yardımcı maddelerden 
herhangi birine karşı aşırı duyarlılığınız ( alerjiniz)  varsa.  
• Hamileyseniz.  
• Şiddetli karaciğer yetmezliğiniz  varsa.  
 
PAZOPANİB -TURGUT , 2 yaş altındaki çocuklarda kullanılmamalıdır.  
 
PAZOPANİB -TURGUT’u  aşağıdaki durumlarda DİKKATLİ KULLANINIZ  
 
PAZOPANİB -TURGUT’u  kullanmadan önce doktorunuz ile konuşunuz: Eğer;  
• kalp hastalığınız varsa,  
• karaciğer hastalığınız  varsa,  
• kalp yetmezliği veya kalp krizi geçirdiyseniz,  
• daha önce akciğer yetmezliği  yaşadıysanız,  
• kanama, kanda pıhtılaşma veya arterlerde daralma gibi sorunlar  yaşadıysanız,  
• perforasyon  (delinme)  veya  fistül  (bağırsaktan  çıkan  anormal  delik  veya kanallar)  gibi 
mide veya bağırsak sorunları yaşadıysanız,  
• tiroid problemleriniz varsa,  
• böbrek fonksiyonunuzla ilişkili problemleriniz  varsa,  
• anevrizmanız (bir kan damarı duvarının genişlemesi ve zayıflaması) varsa ya da geçmişte 
olduysa veya kan damarı duvarında bir yırtılma olduysa,   
• yüksek kan basıncınız varsa,  
 
doktorunuza bildiriniz. PAZOPANİB -TURGUT’un  sizin için uygun olup olmadığına doktorunuz 
karar verecektir. Böbrek, kalp ve karaciğerinizin düzgün çalışıp çalışmadığının kontrol edilmesi 
için ekstra testler yapılması gerekebilir.  
 
Yüksek tansiyon ve PAZOPANİB -TURGUT  
PAZOPANİB -TURGUT  tansiyonunuzu yükseltebilir. PAZOPANİB -TURGUT  kullanmaya 
başlamadan önce ve kullanırken tansiyonunuz kontrol edilecektir. Tansiyonunuz yüksek ise 
düşürmek için ilaç tedavisi göreceksiniz.  
Tansiyonunuz yüksekse doktorunuza  söyleyiniz . 
 
Ameliyat geçirecekseniz  
Yara iyileşmenizi etkileyebileceğinden doktorunuz ameliyatınızdan en az 7 gün önce 
PAZOPANİB -TURGUT’u kesecektir. Yara yeterli düzeyde iyileştikten sonra tedavinize yeniden 
başlanacaktır.  
  
3/12  Dikkat etmeniz gereken durumlar  
PAZOPANİB -TURGUT , bazı durumları kötüleştirebilir ya da ciddi yan etkilere neden olabilir. 
Olası sorunların riskini azaltmak için PAZOPANİB -TURGUT  kullandığınız süre boyunca bazı 
belirtilere karşı dikkatli olmalısınız. Bölüm 4’te ‘Olası yan etkiler nelerdir?’ başlığı altına bakınız.  
 
Çocuklar ve ergenler  
PAZOPANİB -TURGUT , 18 yaşın altındaki kişiler için önerilmez. Bu yaş grubunda nasıl etki 
gösterdiği henüz bilinmemektedir. Ayrıca, güvenlilik ile ilgili endişeler nedeniyle 2 yaşın altındaki 
çocuklarda kullanılmamalıdır.  
 
PAZOPANİB -TURGUT’un  yiyecek ve içecek ile kullanılması  
 
PAZOPANİB -TURGUT , gıdalardan etkilenmektedir. Bu nedenle PAZOPANİB -TURGUT’u  
yemek ile birlikte almayınız. PAZOPANİB -TURGUT’u  öğünlerden en az iki saat sonra veya en 
az bir saat önce alınız.  
Yan etki ihtimalini  artırabildiği  için PAZOPANİB -TURGUT  tedavisi  sırasında  greyfurt  suyu  
tüketmeyiniz.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamilelik döneminde, PAZOPANİB -TURGUT  kullanmamalısınız. PAZOPANİB -TURGUT’un  
hamilelikteki etkisi bilinmemektedir.  
 
Hamileyseniz  ve hamile kalmayı planlıyorsanız doktorunuza  danışınız.  PAZOPANİB -TURGUT  
kullanırken hamile kalırsanız doktorunuza söyleyiniz.  
 
PAZOPANİB -TURGUT  kullanırken  ve tedaviden  en az 2 hafta  sonrasına  kadar  hamilelikten  
korunmak için güvenilir bir doğum kontrol yöntemi kullanınız.  
 
Hamile veya hamile kalabilecek partnerleri olan (diğer doğum kontrol yöntemlerini kullananlar 
dahil) erkek hastalar (her iki tarafta bulunan üreme kanallarının ameliyatla bağlanmış 
(vasektomi) olanlar dahil) PAZOPANİB -TURGUT’u  kullanırken ve son dozu takiben en az 2 
hafta boyunca cinsel ilişki sırasında prezervatif  kullanmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
PAZOPANİB -TURGUT  kullanırken bebeğinizi emzirmeyiniz. PAZOPANİB -TURGUT  
içeriğindeki maddelerin anne sütüne geçip geçmediği bilinmediği için bebeğinize zarar verebilir. 
Bu konuda doktorunuza danışınız.   
 
Üreme yeteneği  
 
PAZOPANİB -TURGUT , üreme yeteneğinizi etkileyebilir. Bu konuda doktorunuzla konuşunuz.  
4/12  Araç ve makine kullanımı  
 
PAZOPANİB -TURGUT’un  araç ve makine kullanma becerinizi etkileyebilecek yan etkileri 
olabilir.  
Sersem , yorgun veya güçsüz hissediyorsanız ya da enerji düzeyleriniz düşükse  araç veya makine 
kullanmaktan kaçınınız.  
 
PAZOPANİB -TURGUT’un  içeriğinde bulunan bazı yardımcı maddeler hakkında önemli 
bilgiler  
 
Bu ilaç, film kaplı tablet başına 1 mmol’den (23 mg) daha az sodyum içerir, yani esasında “sodyum 
içermez”.  
 
Diğer ilaçlar ile birlikte kullanımı  
Bazı ilaçlar, PAZOPANİB -TURGUT’un  çalışma şeklini etkileyebilir veya yan etkilerin görülme 
olasılığını artırabilir. PAZOPANİB -TURGUT , aynı zamanda diğer bazı ilaçların etkisini de 
etkileyebilir.  
 
Bu ilaçlar aşağıdakileri içermektedir:  
• Klaritromisin, ketokonazol, itrakonazol, rifampisin, telitromisin, vorikonazol (iltihap 
(enfeksiyon) ve mantar tedavisinde  kullanılır)  
• Atazanavir, indinavir, nelfinavir, ritonavir, sakinavir (İnsan İmmun Yetersizlik Virüsü (HIV) 
tedavisinde  kullanılır)  
• Nefazodon (depresyon tedavisinde  kullanılır)  
• Simvastatin ve diğer statinler (yüksek kolesterol düzeylerinin tedavisinde  kullanılır)  
• Mide asidini azaltan ilaçlar. Mide asidinizi düşürmek için almakta olduğunuz ilacın tipi (örn. 
protein pompası inhibitörü, H 2 antagonistleri veya antiasitler) PAZOPANİB -TURGUT’un  
nasıl alınması gerektiğini etkileyebilir. Lütfen tavsiye almak için doktorunuza veya 
hemşirenize başvurunuz.  
 
Bu ürünlerden birini kullanırsanız doktorunuza veya eczacınıza bunu bildiriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PAZOPANİB -TURGUT  nasıl  kullanılır?  
 
• Uygun kullanım ve doz/uygulama sıklığı için  talimatlar:  
 
PAZOPANİB -TURGUT’u  her zaman doktorunuzun söylediği şekilde alınız. Miktar konusunda 
emin değilseniz doktorunuza ve eczacınıza danışınız.  
 
Normal doz günde bir kez alınan 800 mg ’dır. Bu doz, 2 tablet PAZOPANİB -TURGUT  400 mg 
ya da 4 tablet PAZOPANİB -TURGUT  200 mg şeklinde alınabilir. Günde bir kez alınan 800 mg, 
günlük alınan maksimum dozdur. Doktorunuz yan etki oluşması durumunda dozunuzu  azaltabilir.  
 
• Uygulama yolu ve metodu:  
 
PAZOPANİB -TURGUT’u  yemekle birlikte almayınız. Yemekten en az iki saat sonra veya 
yemekten bir saat önce alınız. Örneğin, kahvaltıdan iki saat sonra veya öğle yemeğinden bir saat 
5/12  önce alabilirsiniz. PAZOPANİB -TURGUT’u her gün yaklaşık olarak aynı saatte alınız.  
 
Tabletleri  teker teker, su ile yutunuz. İlacın emilme şeklini etkileyeceği ve yan etki olasılığını 
artırabileceği için tabletleri kırmayınız veya ezmeyiniz.  
 
• Değişik yaş  grupları:  
 
Çocuklarda kullanımı : 
2 yaşının altındaki çocuklarda organ gelişimi ile ilgili güvenlilik endişeleri nedeniyle kesinlikle 
kullanılmamalıdır. 18 yaş altı ergenlerde ve çocuklarda kullanımı önerilmemektedir.  
 
Yaşlılarda kullanımı:  
65 yaş ve üstündeki hastalarda PAZOPANİB -TURGUT  kullanımına ilişkin sınırlı veri mevcuttur. 
Ancak, bazı yaşlı hastaların daha duyarlı olabileceği göz ardı edilmemelidir.  
 
• Özel kullanım durumları:  
 
Böbrek yetmezliği:  
Kreatin klirensi 30  mL/dk’ın altında olanlarda ilaç kullanımında dikkatli olunmalıdır, doz 
ayarlaması gerekebilir. Doktorunuz, gerekli testleri yaparak dozaj ayarlaması gerekli olup 
olmadığına karar verecektir. Şiddetli böbrek yetmezliği olan veya diyalize giren hastalarda 
kullanımı önerilmemektedir.  
 
Karaciğer yetmezliği:  
PAZOPANİB -TURGUT  tedavisine başlanmadan önce ve tedavi sırasında karaciğer 
bozukluklarının olup olmadığını belirlemek üzere tüm hastalara karaciğer fonksiyonlarının kontrol 
edilmesi için kan testleri  uygulanmalıdır.  
 
Hafif ila orta şiddette karaciğer yetmezliği olan hastalarda ilaca maruziyetin artması sebebiyle 
PAZOPANİB -TURGUT  kullanımı dikkatle ele alınmalı ve izlenmelidir.  
 
Karaciğer fonksiyon testlerinde hafif anormallik bulunan hastalarda tedaviye günde bir kez  800 
mg PAZOPANİB -TURGUT  dozu ile başlanılması önerilmektedir.  
 
Orta şiddette karaciğer yetmezliği olan hastalarda günde 200 mg’a düşürülmüş PAZOPANİB -
TURGUT  dozu önerilmektedir.  
 
PAZOPANİB -TURGUT , şiddetli karaciğer yetmezliği olan hastalarda kullanılmamalıdır.  
 
Eğer PAZOPANİB -TURGUT’un etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
 
Kullanmanız gerekenden daha fazla PAZOPANİB -TURGUT  kullandıysanız  
 
PAZOPANİB -TURGUT’tan  kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
PAZOPANİB -TURGUT’u  kullanmayı unutursanız  
 
Unutulan dozları dengelemek için çift doz almayınız.  
6/12  Bir sonraki dozu normal zamanında almaya devam ediniz.  
 
PAZOPANİB -TURGUT  ile tedavi sonlandırıldığındaki oluşabilecek etkiler  
Doktorunuz önerdiği sürece PAZOPANİB -TURGUT  kullanmaya devam ediniz. Doktorunuz 
önermedikçe  ilacı kullanmayı kesmeyiniz.  
 
4. Olası yan etkiler  nelerdir?  
 
Tüm ilaçlar gibi PAZOPANİB -TURGUT’un  içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, PAZOPANİB -TURGUT’u  kullanmayı durdurunuz ve 
DERHAL  doktorunuza bildiriniz veya size en yakın hastanenin acil bölümüne başvurunuz:  
 
Beyinde şişme (bir beyin hastalığı olan posterior geri dönüşlü lökoensefalopati sendromu )  
PAZOPANİB -TURGUT  nadir durumlarda, yaşamı tehdit edici olabilen beyin şişmesine neden 
olabilir.  
Belirtileri arasında aşağıdakiler yer alır:  
 
- Konuşma  kaybı  
- Görmede  değişiklik  
- Nöbet  (krizler)  
- Zihin  karışıklığı  
- Tansiyon  yükselmesi  
 
Sizde bu belirtilerden herhangi biri ortaya çıkarsa veya bu belirtilerin eşlik ettiği baş ağrınız olursa 
derhal PAZOPANİB -TURGUT  kullanmayı bırakınız ve doktora  başvurunuz . 
 
Hipertansif krizler  (kan basıncında ani ve şiddetli yükselme)  
 
PAZOPANİB -TURGUT  bazen kan basıncında ani ve şiddetli bir artışa neden olabilir. Buna 
hipertansif kriz adı verilir. Doktorunuz, PAZOPANİB -TURGUT  kullanımınız sırasında kan 
basıncınızı takip edecektir. Hipertansif krizin belirti ve semptomları aşağıdakileri içerebilir:  
 
- Şiddetli göğüs  ağrısı  
- Şiddetli baş  ağrısı  
- Bulanık  görme  
- Kafa  karışıklığı  
- Bulantı  
- Kusma  
- Şiddetli  kaygı  
- Nefes  darlığı  
- Nöbetler  (krizler)  
- Bayılma  
 
Hipertansif kriz gelişmesi halinde PAZOPANİB -TURGUT  almayı bırakın ız ve derhal tıbbi 
yardım alın ız. 
 
Kalp rahatsızlıkları  
Bu problemlere ilişkin riskler mevcut kalp problemi olan kişiler veya başka ilaçlar alanlar için 
7/12  daha yüksek olabilir. PAZOPANİB -TURGUT’u  alırken kalp problemleri açısından kontrol 
edileceksiniz.  
 
Kardiyak fonksiyon bozukluğu/kalp yetmezliği, kalp krizi  
PAZOPANİB -TURGUT  kalbinizin kanı pompalamasını etkileyebilir ve bir kalp krizi geçirme 
olasılığını artırabilir. Belirtiler ve semptomlar aşağıdakileri içerir:  
 
- Düzensiz veya hızlı kalp  atımı  
- Kalbinizin hızla  çarpması  
- Bayılma  
- Göğüs ağrısı veya baskısı  
- Kollarınız, sırtınız, boynunuz veya çenenizde  ağrı 
- Nefes  darlığı  
- Bacakta  şişlik  
 
Bu belirtilerden herhangi birini gösterirseniz derhal tıbbi yardım alın ız. 
 
Kalp ritminde değişiklikler (QT uzaması)  
PAZOPANİB -TURGUT  kalp ritmini etkileyebilir, bazı kişilerde Torsade  de pointes olarak bilinen 
potansiyel olarak ciddi bir kalp rahatsızlığı haline gelebilir. Bu, çok hızlı kalp atımı ile 
sonuçlanarak ani bilinç kaybına neden olabilir.  
Çok hızlı veya çok yavaş atım gibi kalp atışınızda olağandışı değişiklikler fark ederseniz  
doktorunuza söyleyiniz.  
 
İnme  
PAZOPANİB -TURGUT  inme geçirme olasılığınızı artırabilir. İnmenin belirtileri ve semptomları 
aşağıdakileri içerebilir:  
 
- Vücudunuzun bir tarafında uyuşma veya  güçsüzlük  
- Konuşma  güçlüğü  
- Baş ağrısı  
- Baş dönmesi  
 
Bu belirtilerden herhangi birini gösterirseniz derhal tıbbi yardım alın ız. 
 
Kanama  
PAZOPANİB -TURGUT  sindirim sistemi (mide, yemek borusu, bağırsağın son kısmı veya kalın 
bağırsak gibi) veya akciğerler, böbrekler, ağız, vajina ve beyinde şiddetli kanamalara neden 
olabilir ancak bu yaygın bir durum değildir. Semptomlar aşağıdakileri içerir:  
 
- Dışkıda kan veya siyah  dışkı  
- İdrarda  kan 
- Mide  ağrısı  
- Kan öksürme veya  kusma  
 
Bu belirtilerden herhangi birini gösterirseniz derhal tıbbi yardım alın ız. 
 
Perforasyon ve fistül  
 
PAZOPANİB -TURGUT  midenizde veya bağırsak duvarınızda bir yırtığa (perforasyon) veya 
8/12  sindirim kanalınızın iki kısmı arasında anormal bir bağlantı gelişmesine (bir fistül) neden olabilir.  
Belirtiler ve semptomlar aşağıdakileri içerebilir:  
 
- Şiddetli mide  ağrısı  
- Bulantı ve/veya  kusma  
- Ateş 
- Mide, ince bağırsak veya kalın bağırsakta kanlı veya kötü kokulu irin salınan bir deliğin 
gelişmesi  (perforasyon)  
 
Bu belirtilerden herhangi birini gösterirseniz derhal tıbbi yardım alın ız. 
 
Karaciğer problemleri  
 
PAZOPANİB -TURGUT  karaciğerinizde, karaciğer fonksiyon bozukluğu ve ölümcül olabilecek 
karaciğer yetmezliği gibi ciddi rahatsızlıklar oluşturabilecek problemlere neden olabilir. 
Doktorunuz PAZOPANİB -TURGUT  kullanımınız sırasında karaciğer enzimlerinizi kontrol 
edecektir. Karaciğerinizin uygun şekilde çalışmadığına dair belirtiler aşağıdakileri içerir:  
 
- Derinizde ve ya gözlerinizin akında sararma  (sarılık)  
- Koyu  idrar  
- Yorgunluk  
- Bulantı  
- Kusma  
- İştah  kaybı  
- Mide bölgenizin (karın) sağ tarafında  ağrı 
- Kolaylıkla  morarma  
 
Bu belirtilerden herhangi birini gösterirseniz derhal tıbbi yardım alın ız. 
 
Kan pıhtıları  
 
Derin ven trombozu (DVT) ve pulmoner embolizm  
PAZOPANİB -TURGUT  özellikle bacaklarınızda olmak üzere damarlarınızda kan pıhtılarının 
oluşumuna neden  olabilir (derin ven trombozu veya DVT) ki bu pıhtılar ayrıca akciğerlerinize 
gidebilir (pulmoner embolizm). Belirtiler ve semptomlar aşağıdakileri içerebilir:  
 
- Keskin göğüs ağrısı  
- Nefes darlığı  
- Hızlı soluma  
- Bacak ağrısı  
- Kollarınız ve elleriniz veya bacaklarınız ve ayaklarınızda şişlik  
 
Trombotik mikroanjiyopati (TMA)  
PAZOPANİB -TURGUT  böbrekler ve beyinde küçük kan damarlarında, kırmızı kan hücrelerinde 
ve pıhtılaşmada görev alan hücrelerde bir azalmanın eşlik ettiği kan pıhtılarına neden olabilir 
(trombotik mikroanjiyopati, TMA). Belirtiler ve semptomlar aşağıdakileri içerebilir:  
 
- Kolaylıkla morarma  
- Yüksek kan basıncı  
- Ateş 
9/12  - Kafa karışıklığı  
- Sersemlik  
- Nöbetler (krizler)  
- İdrar çıkışında azalma  
 
Bu belirtilerden herhangi birini gösterirseniz derhal tıbbi yardım alın ız. 
 
Tümör lizis sendromu  
 
PAZOPANİB -TURGUT  kanser hücrelerinin hızlı bir şekilde yıkılmasına yol açarak bazı kişilerde 
ölümcül olabilen tümör lizis sendromuna neden olabilir. Semptomlar; düzensiz kalp atışı, nöbetler 
(krizler), bilinç bozukluğu,  kas krampları ya da spazmları ya da idrar çıkışında azalmayı 
kapsayabilir. Bu semptomlardan herhangi birini gösterirseniz, derhal tıbbi yardım alın ız. 
 
Enfeksiyonlar  
 
PAZOPANİB -TURGUT  alırken meydana  gelen  enfeksiyonların  ciddileşme  olasılığı  vardır.  
Enfeksiyonların semptomları aşağıdakileri içerebilir:  
- Ateş 
- Öksürük, yorgunluk ve geçmeyen vücut ağrıları gibi grip benzeri semptomlar  
- Nefes darlığı ve/veya hırıltı  
- İdrara çıkarken ağrı  
- Kesikler, çürükler ve ya kırmızı, ılık, şiş veya ağrılı yaralar  
Bu belirtilerden herhangi birini gösterirseniz derhal tıbbi yardım alın ız. 
 
Akciğer iltihabı  
 
PAZOPANİB -TURGUT  nadiren bazı insanlarda ölümcül olabilecek akciğer enflamasyonuna 
(interstisyel akciğer hastalığı, pnömoni) neden olabilir. Semptomlar geçmeyen öksürük veya nefes 
darlığını içerir. PAZOPANİB -TURGUT  alırken akciğer problemleri açısından kontrol  
edileceksiniz.  
 
Bu belirtilerden herhangi birini gösterirseniz derhal tıbbi yardım alın ız. 
 
Tiroid sorunları  
 
PAZOPANİB -TURGUT , vücudunuz tarafından üretilen tiroid hormonu miktarını düşürebilir. Bu 
kilo artışı ve yorgunlukla sonuçlanabilir. PAZOPANİB -TURGUT  alırken tiroid hormonu 
düzeyleri açısından kontrol edileceksiniz. Önemli kilo artışı veya yorgunluk fark ederseniz 
doktorunuza söyleyiniz.  
 
Bulanık veya bozulmuş görüş  
 
PAZOPANİB -TURGUT , gözünüzün arka kısmının zarında ayrılmaya veya yırtılmaya neden 
olabilir (retina dekolmanı veya yırtığı). Bu durum görüşte bulanıklaşma veya bozulma ile 
sonuçlanabilir.  
 
Görüşünüzde herhangi bir değişiklik fark ederseniz doktorunuza  söyleyiniz.  
 
Bunların hepsi çok ciddi yan etkilerdir.  
 
10/12  Eğer bunlardan biri sizde mevcut ise, sizin PAZOPANİB -TURGUT’a  karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek  olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın  olmayan:  100 hastanın birinden az, fakat 1.000 hastanın birinden fazla  görülebilir.  
Seyrek:  1.000 hastanın birinden az, fakat 10.000 hastanın birinden  fazla görülebilir.  
Çok seyrek:  10.000 hastanın birinden az  görülebilir.  
Bilinmiyor:  Eldeki verilerden hareketle tahmin  edilemiyor.  
 
Çok yaygın yan etkiler  
- Yüksek  tansiyon  
- İshal  
- Hasta olmak veya hasta hissetmek (b ulantı veya  kusma ) 
- Mide  ağrısı  
- İştah  kaybı  
- Kilo kaybı  
- Tat alma bozukluğu veya tat  kaybı  
- Ağızda  yara 
- Baş ağrısı  
- Tümör  ağrısı  
- Enerjisizlik, güçsüz veya yorgun  hissetme  
- Saç renginde  değişiklikler  
- Alışılmışın dışında saç kaybı veya  incelmesi  
- Deri pigmenti kaybı (renk  kaybı)  
- Derinin soyulabildiği deri  döküntüsü  
- Avuçlarda ve ya ayak tabanlarında kızarıklık ve  şişlik  
 
Bu etkilerden herhangi biri sorun haline gelirse doktorunuza veya eczacınıza söyleyiniz.  
 
Kan veya idrar testlerinizde görülebilecek çok yaygın yan etkiler  
- Karaciğer enzimlerinde  artış 
- Kandaki albümin düzeyinde  düşüş  
- İdrarda  protein  
- Kan trombosit (kanın pıhtılaşmasına yardımcı olan hücreler) sayısında  düşüş  
- Beyaz kan hücrelerinin sayısında  düşüş  
 
Yaygın yan etkiler  
- Hazımsızlık, karın şişliği,  gaz 
- Burun  kanaması  
- Ağız kuruluğu veya ağızda  ülserler  
- Enfeksiyonlar  
- Anormal uyku  hali 
- Uyuma güçlüğü  
- Göğüs ağrısı, nefes darlığı, bacak ağrısı ve bacaklarda/ayaklarda şişlik. Bunlar, vücudunuzda 
bir kan pıhtısının (tromboembolizm) belirtileri olabilir. Pıhtı parçalanırsa akciğerlerinize 
gidebilir ve bu durum yaşamı tehdit edici  veya hatta ölümcül  olabilir.  
- Kalbin, vücut geneline kan pompalamada daha az etkili hale gelmesi ( kardiyak disfonksiyon ) 
11/12  - Düşük  nabız  
- Ağızda, bağırsağın son bölümünde veya akciğerde  kanama  
- Sersemlik  hali 
- Bulanık  görme  
- Al basmaları  
- Yüzde, ellerde, ayak bileklerinde, ayaklarda ve ya göz kapaklarında sıvının neden olduğu şişlik  
- Ellerde, kollarda, bacaklarda veya  ayaklarda karıncalanma, güçsüzlük veya  uyuşukluk  
- Deri bozuklukları, kızarıklık, kaşıntı, deri  kuruluğu  
- Tırnak  bozuklukları  
- Deride yanma, iğne batması, kaşınma veya  karıncalanma  hissi 
- Titremenin eşlik ettiği soğukluk hissi  
- Aşırı terleme  
- Sıvı kaybı  
- Kas, eklem, tendon veya  göğüs ağrısı, kas spazmları  
- Ses kısıklığı  
- Nefes darlığı  
- Öksürük  
- Öksürükle kan gelmesi  
- Hıçkırma  
- Akciğerde çökme  ve genellikle nefes darlığına neden olacak şekilde havanın akciğer ile göğüs 
arasındaki boşluğa sıkışması ( pnömotoraks ) 
 
Kan veya idrar testlerinizde görülebilecek yaygın yan etkiler  
- Tiroid bezinin gerektiğinden az aktif  olması  
- Anormal karaciğer fonksiyonu  
- Bilirubin ( karaciğer tarafından üretilen bir madde) düzeyinde  artış 
- Lipaz (sindirime katılan bir enzim) düzeyinde  artış 
- Kreatinin (kaslarda üretilen bir madde) düzeyinde  artış 
- Diğer farklı kimyasalların / enzimlerin kandaki düzeylerinde değişiklikler. Doktorunuz, kan 
testlerinin sonuçları konusunda sizi  bilgilendirecektir.  
 
Yaygın olmayan yan etkiler  
- İnme  
- Beyine giden kan miktarında geçici azalma (geçici iskemik  atak)  
- Kalbin bir kısmına giden kanın kesilmesi veya kalp krizi ( miyokart  enfarktüsü ) 
- Kalbin bir bölümüne giden kan akışının kısmi olarak kesilmesi (miyokardiyal  iskemi)  
- Kırmızı kan hücrelerinde ve pıhtılaşmada görev alan hücrelerde azalmanın eşlik ettiği kan 
pıhtıları  (trombotik mikroanjiyopati TMA) . Bunlar beyin  ve böbrekler gibi organlara zarar  
verebilir.  
- Kırmızı kan hücrelerinin sayısında  artış 
- Ani nefes darlığı; özellikle göğüste keskin ağrı ve/veya hızlı solunum eşlik  ettiğinde  (pulmoner 
embolizm ) 
- Sindirim  sisteminde  (mide,  yemek borusu veya  bağırsak  gibi)  veya  böbreklerde,  vajinada  ve 
beyinde şiddetli kanama  
- Kalp ritmine bozulma ( QT uzaması ) 
- Mide veya bağırsakta delik  (perforasyon ) 
- Bağırsak kısımları arasında anormal pasajların oluşması  (fistül ) 
- Yoğun veya düzensiz  adetler  
- Tansiyonda ani ve keskin  yükselme  (hipertansif kriz)  
- Pankreas iltihabı  (pankreatit ) 
12/12  - Karaciğerin iltihaplanması, iyi işlev göstermemesi veya hasarlı  olması  
- Derinin ve ya göz aklarının sararması ( sarılık ) 
- Karın boşluğu zarının iltihaplanması  (peritonit ) 
- Burun  akıntısı  
- Kaşıntılı ya da iltihaplı olabilen döküntüler (düz ya da kabarık lekele r veya  kabarcıklar)  
- Sık bağırsak  hareketleri  
- Derinin güneş ışığına hassasiyetinde  artış 
- Duyu ve ya histe azalma, özellikle  deride  
- İyileşmeyen cilt yarası ( cilt ülseri ) 
 
Seyrek yan etkiler  
- Akciğer iltihabı (pnömoni)  
- Kan damarı duvarında bir yırtık (anevrizmalar ve arter diseksiyonları) veya kan damarının 
zayıflaması ve genişlemesi  
 
Bilinmiyor  
- Kanser hücrelerinin hızlı bir şekilde yıkılmasından kaynaklanan tümör lizis  sendromu  
- Karaciğer yetmezliği  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. PAZOPANİB -TURGUT’un  saklanması  
 
PAZOPANİB -TURGUT’u çocukların göremeyeceği, erişemeyeceği yerlerde ve ambalajında 
saklayınız.  
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra PAZOPANİB -TURGUT’u  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  Turgut İlaçları A.Ş.  
Şişli/İstanbul  
 
Üretim yeri:   Pharmacare Premium Ltd.  
Birzebbugia , Malta  
 
Bu kullanma  talimatı  22/12/2023 tarihinde  onaylanmıştır.  
