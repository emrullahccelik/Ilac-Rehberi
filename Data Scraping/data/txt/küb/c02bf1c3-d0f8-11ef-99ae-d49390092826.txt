KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAİSOFOL %1 200 mg/20 ml I.V. enjeksiyonluk/infüzyonluk emülsiyon
Steril
2. KALİTATİF VE KANTİTATİF BİLEŞİM
Etkin madde:
Propofol 10 mg/mL
Yardımcı maddeler:
Rafine soya yağı 100 mg/mL
Sodyum hidroksit k.m.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk veya infüzyonluk emülsiyon
Beyaz renkte emülsiyondur.
4. KLİNİK ÖZELLİKLER
4.1. Terapötik endikasyonlar
PAİSOFOL %1 genel anestezinin indüksiyon ve idamesinde endikedir. Solunum cihazına bağlı,
yoğun bakım tedavisi gören hastaların sedasyonu amacıyla da kullanılır.
4.2. Pozoloji ve uygulama şekli
Pozoloji / Uygulama sıklığı ve süresi
PAİSOFOL %1 emülsiyon dozu; hastanın verdiği cevaba ve premedikasyon için verilen ilaçlara göre
her hasta için özel olarak belirlenmelidir. PAİSOFOL %1’e ek olarak genellikle analjezik ajanlar
gerekir.
Dolaşım ve solunum fonksiyonları takip edilmelidir (örn. EKG, nabız oksimetresi ile) ve hastanın
solunumun devamlılığı için gerekli olan suni ventilasyon ve resüsitasyon cihazları her zaman hazır
bulundurulmalıdır.
Erişkinlerde Genel Anestezinin Başlatılması:
PAİSOFOL %1 anestezi başlangıcının klinik belirtileri görülünceye kadar hasta cevabına uygun
şekilde (ortalama her 10 saniyede yaklaşık 20-40 mg) titre edilerek uygulanır. 55 yaşın altındaki
yetişkin hastaların çoğunluğunda 1,5-2,5 mg/kg vücut ağırlığı PAİSOFOL %1 yeterlidir. Bu yaşın
üstünde gereksinim genellikle daha azdır ve PAİSOFOL %1’in toplam dozu minimum 1
1/13mg/kg.v.a.’na kadar düşürülebilir. Bu durumlarda PAİSOFOL %1’in uygulama hızı düşürülmelidir
(her 10 saniyede bir yaklaşık 2 mL (20 mg)).
Erişkinlerde Genel Anestezinin İdamesi:
Anestezi idamesi PAİSOFOL %1’in sürekli infüzyonu veya tekrarlanan bolus enjeksiyonu ile
sağlanabilir. Eğer anestezi sürekli bir infüzyon ile idame edilecekse uygulama hızı ve doz hastaya
göre ayarlanmalıdır. Anestezinin idamesi için genellikle 4 – 12 mg/kg v.a. /saat verilmelidir. Minimal
girişimsel/invazif cerrahi gibi daha az stres oluşturan prosedürlerde 4 mg/propofol/kg v.a./saat’lik
idame dozu yeterli olabilir.
Yaşlı, genel durumları stabil olmayan, kalp yetmezliği olan, hipovolemik ve ASA III ve IV
düzeyindeki hastalarda hastanın durumuna ve gerçekleştirilen anestezi tekniğine göre doz
düşürülebilir.
Anestezini idamesi için uygulanan tekrarlanan bolus enjeksiyon doz artışı (25 mg’dan 50 mg’a = 2,5-
5 mL) klinik gereksinime göre uygulanmalıdır.
Yaşlı hastalarda kardiyopulmoner depresyona yol açabileceği için hızlı bolus uygulaması (tek ya da
tekrarlayan) uygulanmamalıdır.
Erişkinlerde Yoğun Bakım Sedasyonu:
Yoğun bakımda solunum cihazına bağlı hastalarda sedasyon sağlanması amacıyla kullanıldığında,
sürekli infüzyon ile verilmesi önerilir.
Doz, gerekli sedasyon derinliğine göre ayarlanmalıdır. Yeterli sedasyon için çoğunlukla 0,3- 4
mg.propofol/kg v.a./saat uygulama hızı yeterli olmaktadır. 4 mg.propofol/kg v.a./saat’ten daha hızlı
infüzyon önerilmemektedir (Bkz. Bölüm 4.4). PAİSOFOL %1’in yoğun bakım ünitelerinde sedasyon
amacı ile uygulanması sırasında TCI sisteminin kullanılması önerilmez.
16 yaş ve altındaki yoğun bakım hastalarına PAİSOFOL %1 uygulanmamalıdır.
Çocuklarda Genel Anestezinin Başlatılması:
Çocuklarda kullanılırken anestezinin başladığı klinik belirtiler izlenerek saptanmalı ve yavaş yavaş
titre edilerek uygulanmalıdır. Doz yaş ve/veya v.a.na göre ayarlanmalıdır. 8 yaşından büyük
çocuklarda anestezinin başlatılması için yaklaşık olarak 2,5mg/kg v.a. PAİSOFOL %1 uygulaması
gerekmektedir. Daha küçük çocuklar için özellikle 1 ay ile 3 yaş arasındaki çocuklarda doz
gereksinimleri artabilir (2,5-4 mg/kg v.a.).
Çocuklarda Genel Anestezinin İdamesi:
İstenen derinlikteki anestezinin devam edebilmesi için anestezi idamesi, PAİSOFOL %1’in sürekli
infüzyonu veya tekrarlanan bolus enjeksiyonu ile sağlanabilir.
2/13Gerekli olan uygulama hastadan hastaya değişmekle birlikte 9-15 mg/kg v.a./saat genellikle
anestezinin sağlanması için yeterlidir. Daha genç, özellikle 1 ay- 3 yaş arasındaki hastalarda doz
gereksinimi artabilir. ASA III ve IV hastalara daha düşük dozlar önerilmektedir (Bkz. Bölüm 4.4).
Uygulama şekli:
İntravenöz uygulama içindir.
PAİSOFOL %1 infüzyon yoluyla seyreltilmeden veya sadece cam infüzyon şişeleri içinde %5 glukoz
intravenöz infüzyon çözeltisi veya %0,9 Sodyum klorür intravenöz infüzyon çözeltisi ile seyreltilerek
kullanılabilir. Ürün kullanılmadan önce çalkalanmalıdır.
Yalnız hasar görmemiş ambalajlardaki homojen ürünler kullanılmalıdır.
Kullanmadan önce ampul boynu alkol spreyi veya alkole batırılmış pamuklu çubukla
temizlenmelidir. PAİSOFOL %1 antimikrobiyal koruyucu içermeyen bir lipid emülsiyonudur ve
mikroorganizmaların hızla çoğalmasını kolaylaştırabilir.
Emülsiyon, ampul açılır açılmaz aseptik olarak steril şırınga veya infüzyon setine çekilir.
Uygulama vakit kaybetmeden yapılmalıdır. Asepsi, infüzyon süresince PAİSOFOL %1 ve infüzyon
ekipmanının her ikisi için de sağlanmalıdır. Diğer ilaçlar veya sıvılar PAİSOFOL %1’in uygulandığı
infüzyon seti üzerinden infüzyon uygulanacaksa, uygulamanın infüzyon hattı üzerinde kanül kısmına
yakın bir noktadan yapılmasına dikkat edilmelidir ve uygulama için Y konnektörü veya üçlü valf
kullanılmalıdır.
Ancak PAİSOFOL %1 infüzyon veya enjeksiyon için diğer solüsyonlarla seyreltilmemelidir.
PAİSOFOL %1; %5 glukoz, %0,9 sodyum klorür veya %4 glukoz, %0,18 sodyum klorür intravenöz
infüzyon çözeltileri ile birlikte uygun ilave aparatları ile kanüle yakın bir yerden verilebilir.
PAİSOFOL %1 mikrobiyolojik bir filtre ile uygulanmamalıdır.
PAİSOFOL %1 ve propofol içeren herhangi bir infüzyon ekipmanı her bir hastada tek kullanım
içindir. Kullanım sonrasında kalan PAİSOFOL %1 atılmalıdır.
PAİSOFOL %1’in seyreltilmeden infüzyonu
PAİSOFOL %1 infüzyonu dilüe edilmeden kullanıldığında damla sayacı, enjektör pompası ya da
volumetrik infüzyon pompası gibi cihazlarla infüzyon hızı kontrol edilmelidir.
Bütün yağ emülsiyonları için olduğu gibi PAİSOFOL %1’in aynı infüzyon sistemi ile infüzyonu 12
saati aşmamalıdır. İnfüzyon seti ve kullanılan rezervuar 12 saat sonra atılmalı ya da gerekliyse
değiştirilmelidir.
PAİSOFOL %1’in seyreltilerek infüzyonu
Seyreltme işlemi çeşitli infüzyon kontrol teknikleri kullanılarak uygulanabilir fakat tek başına
kullanılan bir set yanlışlıkla büyük hacimde seyreltilmiş PAİSOFOL %1 uygulanması riskini
engellemez. Kontrol dışı infüzyon riski, büretteki maksimum PAİSOFOL %1 dilüsyonunu
3/13kararlaştırırken hesaba katılmalıdır. Maksimum seyreltme; 1 birim PAİSOFOL %1 ve 4 birim %5
glukoz veya %0,9 sodyum klorür çözeltisi (en az 2 mg PAİSOFOL %1/mL) şeklinde olmalıdır.
Karışım uygulamadan önce aseptik olarak hazırlanmalı ve çözeltiler hazırlandıktan sonra 6 saat
içinde uygulanmalıdır.
İnfüzyon veya injeksiyon amacıyla PAİSOFOL %1 başka solüsyonlarla seyreltilmemelidir. Ancak
PAİSOFOL %1 ile birlikte %5 glukoz, %0,9 sodyum klorür veya %4 glukoz + %0,18 sodyum klorür
intravenöz infüzyon solüsyonu bir Y konnektörü yardımıyla enjeksiyon yerine yakın bir yerden aynı
anda verilebilir. Başlangıç enjeksiyonu sırasındaki ağrıyı azaltmak için PAİSOFOL %1 koruyucusuz
%1 Lidokain injeksiyonu ile karıştırılabilir (20 birim PAİSOFOL %1 1 birim %1 Lidokaine kadar).
Bu karışım hazırlandıktan sonra 6 saat içinde uygulanmalıdır.
Uygulama Süresi:
7 günü aşmamalıdır.
PAİSOFOL %1 uygulanmış infüzyon alanının kızarmasından sonra, atracurium ve mivacurium gibi
kas gevşeticiler uygulanabilir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek ya da karaciğer bozukluğu olan hastalara uygulanırken tedbirli olunmalıdır ve daha düşük bir
hızla uygulanmalıdır
Pediyatrik popülasyon:
Yeterli deneyim bulunmadığı için PAİSOFOL %1, 1 aydan küçük çocuklarda kullanılmamalıdır.
Çocuklarda Genel Anestezinin Başlatılması:
Yeterli deneyim bulunmadığı için PAİSOFOL %1, 1 aydan küçük çocuklarda kullanılmamalıdır.
Çocuklarda kullanılırken anestezinin başladığı klinik belirtiler izlenerek saptanmalı ve yavaş yavaş
titre edilerek uygulanmalıdır. Doz yaş ve/veya v.a.’na göre ayarlanmalıdır. 8 yaşından büyük
çocuklarda anestezinin başlatılması için yaklaşık olarak 2,5mg/kg v.a. PAİSOFOL %1 uygulaması
gerekmektedir. Daha küçük çocuklar için özellikle 1 ay ile 3 yaş arasındaki çocuklarda doz
gereksinimleri artabilir (2,5-4 mg/kg v.a.).
Çocuklarda genel anestezinin başlatılmasında PAİSOFOL %1 uygulanmasında, TCI sisteminin
kullanılması önerilmez.
Çocuklarda Genel Anestezinin İdamesi:
İstenen derinlikteki anestezinin devam edebilmesi için anestezi idamesi, PAİSOFOL %1’in sürekli
infüzyonu veya tekrarlanan bolus enjeksiyonu ile sağlanabilir. Gerekli olan uygulama hastadan
hastaya değişmekle birlikte 9-15 mg/kg v.a./saat genellikle anestezinin sağlanması için yeterlidir.
4/13Daha genç, özellikle 1 ay-3 yaş arasındaki hastalarda doz gereksinimi artabilir. ASA III ve IV
hastalara daha düşük dozlar önerilmektedir (Bkz. Bölüm 4.4).
Geriyatrik popülasyon:
Yaşlı hastalarda hastanın durumuna ve gerçekleştirilen anestezi tekniğine göre doz düşürülebilir.
Diğer:
Hipovolemik veya genel durumları stabil olmayan ve ASA III ve IV düzeyindeki hastalarda hastanın
durumuna ve gerçekleştirilen anestezi tekniğine göre doz düşürülebilir.
4.3. Kontrendikasyonlar
Propofol’e veya içindeki yardımcı maddelerden birine karşı duyarlılık durumlarında kontrendikedir.
Soya ya da yer fıstığına karşı alerjisi olanlarda kullanılmamalıdır.
Hamilelik ve laktasyon süresince ve obstetride (düşük hariç) kullanılmamalıdır. Yoğun bakım
ünitesinde 16 yaşın altındaki çocuklarda sedasyon için kullanılmamalıdır (Bkz. Bölüm 4.4).
1 aydan küçük çocukların genel anestezisinde kontrendikedir.
4.4. Özel kullanım uyarıları ve önlemleri
Sadece Anesteziyoloji ve/veya Acil tıp uzmanları tarafından uygulanır.
PAİSOFOL %1 indüksiyon ve idame sırasında kullanıldığında asepsi kurallarına kesinlikle
uyulmalıdır.
PAİSOFOL %1 uygulanırken dolaşım ve solunum fonksiyonları takip edilmelidir. (örn. EKG, nabız
oksimetresi ile)
Hasta anestezi altındayken acil yardım ekipmanları ve resüsitasyon cihazı hazır bulundurulmalıdır ve
gerektiğinde derhal müdahale edilebilmelidir.
Yaşlı ve zayıf düşmüş hastalara, kalp, solunum, böbrek ya da karaciğer bozukluğu olanlara ve
hipovolemik, epileptik hastalara uygulanırken tedbirli olunmalıdır ve daha düşük bir hızla
uygulanmalıdır (Bkz. Bölüm 4.2). Kardiyak, dolaşım, solunum yetersizliği ve hipovolemi
durumlarında PAİSOFOL %1 uygulamasından önce bu sorunları telafi edecek tedbirler alınmalıdır.
Propofolün vagolitik etkisi yoktur bu nedenle relatif vagotoni riski yükselebilir. Propofol’ün
kullanımı sırasında zaman zaman ağır seyreden bradikardi ve asistoli bildirilmiştir. Özellikle vagal
tonusun baskın olduğu durumlarda ve PAİSOFOL %1’in bradikardiye sebep olabilecek diğer
ajanlarla birlikte kullanıldığı durumlarda, PAİSOFOL %1 ile yapılan anestezi başlangıcından önce
veya anestezi idamesi sırasında bir antikolinerjik ajanın intravenöz uygulaması düşünülmelidir.
Yoğun bakımda tedavi gören hastalarda lipid düzeyleri 3 günden sonra izlenmelidir.
5/13Epileptik hastaların anestezisinden önce, hastanın antiepileptik ilacını alıp almadığı kontrol
edilmelidir. Status epileptikusun tedavisi için yararlılığı çeşitli çalışmalarla kanıtlanmış olmasına
rağmen, propofol’ün epileptik hastalarda uygulanması, nöbet riskini artırabilir.
İlerlemiş kalp hastalıkları ve ağır miyokardiyal hastalıklarda PAİSOFOL %1 yakın gözlem altında ve
çok dikkatli uygulanmalıdır.
Aşırı kilolu hastalarda yüksek dozda verilmesi gerekeceğinden kardiyovasküler sistem üzerinde riskli
hemodinamik etkiler yapabileceği dikkate alınmalıdır.
PAİSOFOL %1, elektrokonvülsif tedavide tavsiye edilmemektedir.
Yüksek intrakraniyal basınç ve düşük ortalama arter basıncı olan hastalara intraserebral perfüzyon
basıncının belirgin ölçüde düşme riski nedeniyle özel dikkat gösterilmelidir.
PAİSOFOL %1, Akut herediter porfriası olan hastalarda lidokain ile dilüe edilmemelidir.
1 aydan küçük çocuklarda genel anestezi için tavsiye edilmez.
PAİSOFOL %1’in güvenliliği ve etkililiği, 16 yaşından küçük çocuklarda sedasyon amaçlı
kullanımlarda gösterilmemiştir.
PAİSOFOL %1 sadece, anestezi ve yoğun bakım hastalarının tedavisinde deneyimli ve eğitimli
hekimlerce uygulanmalıdır. Anestezi sırasında acil müdahale ekipmanları, resüsitasyon cihazı
mutlaka hastanın yanında bulundurulmalıdır, çünkü ventilasyonun ve yeterli oksijenasyonun
sağlanması gereklidir. PAİSOFOL %1 diagnostik veya cerrahi işlem uygulayan kişiler tarafından
uygulanmamalıdır.
Nedensel bir ilişki tespit edilmemesine rağmen 16 yaşından küçük hastaların sedasyonunda yanlış
kullanıma bağlı olarak (ölümle sonuçlanan olgular dahil) ciddi istenmeyen etkiler rapor edilmiştir. Bu
etkiler özellikle metabolik asidoz, hiperlipidemi, rabdomiyolizis ve/veya kardiyak yetmezlikle
ilişkilidir; genellikle solunum yolu enfeksiyonu olan ve yoğun bakım sedasyonu için yetişkinlere
tavsiye edilen dozdan daha fazlasını alan çocuklarda görülmüştür.
Benzer şekilde çok nadir olarak 5 mg propofol/kg v.a./saat’ten daha yüksek dozda 58 saatten fazla
uygulama yapıldığında yetişkinlerde metabolik asidoz, rabdomyolyzis, hiperkalemi ve/veya hızlı
ilerleyen kardiyak yetmezlik rapor edilmiştir (bazı olgular ölümle sonuçlanmıştır). Bu dozlar yoğun
bakım sedasyonu için tavsiye edilen 4 mg propofol/kg v.a./saat’lik maksimum dozu aşmaktadır.
Etkilenen hastalar, çoğunlukla yüksek intrakraniyal basınç (ICP) ile ciddi kafa travması geçiren
hastalardır. Bu gibi durumlarda kardiyak yetmezlik genellikle inotropik destekleyici tedaviye cevap
vermez.
Dozun mümkünse 4 mg propofol/kg/sa. üzerinde olmaması gerektiğini tedaviyi uygulayacak
hekimler hatırlamalıdır. İstenmeyen etkilere karşı tetikte olunmalı ve istenmeyen etkilerin ilk
işaretinde doz azaltılmalı veya alternatif sedatif kullanılmalıdır. Tedavi sırasında yüksek kraniyal
basınçlı (ICP) hastalara, serebral perfüzyon basıncını desteklemek için uygun tedavi uygulanmalıdır.
6/13PAİSOFOL %1’in yeni doğanlarda kullanımı, bu hasta grubunda yeterince inceleme yapılmadığı için
tavsiye edilmemektedir. Farmakokinetik veriler (Bkz. Bölüm 5.2) göstermektedir ki yeni doğanlarda
klerens bireyler arası yüksek farklılıklar göstermekle birlikte oldukça azalmaktadır.
PAİSOFOL %1’in uygulanmasından sonra münferit olgularda artmış kas tonusu ile birlikte post-
operatif bilinç kaybı bildirilmiştir. Bu gibi durumlarda bilinç kendiliğinden geri döner ancak bu
hastalar yakından izlenmelidir. Baygın hasta kendiliğinden uyansa bile, yoğun gözetim altında
tutulmalıdır.
Hasta uyanma odasından çıkarılmadan önce genel anestezinin tam olarak sonlandığından emin
olunmalıdır.
Bu tıbbi ürün her 100 mL’sinde 1 mmol (23 mg) ’den az sodyum içerir; yani aslında ‘sodyum
içermez’.
4.5. Diğer tıbbi ürünler ile etkileşimler ve diğer etkileşim şekilleri
PAİSOFOL %1 diğer anestezi ilaçları ile kullanılabilir (premedikasyonlar, inhalasyon anestezikleri,
analjezik ajanlar, kas gevşeticiler ve lokal anestetikler) PAİSOFOL %1’in bu ürünlerle ciddi
etkileşimleri rapor edilmiştir. Bu ilaçların merkezi etkili olan bazıları, PAİSOFOL %1 ile birlikte
kullanıldığında etkilerinin artması nedeniyle solunum ve dolaşım üzerinde fazlaca baskılayıcı etki
gösterebilir.
Genel anestezinin, bölgesel anestezi ile beraber yürütüldüğü durumlarda, PAİSOFOL %1 ’un düşük
dozlarda kullanılması gerekli olabilir.
Benzodiazepinler, parasempatolitik ajanlar, inhalasyon anestezikleri ile beraber kullanımı sırasında
anestezi süresinin uzaması ve solunum hızının azalması rapor edilmiştir.
Opioidlerle premedikasyondan sonra uzun süreli ve artan frekanslı apne oluşabilir.
Suksemetonyum veya neostigmin tedavisinden sonra bradikardi ve kardiyak arrest gelişebilir. Bu
ilaçların bazılarının hipotansif etkileri ve solunumu bozan etkileri bildirilmiş olduğundan PAİSOFOL
%1’in birlikte uygulanması bu etkileri güçlendirebilir.
Propofol’ün ve premedikasyon, inhalasyon veya analjezik ajanları kas gevşeticiler ve lokal
anesteziklerle birlikte aynı zamanda kullanılmasının anestezik ve kardiyovasküler yan etkilerin
şiddetini artırabileceği dikkate alınmalıdır. Alkol, genel anestezikler ve narkotik analjezikler gibi
santral sinir sistemi depresanlarıyla birlikte verildiğinde, bu ilaçların sedatif etkileri artar.
Parenteral yolla uygulanan merkezi depresan etkili ilaçlarla PAİSOFOL %1 kombine edildiğinde
ciddi solunum depresyonu ve kardiyovasküler depresyon meydana gelebilir. Fentanil verildikten
sonra, Propofol’ün kandaki düzeyi ve apne oranı geçici olarak artabilir.
Siklosporin alan hastalarda PAİSOFOL %1 gibi lipid emülsiyonları uygulandığında lökoensefalopati
bildirilmiştir.
7/134.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Hamilelik sırasında PAİSOFOL %1’in güvenliliği kanıtlanmamıştır. Bu nedenle gerekli olmadıkça
PAİSOFOL %1 hamile kadınlarda kullanılmamalıdır. PAİSOFOL %1 plasental bariyeri geçer ve
neonatal depresyona neden olabilir (Bkz. Bölüm 5.3). Anestezi indüksiyonu için 2,5 mg/kg v.a. ve
idame için 6 mg/kg. v.a.’dan yüksek dozlardan kaçınılmalıdır.
Laktasyon dönemi
Emziren kadınlarda yapılan çalışmalar Propofolün düşük miktarlarda süte geçtiğini göstermiştir. Bu
nedenle anneler PAİSOFOL %1 uygulamasından sonraki 24 saat süresince emzirme durdurulmalı ve
bu süre içinde oluşan anne sütü atılmalıdır.
Üreme yeteneği/Fertilite
Etkisi bilinmemektedir.
4.7. Araç ve makine kullanımı üzerindeki etkiler
PAİSOFOL %1’in uygulanmasından sonra hastalar bir süre gözlem altında tutulmalıdır.
Potansiyel bir tehlikeye neden olacağı için hastalar araba, makine kullanmamaları yönünde
uyarılmalıdır. Hastalar eve yalnız gitmemeleri konusunda uyarılmalı ve alkol tüketmemeleri
konusunda uyarılmalıdır.
4.8. İstenmeyen etkiler
PAİSOFOL %1’in yaygın yan etkileri hipotansiyon ve solunum depresyonudur. Bu etkiler uygulanan
dozun yanı sıra premedikasyona ve eşlik eden diğer tedavilere bağlıdır.
İstenmeyen etkiler, aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle sıklığı
tahmin edilemiyor).
Bağışıklık sistemi hastalıkları:
Seyrek : Hipotansiyon, eritem, bronkospazm ve Quincke ödemini de kapsayabilen
anafilaktik tablo
8/13Metabolizma ve beslenme hastalıkları:
Yaygın : Hipertirigliseridemi
Psikiyatrik bozukluklar:
Seyrek : Uyanma sürecinde seksüel disinhibisyon ve öfori
Sinir sistemi hastalıkları:
Yaygın : Anestezi başlangıcında spontan hareketler, minimal eksitasyon ve miyokloni
Seyrek : Uyanma evresinde; baş ağrısı, baş dönmesi, titreme ve üşüme hissi.
Konvülsiyon ve opistotonus da dahil olmak üzere, epileptiform hareketler
Çok seyrek : Gecikmiş epileptiform ataklar, gecikme zamanı bir kaç saat ila bir kaç gün
aralığındadır. Epileptik hastalarda uygulama sonrası konvülsiyon riski.
Postoperatif bilinç kaybı durumu (Bkz. Bölüm 4.4)
Kardiyak/Vasküler hastalıklar:
Yaygın : Anestezi başlangıcında hipotansiyon, bradikardi, taşikardi, ateş basması
Yaygın olmayan : Belirgin hipotansiyon (Bu durum uygulanan Propofol %1 ve/veya sıvı
replasman tedavisi dozunun azaltılmasını gerektirebilir.), koroner bozukluk ya
da hipovolemi ile birlikte serebral perfüzyonu olan hastalarda, kan basıncında
ciddi azalma, genel anestezi sırasında progresif güçlükle birlikte bradikardi
(asistoli). (Bu durumda anestezinin başlatılmasında ya da idamesinde i.v.
olarak antikolinerjik bir tıbbi ürün uygulanabilir. (Bkz. Bölüm 4.4)
Seyrek : Uyanma döneminde aritmi, tromboz ve flebit
Solunum, göğüs bozuklukları ve mediastinal hastalıklar:
Yaygın : Anestezinin başlatılmasında, hiperventilasyon, geçici apne, öksürük, hıçkırık
Yaygın olmayan : Anestezi idamesinde öksürük
Seyrek : Uyanma döneminde öksürük
Çok seyrek : Pulmoner ödem
Gastrointestinal hastalıklar:
Seyrek : Uyanma döneminde mide bulantısı, kusma
Çok seyrek : PAİSOFOL %1 kullanımını takiben pankreatit rapor edilmiş ancak nedensel
bir bağlantı tespit edilmemiştir
Deri ve deri altı doku hastalıkları:
Çok seyrek : Yanlışlıkla paravenöz uygulama sonrası ciddi doku yanıtları
Böbrek ve idrar hastalıkları:
Seyrek : Uzun süre propofol uygulamasını takiben idrar renginin açılması
9/13Genel bozukluklar ve uygulama bölgesine ilişkin hastalıklar:
Çok yaygın : Enjeksiyon başlangıcında lokal ağrı. (PAİSOFOL %1 ile anestezinin
başlatılması sırasında olabilecek lokal ağrı, propofol uygulanmasından önce
lidokain uygulanması ve antekubital ve önkol büyük damarlar kullanılmak
suretiyle asgariye indirilebilir. Lidokain uygulaması esnasında seyrek olarak
baş dönmesi, kusma, sersemlik hissi, konvülziyon bradikardi, kardiyak ritim
bozukluğu ve şok ortaya çıkabilir.)
Seyrek : Post-operatif ateş
Çok seyrek : Sınırlı sayıda vakada, rabdomiyolizis, metabolik asidoz, hiperkalemi, bazı
durumlarda ölümle sonuçlanabilen kardiyak yetmezliği de kapsayan karmaşık
belirtileri olan ciddi yan etkiler gözlenmiştir. Bu etkilerin çoğu yoğun bakımda
4 mg/kg.va/saat’ten daha yüksek dozda tedavi gören hastalarda
gözlemlenmiştir. Daha fazla bilgi için Bölüm 4.4.’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensupları herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e- posta: tufam@titck.gov.tr; tel: 0 800
314 00 08; faks: 0312 218 35 99)
4.9. Doz aşımı ve tedavisi
Doz aşımı kardiyovasküler ve solunum depresyonuna sebep olabilir. Solunum depresyonu yapay
solunumla tedavi edilir. Kardiyovasküler depresyonda hasta yatay duruma getirilmeli ve ağır
durumlarda plazma hacim tamamlayıcılar ve vazopresör ajanlar kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Genel anestezikler
ATC kodu: N01AX10
Propofol (2,6-diizopropilfenol); yaklaşık 30-40 saniyede etki eden, kısa süre etkili bir genel anestezi
ajanıdır. Anestezi süresi metabolizasyonuna ve eliminasyonuna bağlı olarak 4 ila 6 dakikadır.
Propofolün idame tedavisinde, tekrarlayan enjeksiyon ya da infüzyonla belirgin birikme
gözlenmemiştir.
Olağan idame tedavisinde propofolün tekrarlayan enjeksiyonunda ya da infüzyonunda kayda değer
birikme görülmemiştir. Hastalar hızlı bir şekilde yeniden kendine gelirler.
Anestezi başlangıcında rapor edilen bradikardi ve hipotansiyon serebral vagotonik etkiden ya da
sempatik aktivitenin inhibisyonundan kaynaklanabilir. Bununla beraber hemodinamikler genel olarak
anestezi idamesi sırasında normale döner. Çocuklarda propofol kaynaklı anestezi süresi ile ilgili
10/13sınırlı çalışmalar göstermiştir ki güvenlilik ve etkililik süresi 4 saat süresince değişmez. Literatür
kanıtı çocuklardaki uzatılmış prosedürlerde, güvenlilik veya etkililikte değişiklik olmadan kullanımı
belgeler.
5.2. Farmakokinetik özellikler
Genel Özellikler
Emilim:
Ürün i.v. yolla verildiği için uygulanabilir değildir.
Dağılım:
Propofol plazma proteinlerine %98 oranında bağlanır. İntravenöz uygulamayı takiben propofolün
farmakokinetiği 3 bölümlü model ile tanımlanabilir.
Biyotransformasyon:
Başlıca karaciğerde metabolize olur.
Eliminasyon:
Propofol vücuttan hızla atılır (Toplam klerens 1,5-2 L/dk).
Klerens esas olarak kan akışına bağlı, propofolün inaktif konjugatlarına dönüştüğü ve idrarla atılan
kinole karşılık gelen, karaciğerdeki, metabolik süreçlerle ilgilidir. 3 mg/kg lik iv. tek dozu takiben
propofolün klerens/ kg v.a. yaşa bağlı olarak şu şekilde yükselir: medyan klerens 1 aydan küçük yeni
doğanlarda (n=25) 20 mL/kg/dk, daha büyük çocuklara kıyasla (N=36, 4 ay-7 yaş) belirgin olarak
daha düşüktür. Buna ilave olarak yeni doğanlarda bireyler arası değişkenlik belirgindir (3,7-78
mL/kg/dk). Büyük değişkenlik gösteren kısıtlı deneme sonuçları nedeniyle bu yaş grubu için doz
önerisi yapılamamaktadır.
Daha büyük yaştaki çocuklara uygulanan 3 mg/kg lik bolus tek dozu takiben propofolün medyan
klerensi, yetişkin değeri olan 23,6 mL/dk/kg (n=6) ile karşılaştırıldığında; 37,5 mL/dk/kg (4-24 ay)
(n=8), 38,7 mL/dk/kg (11-43 ay) (n=6), 48 mL/dk/kg (1-3 yaş) (n=12), 28,2 mL/dk/kg’dır (4-7 yaş)
(n=10).
5.3. Klinik öncesi güvenlilik verileri
Preklinik veriler, tekrarlanan dozda toksisite ve genotoksisite klasik çalışmaları temelinde insanlar
için özel bir tehlike göstermemektedir. Karsinojenite çalışmaları yapılmamıştır. Üreme toksisitesi
çalışmaları, sadece yüksek dozlarda propofolün farmakodinamik özellikleri ile ilgili etkiler
göstermiştir. Teratojenik etkiler gözlenmemiştir. Bölgesel tolerans çalışmalarında, intramüsküler
enjeksiyon, enjeksiyon bölgesinde doku hasarı ile sonuçlanmıştır, paravenöz ve subkutan enjeksiyon,
enflamasyon infiltrasyonu ve bölgesel fibrozis, ile belirgin histoloji reaksiyonlarına neden olmuştur.
11/136. FARMASÖTİK ÖZELLİKLER
6.1. Yardımcı maddelerin listesi
Rafine soya yağı
Yumurta fosfolipidi (tavuk yumurtası sarısı tozundan elde edilen)
Oleik asit
Gliserol
Sodyum hidroksit
Enjeksiyonluk su
6.2. Geçimsizlikler
PAİSOFOL %1 diğer infüzyonluk veya enjeksiyonluk çözeltiler ile seyreltilmemeli (Bkz. Bölüm
4.2).
6.3. Raf ömrü
Orijinal ambalajında ürünün raf ömrü 24 ay’dır.
PAİSOFOL %1 içeren uygulama sistemleri, ürünün açılmasından 12 saat sonra yenisi ile
değiştirilmelidir.
Seyreltildikten sonra 25°C’de 6 saat stabildir.
6.4. Saklamaya yönelik özel tedbirler
25°C altındaki oda sıcaklığında saklayınız. Dondurmayınız.
6.5. Ambalajın niteliği ve içeriği
Karton kutuda, 5 adet 20 mL renksiz tip I cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır. Kullanımdan sonra artan kısım atılmalıdır.
Kullanmadan önce iyice çalkalayınız.
Yalnız hasar görmemiş ambalajlardaki homojen ürünler kullanılmalıdır.
Kullanılmamış olan ürün ya da artık materyaller, “Tıbbi atıkların kontrolü yönetmeliği” ve “Ambalaj
atıklarının kontrolü yönetmelikleri ”ne uygun olarak imha edilmelidir.
7. RUHSAT SAHİBİ
AROMA İLAÇ SANAYİ LTD. ŞTİ.
Vakıflar OSB Mahallesi,
Sanayi Caddesi, No:22/1 Kat: 2
Ergene/ TEKİRDAĞ
Tel : 0282 675 14 04
12/13Faks : 0282 675 14 05
e-mail: info@aispharma.com
8. RUHSAT NUMARASI
2020/247
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.11.2020
Ruhsat yenileme tarihi:
10. KÜB’ÜN YENİLENME TARİHİ
13/13