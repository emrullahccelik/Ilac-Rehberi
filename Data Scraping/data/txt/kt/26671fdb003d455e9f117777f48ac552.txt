1/6  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  KULLANMA TALİMATI  
FOLSET 5 mg Tablet  
Ağızdan uygulanır. 
• Etkin madde : 5 mg folik asit 
• Yardımcı maddeler : Sellaktoz [Laktoz monohidrat (sığır sütünden) ve Selüloz],  Mısır 
Nişastası, Disodyum Hidrojen Fosfat Dihidrat , Sodyum Nişasta Glukonat, Magnezyum Stearat, 
Talk.  
 
 Bu Kullanma Talimatında: 
 
1. FOLSET  nedir ve ne için  kullanılır?  
2. FOLSET  kullanmadan önce dikkat edilme si gerekenler  
3. FOLSET  nasıl kullanılır?  
4. Olası yan etkiler  nelerdir?  
5. FOLSET ' in saklanması  
 
Başlıkları yer almaktadır.  
 
1. FOLSET nedir ve ne için  kullanılır?  
FOLSET  sarı renkli, yuvarlak şekilli, tek yüzü çentikli olan tablettir. İçerdiği folik asit maddesi bir 
çeşit B vitaminidir. FOLSET , folik asit eksikliğine bağlı aşağıdaki hastalıkların tedavisinde 
kullanılmaktadır:  
• Besinlerin sindirim kanalından emilimi ile ilg ili bazı problemler (tropikal veya  non 
tropikal spru)  
• Beslenme tarzından kaynaklanan kansızlıklar  (anemiler)  2/6  • Hamilelerde, bebeklerde veya çocuklarda folik asit eksikliğine bağlı bir kansızlık çeşidi 
(megaloblastik anemi)  
 
2. FOLSET kullanmadan önce dikkat edi lmesi gerekenler  
FOLSET' i aşağıdaki durumlarda KULLANMAYINIZ  
• Etkin  madde olan folik aside veya  FOLSET ' in içerisindeki diğer maddelere karşı 
alerjiniz veya dayanıksızlığınız var  ise. 
• Sizde kobalamin eksikliği veya pernisiyöz anemi var ise veya uzun süredir vejetaryen 
iseniz ( FOLSET ' i bir başka ilaç ile birlikte kullanmak  gerekir).  
• Kötü huylu kanser hastalığınız var ise. 
• Doktorunuz tarafından bazı şekerlere karşı dayanıksızlığınız olduğu söylenmiş  ise. 
 
FOLSET'  i aşağıdaki du rumlarda DİKKATLİ KULLANINIZ  
FOLSET , pernisiyöz anemi ve B12 vitamini eksikliği olan megaloblastik anemi gibi kansızlık 
çeşitlerinde tek başına kullanılmamaktadır. Bu durumda doktorunuz size ek olarak B12 vitamini 
verecektir. Bu hastalıklarda FOLSET ' i tek başına kullanmayınız.  
Eğer bir antibiyotik ilaç kullanıyorsanız, kanda yapılan bazı folik asit tahlillerinde hatalı sonuçlar çıkabilmektedir. Folik asit tahlili yaptırmadan önce antibiyotik kullandığınızı doktorunuza 
söylemelisiniz.  
Folat antagonistleri o larak bilinen ilaç grubu ile tedavi ediliyorsanız ve sizde tümör oluşumu varsa 
FOLSET ' i dikkatli kullanınız.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
FOLSET'  in yiyecek ve içecek ile kullanılması  
FOLSET ' i yemeklerden önce veya sonra alabilirsiniz. İlacınızı bol su ile alınız.  
 
Hamilelik  
İlacı kullanmadan önce doktorunuza veya eczacınıza danışınız. 
FOLSET  hamilelikte kullanılmaktadır. Hamilelik döneminde kullanıldığında bebeğe zarar 
vermemektedir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 3/6   
Emzirme  
FOLSET  kullanırken  bebeğinizi  emzirebilirsiniz.  FOLSET   kullanan  annelerin 
emzirdikleri bebeklerde zararlı etki gözlenmemektedir.  
İlacı kullanmadan önce doktorunuza veya eczacınıza danışınız. 
Araç ve makine kullanımı  
FOLSET ' in araç ve makine kullanımı üzerine bilinen bir etkisi yoktur.  
FOLSET'  in içeriğinde bulunan bazı yardımcı  maddeler  hakkında  önemli  bilgiler  
FOLSET , yardımcı  madde  olarak  laktoz  monohidrat  içermektedir.  Eğer  daha  önceden  
doktorunuz tarafından bazı şekerlere karşı dayanıksızlığınız olduğu söylenmişse bu tıbbi ürünü 
almadan önce doktorunuzla temasa geçiniz.  
 
Diğer ilaçlar ile birlikte kullanımı  
FOLSET  ile birlikte aşağıdaki ilaçları kullanırken dikkatli olunmalıdır:  
• Kortikosteroid grubu ilaçlar, ağrı kesiciler, istem dışı kas hareketlerini önleyen ilaçlar (sara 
ilaçları gibi), öst rojen hormonu içeren ilaçlar, hidantoin maddesini içeren ilaçlar: Bu ilaçlardan uzun 
süredir kullanıyorsanız vücudunuzun folik asit ihtiyacı artmaktadır. Bu durumda doktorunuz 
dozunuzu değiştirebilir.  
• Sara ilaçları (fenitoin, fenobarbital ve primidon maddesini içeren ilaçlar gibi): FOLSET  bu 
ilaçlar ile birlikte kullanıldığında sara ilacının etkisi  azalabilmektedir.  
• Metotreksat, primetamin, triamteren veya trimetoprim maddelerini içeren ilaçlar: Bu ilaçlar 
FOLSET ' in etkisini yok etmektedir.  
• Sülfasalazin maddesi gibi sülfonamid grubu antibiyotik içeren ilaçlar: Bu ilaçlar folik asidin 
emilimini engellemekte ve dolayısıyla etkisini  azaltmaktadır.  
• Kloramfenikol ve ko- trimoksazol maddelerini içeren ilaçlar: Bu ilaçlar FOLSET ' in etkisini 
azaltabi lmektedir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. FOLSET nasıl  kullanılır?  
 
Uygun kullanım ve doz/uygulama sıklığı için  talimatlar:  
FOLSET , folik asit eksikliğine bağlı megaloblastik anemi tedavisi için 4 ay boyunca günde 1 tablet 4/6  (5 mg) kullanılır.  
Besin emilimi bozukluklarında günde 3 tablete (15 mg) kadar çıkılabilir.  
Akdeniz anemisi veya orak hücreli anemi gibi kansızl ık durumlarında günde veya haftada bir tablet 
(5 mg) kullanılabilir. Dozunuza doktorunuz karar verecektir.  
 
Uygulama yolu ve metodu: 
FOLSET  ağızdan uygulanmaktadır. İlacınızı yemeklerden önce veya sonra, bol su ile alınız.  
Değişik yaş grupları:  
Çocuklarda  kullanımı:  
Çocuklarda tablet dışında daha uygun bir ilaç şekli kullanılabilir. Folik asit eksikliğine bağlı 
megaloblastik anemi tedavisi:  
1-18 yaş arasındaki çocuklarda: 4 ay boyunca günde 5 mg (1 tablet); daha sonra her 1 ila 7  
günde bir 5 mg (1 tablet).  
 
Yaşlılarda  kullanım ı: 
Yaşlı hastalar için özel bir doz ayarlaması gerekmemektedir. Dozunuza doktorunuz karar  
verecektir.  
 
Özel kullanım durumları  
Böbrek/karaciğer yetmezliği:  
Diyaliz uygulanan böbrek hastalarında günde veya haftada 1 tablet alınabilmektedir. Böbrek  
hastalığınız var ise FOLSET  kullanmadan önce doktorunuz ile konuşmalısınız.  
Eğer FOLSET ' in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FOLSET kullandıysa nız: 
FOLSET ' ten kullanmanız gerekenden fazlasını kullanmışsanız bir doktor veya eczacı ile konuşunuz. 
 
FOLSET' i  kullanmayı unutursanız:  
Eğer ilacınızı alma zamanını geçirdiyseniz, hatırlar hatırlamaz alınız. Eğer bir sonraki dozunuzun 
zamanı yaklaşmışsa, bekleyip bir sonraki dozu alınız ve daha sonra ilacınızı normal şekilde almaya 
devam  ediniz.  
Unutulan dozları dengelemek için çift doz kullanmayınız. 5/6   
FOLSET ile tedavi sonlandırıldığında oluşabilecek etkiler:  
İlacınızı doktorunuzun size söyle diği kadar süre kullanmalısınız.  
 
4. Olası yan etkiler  nelerdir?  
Tüm ilaçlar gibi, FOLSET ' in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, FOLSET'  i kullanmayı durdurunuz ve DERHAL doktorunuza 
bildiriniz ve size en yakın hastanenin acil bölümüne başvurunuz:  
• Ani gelişen hırıltılı nefes alma, nefes almada güçlük, göz kapakları, yüz veya dudaklarda 
şişme, döküntü veya kaşıntı (özellikle tüm vücutta), kız arıklık gibi şiddetli alerjik reaksiyon  
belirtileri.  
Eğer bunlardan biri sizde mevcut ise sizin FOLSET ' e karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
• Uyku düzeninde değişiklik, sinirli ruh hali, bunalım  
• Bulantı, iştah azalması veya kaybolması, karında gerginlik hissi . Bunların hepsi ciddi yan 
etkilerdir . Acil tıbbi müdahale gerekebilir.  
Aşağıdakilerden herhangi birini fark ederseniz doktorunuza söyleyiniz : 
• Karında gaz  oluşması  
Bunlar FOLSET ' in hafif yan etkileridir.  
Eğer bu kullanma talimatında bahsi geçmeyen herhangi  bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan  "İlaç Yan Etki Bildirimi"  ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz.  Meydana gelen yan etkileri bildirerek kullanmakta olduğunuz ilacın güvenliliği hakkında daha  fazla bilgi edinilmesin e katkı sağlamış olacaksınız. 
5. FOLSET ' in saklanması
FOLSET ' i çocukların göremeyeceği, erişemeyeceği  yerlerde  ve am balajında  saklayınız.
25°C’nin al tında  oda s ıcaklığınd a saklayınız.
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra FOLSET ' i kullanmayınız. 
Eğer ürün ve/veya ambalajında bozukluklar fark ederseniz FOLSET ' i kullanmayınız. 
Son kullanma tarihi ge çmiş veya  kullanılmayan ilaçları çöpe atmayınız! Çevr e ve Şehircilik 
Bakanlığınc a belirlenen toplam a sistemine veriniz. 
Ruhsat  sahibi: 
NOBİS SCİENTİFİC İLA Ç SANAYİ VE TİCARET ANONİM ŞİRKETİ  
 Deri Osb Mah. Kadife Cad. R-6/7 Özel Parsel Sitesi R-6, 7 Özel Parsel Blok No: 5 Tuzla/ İstanbul 
Üretim yer i: 
ARGİS İLAÇ SAN. ve TİC. A.Ş.  
Batı Sitesi Mah. 2307.Cad. Gersan San. Sitesi No:80-82-84 Yenimahalle/ Ankara/TÜRKİYE 
Bu kullanma talimatı  08.02.2024 tarihinde onaylanmıştır.  
6/6 