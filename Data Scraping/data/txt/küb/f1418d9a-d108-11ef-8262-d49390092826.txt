KISA ÜRÜN BİLGİLERİ
1. BEŞERİ TIBBİ ÜRÜNÜN ADI
BİOKADİN 200 mg Vajinal Supozituvar
Povidon iyot
2. KALİTATİF VE KANTİTATİF BİLEŞİMİ
Etkin Madde:
Povidon iyot ……………… 200 mg / sup.
Yardımcı Madde(ler):
Yardımcı maddeler için 6.1’e bakınız.
3. FARMASÖTİK FORM
Supozituvar
Kızılımsı kahve rengi
4. KLİNİK ÖZELLİKLER
4.1 Terapötik Endikasyonlar
Karışık enfeksiyonların neden olduğu enfeksiyöz vajinitis, nonspesifik enfeksiyonların
(Haemophilus, sp.vajinalis, Trichomonas vaginalis, candida albicans ) tedavisinde endikedir.
4.2 Pozoloji ve uygulama şekli
Vajinal kullanım içindir.
Pozoloji / uygulama sıklığı ve süresi :
Doktor tarafından aksi bildirilmedikçe günde 1 adet kullanılmalıdır. Gerekli olduğunda
günlük doz iki katına çıkarılabilir. Belirtilerin çabuk kaybolmasına rağmen tedaviye iki hafta
devam edilmesi tavsiye edilir. Kesin tedavi süresi doktor raporuna bağlıdır. Tedaviye
herhangi bir zamanda başlanabilir ve regl döneminde uygulanabilir.
Uygulama şekli:
Vajinal supozituvar akşam yatmadan önce folyosundan çıkarılıp, iyice ıslatılır. Sırt üstü
yatılmış durumda vajinanın derinliğine sokulur.
Özel popülasyonlara ilişkin ek bilgiler:
Böbrek/ Karaciğer yetmezliği: Böbrek hastalarında dikkatle kullanılmalı ve uzun süreli
kullanımdan kaçınılmalıdır.
Pediyatrik popülasyon: Ergenlik öncesinde kullanılmamalıdır.
Geriyatrik popülasyon: BİOKADİN Vajinal Supozituvar geriyatrik hastalarda yetişkinlerle
aynı doz uygulanabilir.
14.3 Kontrendikasyonlar
 İyoda aşırı duyarlık gösteren bireylerde ve endemik guatr, Hashimoto tiroidi ve
nodüler kolloid guatrı gibi tiroit bozukluğu olan hastalarda kullanılmamalıdır. Uzun
süren tedavilerde, manifest hipertiroid durumu gösteren, özellikle dekompanse kalp
yetmezliği olan hastalarda tiroit fonksiyonu gözlenmelidir.
 Gebeliğin 2. ve 3. trimesterinde kontrendikedir.
 Radyoaktif iyot uygulamasından önce, sırasında ve sonrasında kullanımında (bkz
bölüm 4.5.) kontrendikedir.
 Cıva içeren ürünlerle birlikte kullanımı (bkz. bölüm 4.5.) kontrendikedir.
 Ergenlik öncesi çocuklarda kullanılmamalıdır.
4.4 Özel kullanım uyarıları ve önlemleri
Mevcut böbrek yetersizliği olan hastalarda bozulmuş cilde devamlı uygulama yapılması özel
dikkat gerektirir.
Eşzamanlı lityum tedavisi gören hastalarda devamlı kullanımdan kaçınılmalıdır.
İyoda karşı hassasiyeti olanlarda kullanılmamalıdır. İdiyosenkratik mukozal irritasyon ve
hipersensitive reaksiyonları oluşturabilir. İyodun aşırı absorbsiyonu, metabolik asidoz,
hipernatremi ve renal fonksiyonlarda bozukluk oluşturabilir.
İyotun mukoza zarından olası emilimi nedeniyle tekrarlanan veya uzun süreli tedavi özellikle
tiroit fonksiyon bozukluklarına yol açabilir.
BİOKADİN Vajinal Supozituvar kullanımı sırasında giysilerde oluşabilecek lekeler sıcak su
ve sabun ile çıkarılabilir. İnatçı durumlarda amonyak veya sodyum tiyosülfat kullanılır.
4.5 Diğer tıbbi ürünler ile etkileşimler ve diğer etkileşim şekilleri
Jinekolojik antiseptikler lokal spermisitleri inaktive edebilir ve kontraseptif aktivitelerine
müdahale edebilir.
Povidon iyottan, iyodun absorbe olması tiroit fonksiyon testlerini (sintigrafi, proteine bağlı
iyot tayini, radyoaktif iyot ile tanısal testler) etkileyebilir. Radyoaktif iyot ile muayene veya
tedavi yapmak için povidon iyot uygulamasından sonra 4 hafta beklemeniz önerilir. Ayrıca
çeşitli tip testlerin povidon iyot ile kontaminasyonu, dışkıda gizli kan ve idrarda kan aranması
sırasında yanlış pozitif sonuç verebilir.
Cıva içeren ürünler, yüksek derecede aşındırıcı civa iyodürü oluşturmak için, povidon iyot ile
reaksiyona girebilir.
4.6 Gebelik ve laktasyon
Genel tavsiye
Gebelik kategori C.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
BİOKADİN Vajinal Supozituvar, gerekli olmadıkça gebelik döneminde kullanılmamalıdır.
2Gebelik dönemi:
Povidon iyot gebelikte kullanıldığında yeni doğan üzerinde zararlı etkileri bulunmaktadır.
İyodun vajina tarafından emilmesi sonucu povidon iyot plasentayı geçebildiğinden ve iyot’un
sebep olacağı guatr meydana gelmesi ve ceninlerde hipotiroidi görülme olasılığı nedeniyle
hamile kadınlarda kullanılmamalıdır.
BİOKADİN Vajinal Supozituvar gerekli olmadıkça gebelik döneminde kullanılmamalıdır.
Laktasyon Dönemi:
Povidon iyot anne sütüyle çocuğun derisinde iyot kokusuna neden olabilecek ölçüde
atılmaktadır.
Emzirmenin durdurulmasına ya da BİOKADİN Vajinal Supozituvar ile tedavinin
sonlandırılmasına doktorunuz karar vermelidir.
4.7 Araç ve makine kullanımı üzerindeki etkiler
BİOKADİN Vajinal Supozituvar’ın araç ve makine kullanma yeteneği üzerinde bilinen bir
etkisi yoktur.
4.8 İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥ 1/100 ila < 1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Aşırı duyarlılık, Anafilaktik reaksiyon, ürtiker, anjiyoödemi
Endokrin hastalıkları:
Bilinmiyor: Hipertiroidi
Metabolizma hastalıkları
Bilinmiyor: Metabolik asidoz
Bilinmiyor: Elektrolit dengesizliği
Deri ve deri altı doku hastalıkları:
Bilinmiyor: Kontakt dermatit (eritem, kaşıntı, kabarcık vb.)
Çok seyrek: İrritasyon
Böbrek ve idrar yolu hastalıkları:
Bilinmiyor: Akut böbrek yetmezliği
Bilinmiyor: Anormal kan ozmolaritesi
Povidon iyot kullanılmaya başlandığından bu yana yan tesiri olduğu pek kaydedilmemiştir.
İyoda hassas olanlarda bile irritasyon nadiren ortaya çıkmakta ve geçici olmaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
34.9 Doz aşımı ve tedavisi
BİOKADİN Vajinal Supozituvar ile zehirlenme vücut ağırlığına göre 70 g / kg olarak ancak
ağızdan alınırsa meydana gelebilir. Doz aşımı belirtileri olarak epigastrik ağrı, bulantı, kusma,
diyare, aşırı susuzluk hissi, abdominal kramplar, yüksek tansiyon, taşikardi, siyanoz ve diğer
şok belirtileri, baş ağrısı, baş dönmesi görülebilir. Bu durumda antidot olarak evde derhal
mısır unu, ekmek, süt, yumurta, patates vb. nişastalı maddeler verilmeli, mümkün olduğu
kadar çabuk hastaneye götürülmeli ve doktora iyotlu madde alındığı bildirilmelidir. Hastanede
doktor tarafından % 1 – 10 nişasta solüsyonu ile veya antidotu % 5 sodyum tiyosülfat ile veya
protein ile ( yumurta beyazı, süt ) epigastrik yıkama yapılmalı, 10 ml % 10 tiyosülfat i.v. 3
saat ara ile uygulanmalıdır. Dehidrasyon, şok ve asit – baz dengesinin düzeltilmesi için sıvı
elektrolit replasman tedavisi yapılmalı, ayrıca dolaşım kollapsları veya şiddetli gastro enterisit
gelişiminde gerekli tedaviler uygulanmalıdır. Ağrı kontrolü için uyuşturucu ilaçlar verilebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Jinekolojik, Antiinfektif ve Antiseptikler, Diğer antiinfektifler ve
antiseptikler.
ATC Kodu: G01AX11
Povidon iyot, dezenfektan ve antiseptik olarak özellikle kontamine olmuş yaraların
tedavisinde ve cilt ve mukoza membranların antisepsisi için kullanılır. Geniş spektrumlu
bakteri, virüs, fungus ve parazit etkilidir. Kan, irin vb. vücut dokularının varlığı ve serum
kullanımı durumlarında dahi etkisini korur.
5.2 Farmakokinetik özellikler
Genel Özellikler
Emilim: Yüksek dozda ya da bir kısım emilim olabilir.
Dağılım: Topikal uygulama olduğundan geçerli değildir.
Biyotranformasyon: Topikal uygulama olduğundan geçerli değildir.
Eliminasyon: Topikal uygulama olduğundan geçerli değildir.
5.3 Klinik öncesi güvenlilik verileri
Akut toksisite:
Farelerde, sıçanlarda, tavşanlarda ve köpeklerde yapılan akut toksisite çalışmalarında,
sistemik uygulamayı takiben (oral, i.p., i.v.) toksik etkiler sadece povidon-iyot çözeltisinin
topikal kullanımı için önemi olmayan aşırı yüksek dozlarda gözlenmiştir. Böylece, LD50
kemirgen 200 mg / kg mevcut iyottan daha büyüktür (PVP-I (povidon iyot) 'nin % 10 saf
çözeltisinin kg başına 20 ml'ye eşdeğerdir) ve intraperitoneal olarak, kg başına 30 mg mevcut
iyottan daha büyüktür (% 10'de seyreltilmemiş bir PVP-I çözeltisinin kg başına 3 ml'sine
eşdeğerdir).
Kronik toksisite:
Sıçanlarda subkronik ve kronik toksisite çalışmaları, diyette povidon iyot (% 10 iyot mevcut)
kullanılarak günde 75 ila 750 mg povidon iyot ve 12 haftaya kadar kg vücut ağırlığı başına
dozlarda gerçekleştirilmiştir. Povidon iyot uygulamasının kesilmesinden sonra, serum
proteinine bağlı iyot ve spesifik olmayan tiroid histopatolojik değişikliklerinde doza bağlı ve
geri dönüşümlü yükselmeleri gözlenmiştir. Benzer değişiklikler, povidon iyot yerine iyot
eşdeğer miktarlarda potasyum iyodür alan kontrol grubunda da meydana gelmiştir.
Sıçanlarda 5 mg / kg PVP-I dozundan kronik IP tedavisinde, karın içi organların sağırlığı ile
şiddetli peritonit hayvanın ölümüne neden olabilir.
4Mutajen ve kanserojen potansiyel
Povidon iyodun mutajenik özellikleri yoktur.
Karsinojenite çalışması yapılmamıştır.
Üreme ve gelişimsel toksisite
Tavşanlarda üreme toksisitesi çalışması yapılmıştır. Günde 16, 35 ve 75 mg / kg vücut
ağırlığındaki dozlar, gebeliğin 6. ila 18. günleri arasında 12 gün boyunca hamile tavşanlara
kas içinden uygulanmıştır. PVP-I teratojenik etki göstermemiştir.
Hayvanlarda fertilite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Polietilen glikol 1000.
6.2 Geçimsizlikler
Geçerli değildir.
6.3 Raf ömrü
24 ay.
6.4 Saklamaya yönelik özel tedbirler
25º C’nin altındaki oda sıcaklığında ve ışıktan uzakta saklayınız.
6.5 Ambalajın niteliği ve içeriği
Kutuda, PVC/PE folyo blister ambalajlarda 14 adet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
KANSUK LABORATUARI San. ve Tic. A.Ş.
Yassıören Mh. Fırat Sk.No: 14/1 34277 Arnavutköy-İSTANBUL
Tel: 0 212 592 15 76
Faks: 0 212 580 37 72
8. RUHSAT NUMARASI
2022/790
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 26.12.2022
Ruhsat yenileme tarihi:
10. KÜB’ÜN YENİLEME TARİHİ
5