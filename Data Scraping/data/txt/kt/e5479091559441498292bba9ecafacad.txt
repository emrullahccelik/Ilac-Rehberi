 
1 Internal  
KULLANMA TALİMATI  
 
SARCLISA 500 mg/ 25 ml IV infüzyonluk çözelti hazırlamak için konsantre  
Damar içine uygulanır.  
Steril  
 
• Etkin madde:  Her bir flakon 25 mL konsantre içinde 500 mg isatu ximab içermektedir.  
Her b ir mL konsantre 20 mg isatu ximab içermektedir.  
• Yardımcı maddeler:  Sükroz , histidin hidroklorür monohidrat, histidin, polisorbat 80 , 
enjeksiyonluk su  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
 
1. SARCLISA  nedir ve ne için kullanılır?  
2. SARCLISA ’yı kullanmadan önce dikkat edilmesi gerekenler  
3. SARCLISA  nasıl kullanılır?  
4. Olası yan etkiler nelerdir?  
5. SARCLISA ’nın saklanması  
 
Başlıkları yer almaktadır.  
 
1. SARCLISA  nedir ve ne için kullanılır?  
 
SARCLISA , etkin madde olarak  isatu ximab içeren bir kanser ilacıdır. "Monoklonal antikorlar" 
adı verilen bir gruba aittir.  
 
Monoklonal antikorlar, vücudunuzdaki spesifik hücreleri tanıma  ve onlara bağlanmak üzere 
sentezlenen proteinlerdir. İsatu ximab’ın hedefi, CD38 adı verilen ve bir kemik iliği kanseri olan 
multipl miyelom hücrelerinin üzerinde bulunan bir proteindir . İsatu ximab multipl miyelom 
hücrelerine bağlanarak, vücudunuzun doğal savunması nın (bağışıklık sistemi)  bunları tanıması 
ve yok etmesine yardımcı olur.  
 
2 Internal  
SARCLISA, daha önce 2 multipl miyelom tedavisi görmüş olan multipl miyelom hastalarının 
tedavisinde pomalidomid ve deksametazon adı verilen başka iki ilaç kombinasyonuyla birlikte  
kullanılır.  
 
SARCLISA, daha önce 1 -3 sıra tedavi alan multiple myeloma hastalarının tedavisinde 
karfilzomib ve deksametazon adı verilen başka iki ilaç kombinasyonuyla da birlikte kullanılır.  
 
SARCLISA 'nın etki etme şekli/etki mekanizması  veya SARCLISA  tedavinizle ilgili başka 
sorularınız olursa doktorunuza sorunuz.  
 
SARCLISA infüzyonluk çözelti hazırlamak için konsantre çözeltidir. Renksiz ila uçuk sarı 
renkli bir sıvıdır ve esas olarak görünür partikül içermez. SARCLISA 1 cam flakon içeren bir 
karton ambalajda tedarik edilmektedir.  
 
2. SARCLISA’yı  kullanmadan önce dikkat edilmesi gerekenler  
SARCLISA ’yı aşağıdaki durumlarda KULLANMAYINIZ  
SARCLISA  aşağıdaki durumlarda size verilmemelidir:  
• İsatuximaba veya bu ilaçta bulunan diğer maddelerden herhangi birine karşı alerjiniz 
varsa.  
 
SARCLISA ’yı aşağıdaki durumlarda DİKKATLİ KULLANINIZ  
SARCLISA  kullanmadan önce doktorunuz veya hemşirenize danışınız ve tüm talimatları 
dikkatle izleyiniz.  
 
İnfüzyon reaksiyonları  
SARCLISA  infüzyonu sırasında veya infüzyondan sonra inf üzyon  reaksiyonu belirtisi 
gösterirseniz derhal doktorunuz veya hemşirenize söyleyiniz - 'İnfüzyon reaksiyonları' 
belirtilerinin listesi için Bölüm 4 ’e bakınız . 
• SARCLISA  infüzyonu başlatılmadan önce, size infüzyon reaksiyonlarını azaltacak 
ilaçlar verilebilir (bk z. Bölüm 3).  
• İnfüzyon reaksiyonları SARCLISA  infüzyonu sırasında veya infüzyondan sonra 
gerçekleşebilir  ve bunlar ciddi olabilir  Bu reaksiyonlar geri döndürülebilir. Hastane 
çalışanları tedaviniz sırasında sizi yakından izleyecektir.  
 
Bir infüzyon reaksiyonu yaşarsanız, doktorunuz veya hemşireniz belirtilerinizi tedavi etmek ve 
komplikasyonları  (yeni gelişen rahatsızlık veya yan etki)  önlemek için size ek ilaçlar verebilir . 
Ayrıca SARCLISA  infüzyonunu  geçici olarak durdurabilir, yavaşlatabilir veya tamamen 
durdurabilir.  
 
Ateş ve akyuvar (beyaz kan hücresi) sayısının düşmesi  
Ateşiniz çıkarsa derhal doktorunuz veya hemşirenize söyleyiniz; bu bir enfeksiyon belirtisi 
olabilir.  SARCLISA  enfeksiyonlara karşı savaşta önemli olan akyuvar hücrelerinin sayısını 
azaltabilir.  
 
SARCLISA  ile tedaviniz sırasında doktorunuz veya hemşireniz kan hücresi sayınızı kontrol 
edecektir. Doktorunuz size enfeksiyonu önlemeye yardımcı olması için bir antibiyotik veya 
antiviral ilaç (örneğin, herpes zoster [zona] için) veya Sarclisa ile tedavi sırasınd a beyaz küre 
sayınızı artırmaya yardımcı olacak bir ilaç reçete edebilir.  
 
 
 
3 Internal  
Kalp ile ilgili problemler  
 
Eğer kalp ile ilgili sorunlarınız varsa veya daha önce kalp ilacı kullanmışsanız, S ARCLISA 'yı 
karfilzomib ve deksametazon ile kombinasyon halinde  kullanmadan önce doktorunuz veya 
hemşirenizle konuşun.  Eğer herhangi bir nefes alma zorluğu, öksürük veya bacak şişliği 
yaşarsanız, hemen doktorunuz veya hemşirenizle iletişime geçin iz. 
 
Yeni kanser riski  
Pomalidomid ve deksametazon ile birlikte veya karfilzomib ve deksametazon ile birlikte 
verilen SARCLISA tedavisi sırasında hastalarda yeni kanserler meydana gelmiştir. Doktorunuz 
veya hemşireniz tedavi sırasında yeni kanserler için sizi izleyecektir.  
 
Tümör lizis sendromu  
Kanser hücrelerinin hızlı bir şekilde parçalanması (tümör lizis sendromu) meydana gelebilir. 
Belirtiler  düzensiz kalp atışı, kasılmalar (nöbetler), kafa karışıklığı, kas krampları veya idrar 
çıkışında azalmayı içerebilir. Bu belirtilerden  herhangi birini yaşarsanız derhal doktorunuza 
başvurun.  
 
Kan nakli  
Size kan nakli yapılması gerekirse, ilk önce kan grubunuzu eşleştirmek için bir kan  grubu  testi 
yapılacaktır.  
 
Kan testini yapan kişiye SARCLISA  tedavisi görmekte olduğunuzu söyleyiniz; tedavi  
Sarclisa'nın son dozundan sonra en az 6 ay boyunca bu kan testinin sonuçlarını etkileyebilir.  
 
İzlenebilirlik  
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
Bu uyarılar, geçmişteki herhangi bir d önemde dahi olsa sizin için geçerliyse lütfen doktorunuza 
danışınız.  
 
SARCLISA ’nın yiyecek ve içecek ile kullanılması  
SARCLISA damar içine infüzyon olarak verildiği için yiyecek ve içeceklerle herhangi bir 
etkileşimi bulunmamaktadır.   
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelik sırasında SARCLISA kullanılması önerilmemektedir. Hamileyseniz veya hamile 
kalmayı planlıyorsanız, doktorunuzla SARCLISA kullanımıyla ilgili konuşunuz.  
 
Hamilelik ve SARCLISA ile birlikte alınan diğer ilaçlarla ilgili bilgi için, lütfen diğer ilaçların 
kullanma talimatına bakınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
4 Internal  
• Bunun sebebi SARCLISA’nın anne sütüne geçebilmesidir.  Bu durumun  bebeği nasıl 
etkileyeceği bilinmemektedir.  
• Emzirmenin yararının bebeğinize yönelik riskten büyük olup olmadığınıza siz ve 
doktorunuz karar verecektir.  
 
Doğum kontrolü  
SARCLISA kullanan ve hamile kalabile cek kadınlar etkili bir doğum kontrol yöntemi 
kullanmalıdır. Bu süreçte kullanmanız gereken doğum kontrol yöntemiyle ilgili olarak 
doktorunuzla konuşunuz . Tedavi sırasında ve SARCLISA 'nın son dozundan sonra 5 ay boyunca 
doğum kontrol yöntemi kullanınız.  
 
Araç ve makine kullanımı  
SARCLISA'nın araç ve makine kullanma becerinizi etkileme olasılığı düşüktür. Ancak, 
isatu ximab araç ve makine kullanma becerinizi etkileyebilecek başka ilaçlarla birlikte 
kullanılmaktadır. Lütfen isatu ximabla birlikte aldığınız bu ilaçların kullanma talimatlarına 
bakınız.  
 
Diğer ilaçlar ile birlikte kullanımı  
Eğer b aşka bir ilaç kullanıyorsanız, yakın geçmişte kulandıysanız veya kullanma ihtimaliniz 
varsa l ütfen doktorunuza, eczacınıza veya hemşirenize söyleyiniz.  Buna reçetesiz 
alabileceğiniz ilaçlar ve bitkisel ilaçlar dahildir.  
 
SARCLISA ’yı kullanmadan önce, daha önce kalp ilacı kullanmışsanız, doktorunuza veya 
hemşirenize bilgi verin iz. 
 
SARCLISA multipl miyelom tedavisinde pomalidomid ve deksametazon  veya karfilzomib ve 
deksametazon ile birlikte  iki farklı ilaç kombinasyonu  halinde  kullanılmaktadır. SARCLISA  
ile birlikte kullanılan diğer ilaçlar hakkında bilgi için, bu ilaçların talimatlarına başvurunuz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SARCLISA  nasıl kullanılır?  
Uygun kullanım ve doz/uygulama sıklığı için talimatlar:  
Size verilecek SARCLISA  miktarı  vücut  ağırlığınıza bağlıdır. Önerilen doz, vücut kilogram 
ağırlığını z başına 10 mg SARCLISA 'dır. 
 
Uygulama yolu ve metodu:  
Doktorunuz veya hemşireniz SARCLISA 'yı size damar  içinden  damla yoluyla verecektir 
(intravenöz infüzyon).  
SARCLISA  28 günlük (4 hafta) tedavi döngülerinde kullanılır. Pomalidomid ve deksametazon 
veya k arfilzomib ve deksametazon  adı verilen iki başka ilaç  kombinasyonuyla  birlikte 
kullanılır.  
• 1. Döngüde: SARCLISA  haftada bir kez  1., 8., 15. ve 22. günlerde verilir.  
• 2. Döngüde ve sonrasında: SARCLISA  iki haftada bir 1. ve 15. Günlerde verilir.  
Doktorunuz yarar gördüğünüz ve yan etkiler kabul edilir düzeyde olduğu sürece sizi 
SARCLISA  ile tedavi etmeye devam edecektir.  
 
 
 
 
5 Internal  
SARCLISA 'dan önce verilen ilaçlar  
SARCLISA  infüzyonundan önce size aşağıdaki ilaçlar verilecektir. Bu infüzyon reaksiyonu 
yaşama olasılığınızı azaltmaya yardımcı olacaktır:  
• Alerjik  reaksiyonları azaltan ilaçlar (anti -histamin)  
• İnflamasyonu  azaltan ilaçlar (kortikosteroidler)  
• Ağrı ve ateşi azaltan ilaçlar  
 
Değişik yaş grupları:  
Çocuklarda kullanımı:  SARCLISA'nın 18 yaşından küçük çocuklar ve ergenlerde 
kullanılması önerilmemektedir. Bunun nedeni, Sarclisa'nın bu yaş grubu  hastalarda etkinliğinin 
kanıtlanmamış olmasından kaynaklanmaktadır.  
 
Yaşlılarda kullanımı: Yaşlı hastalarda önerilen bir doz ayarlaması bulunmamaktadır.  
 
Özel kullanım durumları:  
Karaciğer yetmezliği: Hafif karaciğer yetmezliği nde önerilen bir doz ayarlaması 
bulunmamaktadır. Orta dereceli ila şiddetli karaciğer yetmezliği  için veriler çok sınırlıdır , fakat  
bu hastalarda doz ayarlaması gerektiğine işaret eden bir kanıt bulunmamaktadır.  
Böbrek yetmezliği: Hafif ila şiddetli böbrek yetmezliği nde önerilen bir doz ayarlaması 
bulunmamaktadır . 
 
Eğer SARCLISA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla SARCLISA  kullandıysanız:  
SARCLISA size bir doktor veya hemşire tarafından verilecektir. Yanlışlıkla daha  fazla verilirse 
(doz aşımı), doktorunuz yan etkilerinizi tedavi edecek ve izleyecektir.  
 
SARCLISA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
SARCLISA ’yı kullanmayı unutursanız:  
Tedavinizin düzgün çalışması için tedavinizi doğru zamanda aldığınızdan emin olmak amacıyla  
tüm randevularınıza gitmeniz çok önemlidir. Herhangi bir randevuyu kaçırırsanız, tekrar 
randevu almak için doktorunuzu veya hemşirenizi en kısa zamanda arayınız.  
 
Tedavini zin nasıl devam etmesi gerektiğine doktorunuz veya hemşireniz karar verecektir.  
 
Unutulan dozları dengelemek için çift doz almayınız.  
 
SARCLISA  ile tedavi sonlandırıldığında oluşabilecek etkiler  
Doktorunuzla konuşmadan SARCLISA  tedavinizi sonlandırmayınız.  
 
Bu ilacın kullanımıyla ilgili ilave so rularınız olursa, doktorunuza, eczacınıza veya hemşirenize 
sorunuz.  
 
4. Olası yan etkiler nelerdir?  
Tüm ilaçlar gibi, SARCLISA’nın içeriğinde bulunan maddelere duyarlı olan kişilerde yan 
etkiler  olabilir.  Bu yan etkiler herkeste görülmez.  
 
6 Internal  
Doktorunuz SARCLISA 'nın yan etkilerini sizinle konuşacak ve SARCLISA  tedavinizin olası 
riskleri ve yararlarını açıklayacaktır.  
 
Tedavi sırasında hastane çalışanları durumunuzu yakından izleyecektir. Aşağıdaki etkilerden 
herhangi birini fark ederseniz hemen çalışanlara söyleyiniz.  
 
Olası yan etkiler, görülme sıklıklarına göre de aşağıda yer almaktadır.  
Çok yaygın: 10 hastanın en az 1'inde görülebilir.   
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edil emiyor.  
 
İnfüzyon reaksiyonlar ı - Çok yaygın  
SARCLISA  infüzyonu sırasında veya sonrasında kötü hissederseniz doktorunuz veya 
hemşirenize derhal söyleyiniz.  
İnfüzyon reaksiyonunun şiddetli belirtileri şunlardır:  
• Yüksek  kan basıncı (hipertansiyon)  
• Nefes  darlığı  
• Nefes almada zorluk ve yüz, ağız, boğaz, dudaklar veya dilde şişme ile ciddi alerjik 
reaksiyon  (100 kişiden en fazla 1'ini etkileyen anafilaktik reaksiyon)  
 
İnfüzyon  reaksiyonlarının en yaygın belirtileri şunlardır:  
• Nefes  darlığı  
• Öksürük  
• Üşüme  
• Bulantı  
İnfüzyon  sırasında başka yan etkiler de yaşayabilirsiniz. Doktorunuz veya hemşireniz 
SARCLISA  tedavisini geçici  olarak durdurmaya, yavaşlatmaya veya tamamen durdurmaya 
karar verebilir. Ayrıca belirtilerinizi  tedavi etmek ve komplikasyonları önlemek için size ek 
ilaçlar verebilir . 
 
Diğer yan etkiler  
Aşağıda listelenen yan etkilerden herhangi birini yaşarsanız doktorunuz, eczacınız veya 
hemşirenize derhal söyleyiniz : 
 
Çok yaygın  
• Enfeksiyonlarla  savaşta önemli olan bazı akyuvarların sayısının düşük olması 
(nötrofiller)  
• Trombosit  sayısının düşük olması (trombositopeni )- olağandışı morarma veya kanama 
yaşarsanız doktorunuza veya hemşirenize söyleyiniz.  
• Akciğer  enfeksiyonu (pnömoni)  
• Solunum  yolu enfeksiyonu (burun, sinüsler veya boğazda)  
• İshal  
• Bronşit  
• Nefes  darlığı  
• Bulantı  
 
7 Internal  
• Ateşle  birlikte bazı akyuvarların sayısında şiddetli düşüş (febril nötropeni) (daha 
ayrıntılı bilgi için bk z. Bölüm 2)  
• Kusma  
• Yüksek kan basıncı (hipertansiyon)  
• Öksürük  
• Yorgunluk  
 
Yaygın  
• SARCLISA , karfilzomib ve deksametazon ile birlikte kullanıldığında  nefes darlığı, 
öksürük veya bacaklarda şişlik gibi belirtilerle ortaya çıkabilen kalp problemleri 
görülebilir  
• Düşük alyuvar (kırmızı kan hücresi) sayısı (anemi)  
• İştah  kaybı  
• Kilo kaybı  
• Düzensiz kalp ritmi  (atriyal fibrilasyon)  
• Herpes zoster (zona)  
 
Bilinmiyor  
• Enfeksiyonla savaşta  önemli olan bazı beyaz kan hücrelerinin (lenfositler) sayısında azalma  
 
Yukarıdakilerden herhangi biri sizin için geçerliyse veya emin değilseniz, derhal doktorunuz, 
eczacınız veya hemşirenizle konuşunuz.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda doktorunuz veya eczacınızla konuşunuz. Ayrıca karşılaştığınız yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 8 00 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız . 
 
5. SARCLISA 'nın saklanması  
SARCLISA  hastanede veya klinikte saklanacaktır.  
SARCLISA ’yı çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız.   
 
Bu ilacı etiketinde ve kutusunda belirtilen tarihten sonra SARCLISA’yı  kullanmayınız.  Son 
kullanma tarihi o ayın son gününü göstermektedir.  
 
Buzdolabında  (2°C -8°C)  saklayınız . 
Dondurmayınız.  
 
Işıktan korumak için orijinal kutusunda saklayınız.  
Hiçbir ilacı ev atıkları veya atık sularla atmayınız.  
 
 
8 Internal  
Son kullanma tarihi geçmiş veya kullanılmayan ilaçları çöpe atmayınız!  Çevre Şehircilik ve 
İklim Değişikliği Bakanlığınca  belirlenen toplama sistemine veriniz.  
 
 
Ruhsat sahibi:   
Sanofi Sağlık Ürünleri Ltd. Şti.  
Esentepe Mah. Büyükdere Cad.   
193 Apt.  No:193 /11 
 Şişli-İstanbul  
Tel: (0212) 339 10 00  
Faks: (0212) 339 10 89  
 
Üretim yeri:  
Sanofi -Aventis Deutschland GmbH  
Industriepark Hoechst Brueningstrasse 50  
65926 Frankfurt am Main  
Almanya  
 
Bu kullanma talimatı .... tarihinde  onaylanmıştır.  
 
  
 
9 Internal  
-----------------------------------------------------------------------------------------------------------------  
AŞAĞIDAK İ BİLGİLER BU İLACI UYGULAYACAK SAĞLIK PERSONEL İ İÇİNDİR. 
 
SARCLISA  flakonları tek kullanımlıktır. İnfüzyon çözeltisi ase ptik koşullarda hazırlanmalı ve 
resüsitasyon imkanı mevcut olan bir ortamda bir sağlık mesleği mensubu tarafından 
uygulanmalıdır.  
 
SARCLISA 'nın hazırlanması ve uygulanması  
• Gereken SARCLISA  konsantresinin dozu nu (mg)  hesaplayınız ve hastanın ağırlığına 
göre 10 mg/kg dozu için gereken flakon sayısını belirleyiniz . Birden fazla flakon 
gerekebilir.  
• SARCLISA  konsantresi ni seyreltmeden önce  partikül içermediğinden ve renk 
bozukluğu olmadığından emin olma k için gö rsel olarak  inceleyiniz . 
• SARCLISA  konsantresinin gereken hacmine eşit seyreltici hacmi 250 mL sodyum 
klorür 9 mg/mL ( %0,9 ) enjeksiyonluk çözelti veya glikoz %5 çözelti seyreltme 
torbasından alınız . 
• SARCLISA  konsantresini n uygun hacmini SARCLISA flakonundan çekiniz ve 250 mL 
sodyum klorür 9 mg/mL ( %0,9 ) enjeksiyonluk çözelti veya glikoz %5 çözeltide 
seyreltiniz . 
• İnfüzyon torbası poliolefin (PO), polietilen (PE), polipropilen (PP), polivinil klorür 
(PVC) ve di (2 -etilheksil) ftalat (DEHP) veya etil vinil asetattan (EVA) yapılmış 
olmalıdır.  
• Seyreltilen çözeltiyi torbayı tersine çevirerek yavaşça  homojenize ediniz. 
Çalkalamayınız.   
• İnfüzyon çözeltisi ni, intravenöz tüplü infüzyon seti (PE, DEHP varlığında veya 
yoluğunca PVC, polibutadiyen (PBD) veya poliüretan (PU)) ve 0,22 mikron düz eksenli  
filtre (polietersülfon (PES), polisülfon veya naylon)  kullan arak intravenöz infüzyon 
yoluyla uygulayınız . 
• İnfüzyon çözeltisi ni infüzyon oranına bağlı olan bir süre boyunca uygulayınız  (bkz. 
KÜB Bölüm 4.2).  
• Hazırlanan SARCLISA  infüzyon çözeltisini hemen kullanınız. Hemen kullanılmazsa, 
kullanımdaki saklama süreleri ve kullanımdan önceki koşullar kullanıcının 
sorumluluğundadır ve seyreltme kontrollü ve valide edilmiş aseptik koşullarda 
gerçekleştirilmediyse, normalde 2°C ila 8°C 'de 24 saatten uzun olmayacaktır.  
• Hazırlanan infüzyon torbasının standart yapay ışıklı bir ortamda ışıktan korunması 
gerekmemektedir.  
• SARCLISA 'yı başka ajanlarla birlikte aynı intravenöz yoldan eşzamanlı olarak 
uygulamayınız.  
• Çözeltinin kullanılmayan tüm kısımlarını atınız. Seyreltme ve uygulama için kullanılan 
tüm malzemeler standart prosedürlere göre atılmalıdır.  
 
