KISA ÜRÜN BİLGİSİ
1. BEŞERİ TIBBİ ÜRÜNÜN ADI
NORODOL® DEKANOAT 150 mg/3ml i.m. enjeksiyon için çözelti
2. KALİTATİF VE KANTİTATİF BİLEŞİM
Etkin madde: Haloperidol dekanoat 211,56 mg/3ml
(150 mg Haloperidole eşdeğer)
Yardımcı madde(ler): Benzil alkol 36,0 mg/3ml
Susam yağı q.s 3 ml
Yardımcı maddeler için 6.1’e bakınız.
3. FARMASÖTİK FORM
İntramusküler enjeksiyon için çözelti.
Sarı renkli, berrak çözelti.
4. KLİNİK ÖZELLİKLER
4.1 Terapötik endikasyonlar
NORODOL® DEKANOAT, antipsikotiklerle uzun dönemli idame tedavisinin gerektiği
örneğin şizofreni grubu psikotik bozukluklar gibi durumlarda endikedir.
4.2 Pozoloji ve uygulama şekli
Pozoloji/ Uygulama sıklığı ve süresi:
NORODOL® DEKANOAT, sadece yetişkinlerin kullanımı içindir. Çoğu hastada gluteal
bölgeye derin kas içi enjeksiyon şeklinde uygulanarak bir aylık tedaviyi sağlamak amacıyla
formüle edilmiştir. Ürün, intravenöz yolla uygulanmamalıdır.
Nöroleptik ilaçlara bireysel yanıtların farklı olması sebebiyle, dozlama bireye uygun olarak
belirlenmelidir. Hatta, en uygunu dozlamaya yakın klinik gözetim altında başlanmalı ve doz
ayarlanması bu şekilde yapılmalıdır.
Başlangıç dozunun miktarı, hem semptomların şiddetine hem de hastanın depo tedaviye
başlamadan önce gereken oral tedavisinin miktarına bağlıdır. NORODOL® DEKANOAT,
klinik olarak etkili olan minimum dozda kullanılmalıdır.
Başlangıç dozu olarak, her dört hafta için 50 mg önerilmektedir. Gerekli olduğunda doz her
dört hafta 50 mg’lık artışlarla 300 mg’a kadar çıkarılabilir. Eğer klinik sebeplerle, 2 haftada
bir kullanılan tedavi tercih edilmiş ise, bu dozlar yarıya düşürülmelidir.
Şiddetli semptomlar görülen veya idame tedavisinde büyük oral dozlara ihtiyaç duyulan
hastalarda, NORODOL® DEKANOAT’ın yüksek dozda kullanımı gerekmektedir. Bununla
birlikte, aylık 300 mg’dan fazla dozlardaki klinik deneyimler sınırlıdır.
Tek enjeksiyonda 3 ml’den fazla hacimlerdeki rutin uygulamalar, hasta için rahatsızlık
verici olduğundan önerilmemektedir.
NORODOL® DEKANOAT, kas içine derin bir şekilde tercihen 5-6 cm uzunluğunda ve en
az 21 gaugelik enjeksiyon iğnesi yardımıyla enjekte edilir. Z-track yöntemi gibi iyi bir
1/14enjeksiyon yöntemi uygulanarak, lokal reaksiyonlar ve enjeksiyon bölgesinden ilaç sızıntısı
gibi durumlar azaltılabilir. Diğer tüm yağlı enjeksiyonlarda olduğu gibi enjeksiyondan önce
aspirasyon ile intravenöz girişimin önlenmesini sağlamak önemlidir.
Daha önce oral nöroleptik ile tedavisini sürdüren hastalar için, başlangıç dozu ortalama şu
şekilde belirlenir: Günde 500 mg kloropromazin ayda 100 mg NORODOL®
DEKANOAT’a eşittir.
Daha önce flufenazin dekanoat veya flupentiksol dekanoat ile tedavi edilen hastaların geçişi
için ortalama eşitlik şu şekildedir; iki haftada bir 25 mg flufenazin dekanoat veya 2 haftada
bir 40 mg flupentiksol dekanoat ayda 100 mg haloperidol dekanoata eşittir. Bu doz her bir
hastanın tedaviye yanıtına uygun olacak şekilde ayarlanmalıdır.
Uygulama şekli:
Gluteal bölgeye derin intramusküler enjeksiyon yoluyla uygulanır.
Kullanmadan önce ellerinizde ampulü içeriğin geri çekilmesine ve dışarı taşmamasına
yardımcı olmak için ısıtın.
1. Ampulün büyük kısmını nokta işareti size dönük olacak şekilde başparmağınız ile işaret
parmağınız arasında tutun.
2. Diğer elinizin işaret parmağını ampulün boynuna destek olmak için yerleştirin.
Başparmağınızı aşağıda gösterildiği gibi nokta işaretini kapatacak biçimde yerleştirin.
3. İşaret parmaklarınızı birbirine yakın tutun, nokta işaretinin üzerinde aşağı doğru sıkıca
basınç uygulayıp ampulü açın.
2/14Özel popülasyonlara ilişkin ek bilgiler
Böbrek / Karaciğer yetmezliği
Böbrek/karaciğer yetmezliği olan hastalarda yeterli veri bulunmadığından kullanımı
önerilmez.
Pediyatrik popülasyon:
NORODOL® DEKANOAT, sadece yetişkinlerin kullanımı içindir.
Geriyatrik popülasyon:
Her 4 haftada bir 12,5 mg-25 mg gibi düşük dozlarda başlanması önerilir. Doz, sadece
hastanın bireysel tedavi yanıtına göre artırılır.
4.3 Kontrendikasyonlar
Koma durumlarında, santral sinir sisteminin deprese olduğu (baskılandığı) durumlarda,
parkinson hastalığında, haloperidole veya içindeki maddelerden birine (susam yağı
içermektedir), hipersensitivitesi olduğu bilinen kişilerde, bazal gangliyon lezyonlarında
kontrendikedir.
Yaygın olarak, diğer nöroleptiklerle birlikte, haloperidol nadir olarak QT süresinin
uzamasına neden olabilir. Haloperidol kullanımı bu nedenle klinik olarak belirgin kardiyak
sorunları örneğin yakın zamanlı akut miyokart enfaktüsü geçirmiş, kalp yetmezliği bulunan,
sınıf IA ve sınıf III antiaritmik ilaçlarla tedavi edilenaritmisi bulunan, QTc intervali uzamış,
ventriküler aritmi hikayesi veya Torsades de pointes klinik olarak belirgin bradikardisi olan,
ikinci veya üçüncü derece kalp bloğu ve düzeltilmemiş hipokalemisi olan hastalarda
kontrendikedir.
Haloperidol diğer QT uzatıcı ilaçlarla eşzamanlı olarak kullanılmamalıdır.
4.4 Özel kullanım uyarıları ve önlemleri
Haloperidol de dahil antipsikotik ilaç alan psikiyatri hastalarında ani ölüm vakaları olduğu
bildirilmiştir.
17 plasebo kontrollü çalışmada (ortalama 10 haftalık), atipik antipsikotik ilaçları alan
hastaların büyük kısmında, ölüm riskinin, plasebo alan hastalardan 1.6 ila 1.7 arasında daha
fazla olduğu ortaya çıkarılmıştır. 10 haftalık bir kontrollü çalışma süresince, ölüm oranları
karşılaştırıldığında, bu oran ilaç verilen hastalarda %4.5 iken plasebo grubunda %2.6
olmuştur.
Her ne kadar ölüm nedenleri çeşitli ise de; çoğu ölümlerin kardiyovasküler (örn. kalp
yetmezliği, ani ölüm) veya doğal enfeksiyon kökenli (pnömoni) olduğu görülmektedir.
Gözlemsel çalışmalar, atipik antipsikotik ilaçlara benzer olarak geleneksel antipsikotik
ilaçlarla tedavinin de ölüm oranını artırdığını göstermektedir. Gözlemsel çalışmalarda
artmış mortalite bulguları hastaların bazı özelliklerinin aksine antipsikotik ilaca bağlı
olabilir, hangi ölçüde olduğu belli değildir.
3/14Haloperidol dekanoat demansla ilişkili davranış bozukluklarının tedavisi için
onaylanmamıştır.
Kardiyovasküler etki
Haloperidol kullanımında ani ölümlere ilişkin nadir raporlara ek olarak QT uzaması ve/veya
ventriküler aritmi bildirilmiştir. Bu meyilli hastalarda ve yüksek dozlarda daha sıklıkla
ortaya çıkar.
Haloperidol tedavisinin risk ve faydaları tedaviye başlamadan dikkatlice
değerlendirilmelidir ve kalp hastalığı gibi ventrikül aritmisi olanların, aile hikâyesinde ani
ölüm ve/veya uzamış QT’si olanların, düzeltilmemiş elektrolit rahatsızlığı, subaraknoid
kanaması, beslenme yetersizliği olanların, fazla alkol kullananların, özellikle tedavinin
başlangıç safhasında plazma seviyelerini sabitlemek için EKG ve potasyum seviyeleri
dikkatlice izlenmelidir.
NORODOL® DEKANOAT intravenöz olarak uygulanmamalıdır.
Haloperidol, CYP2D6’yi yavaş metabolize ettiği bilinen hastalarda ve sitokrom P450
inhibitörleri’nin kullanımı süresince, dikkatli kullanılmalıdır. Antipsikotikler ile birlikte
kullanımından kaçınılmalıdır.
Tüm hastalarda, özellikle yaşlılarda ve kendinde veya aile hikayesinde kalp hastalığı veya
anormal kardiyak klinik bulguları olan hastalarda EKG öncelikli olarak önerilmektedir.
Tedavi sırasında EKG izlenmesi (örn. doz artırımında); hastanın durumuna göre gerekli
olabilir. Tedavi sürerken eğer QT süresi uzamış ise doz azaltılmalı ve eğer QTc 500 ms’yi
geçerse haloperidol kesilmelidir.
Periyodik olarak elektrolitlerin izlenmesi özellikle diüretik alan hastalarda veya ilave başka
hastalıklar için önerilmektedir.
Bazı atipik antipsikotiklerle demanslı popülasyonda yapılan randomize plasebo kontrollü
klinik çalışmalarda, yaklaşık olarak 3 kat yüksek serebrovasküler yan etki görülmüştür.
Bu yüksek riskin mekanizması bilinmemektedir. Yüksek risk diğer antipsikotikler ve diğer
hasta toplulukları için göz ardı edilemez. Haloperidol inme riski bulunan hastalarda dikkatli
kullanılmalıdır.
Nöroleptik Malign Sendrom (NMS)
Diğer antipsikotik ilaçlarda olduğu gibi NORODOL® DEKANOAT’da Nöroleptik Malign
Sendrom (NMS) ile ilişkilidir: Seyrek olarak kendine özgü bir yanıt ile hipertermi,
genelleşmiş kas sertleşmesi, otonom instabilite, bilinç düzeyinde değişim şeklinde
tanımlanır. Hipertermi genel olarak bu sendromun erken işaretidir. Antipsikotik tedavi
hemen durdurulmalı, uygun destekleyici bir tedavi uygulanmalı ve hasta dikkatlice
gözlenmelidir.
Tardif diskinezi
Tüm antipsikotik ajanlarda olduğu gibi, uzun dönemli tedavi gören veya tedavisi
sonlandırılan bazı hastalarda tardif diskinezi görülebilir. Bu sendrom genel olarak dilin,
yüzün, ağız veya çenenin ritmik olarak istemsiz hareketleriyle tanımlanır. Bu belirtiler bazı
hastalarda kalıcı olabilir. Sendrom, tedaviye yeniden başlandığında, doz artırıldığında veya
4/14farklı bir antipsikotik ilaca geçiş yapıldığında maskelenebilir. Tedavi en kısa zamanda
durdurulmalıdır.
Ekstrapiramidal semptomlar
Tüm nöroleptiklerde ortak olarak tremor, kas katılığı, hipersalivasyon, bradikinezi, akatizi,
akut distoni gibi ekstrapiramidal semptomlar görülebilir.
Gerekli olduğunda antikolinerjik tipteki antiparkinson ilaçlar reçete edilebilir ancak bu
ilaçlar önleyici amaçla rutin olarak reçete edilmemelidir. Eş zamanlı antiparkinson tedavisi
gerekli olduğunda, antiparkinson tedavisinde kullanılan ilacın atılımı haloperidole göre
daha hızlı ise, ekstrapiramidal semptomların gelişimi ve şiddetlenmesinden kaçınmak
amacıyla, tedaviye NORODOL DEKANOAT’ın kesilmesinden sonra da devam etmek
zorunda kalınabilir. Doktorların, haloperidol dekanoat ve antiparkinson ilaçlar da dahil,
antikolinerjik ilaçların eşzamanlı kullanılması durumunda, göz içi basıncının artış ihtimalini
düşünmeleri gerekmektedir.
Nöbet/ Konvülsiyon
İnmenin NORODOL® DEKANOAT tarafından tetiklenebileceği bildirilmiştir. Epilepsisi
olan hastalarda ve havaleye zemin hazırlayabilecek durumlarda (örn. alkol yoksunluğu ve
beyin sarsıntısı) dikkatli olunmalıdır.
Hepatobiliyer hastalık
NORODOL® DEKANOAT karaciğer tarafından metabolize edildiğinden karaciğer
hastalığı olanlarda dikkatli olunmalıdır. İstisnai vakalarda karaciğer fonksiyon
anormallikleri veya çoğu kez kolestatik olmak üzere hepatit bildirilmiştir.
Endokrin sistem hastalığı
Tiroksin, NORODOL® DEKANOAT toksisitesini kolaylaştırabilir. Dolayısıyla hipertiroidi
hastalarında ancak çok dikkatli bir şekilde kullanılabilir. Bu tip hastalarda tedavi çok
dikkatli bir şekilde yürütülmeli ve daima ötiroid sağlayıcı bir tedaviyle beraber
yürütülmelidir. Antipsikotik nöroleptik ilaçların hormonal etkileri galoktere, jinekomasti ve
oligo veya amonereye neden olabilen hiperprolaktinemi şeklindedir. Çok seyrek vakalarda
hipoglisemi ve uygunsuz antidiüretik hormon salgılanması bildirilmiştir.
Venöz tromboembolizm
Antipsikotik ilaçlarda venöz tromboembolizm (VTE) vakaları bildirilmiştir. Çoğunlukla
kazanılmış VTE risk faktörlerine sahip antipsikotikler ile tedavi edilen hastalarda,
NORODOL® DEKANOAT ile tedaviye başlamadan önce ve tedavi sırasında mümkün
olabilecek tüm VTE riskleri belirlenmeli ve koruyucu tedbirler alınmalıdır.
İlave değerlendirmeler
Şizofrenide antipsikotik ilaç tedavisine olan yanıt gecikebilir. Eğer ilaç kullanımı
bırakılırsa, semptomlar birkaç hafta veya ay süresince ortaya çıkmayabilir.
Tüm antipsikotik ajanlar gibi haloperidol depresyonun baskın olduğu durumlarda tek başına
kullanılmamalıdır. Depresyon ve psikozun birlikte görüldüğü durumlarda antidepresanlar
ile kombine edilebilir. Haloperidol trisiklik antidepresanların metabolizmasını
bozabilmektedir (klinik önemi bilinmemektedir).
5/14Renal yetmezliği ve feokromasitoması olan hastalarda dikkatli olunması önerilir.
NORODOL® DEKANOAT her bir ml’sinde 12 mg benzil alkol içerir. Bebeklerde ve 3
yaşına kadar olan çocuklarda toksik reaksiyonlara ve anafilaktoid reaksiyonlara sebebiyet
verebilir.
NORODOL® DEKANOAT içeriğinde susam yağı bulunmaktadır. Bu madde nadir olarak
ciddi alerjik reaksiyonlara neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Haloperidolün QT aralığını uzattığı bilinen ilaçlarla eş zamanlı kullanılması Torsades de
pointes de dahil, ventrikül aritmi riskini artırabilir, dolayısıyla bu ürünlerin eş zamanlı
kullanılması önerilmemektedir. Örnekler: anti-aritmikler Sınıf 1A (kinidin, dizopiramid ve
prokainamid gibi) ve Sınıf III (amiodaron, sotalol ve dofetilid gibi), belirli antimikrobiyaller
(sparfloksasin, moksifloksasin, eritromisin IV gibi), trisiklik antidepresanlar (amitriptilin
gibi), belirli tetrasiklik antidepresanlar (maprotilin gibi), diğer nöroleptikler (örn.
Fenotiyazinler, pimozid ve sertindol), belirli antihistaminikler (terfenadin gibi), sisaprid,
bretilyum ve belirli antimalaryaller (kinin ve meflokin gibi).
Elektrolit dengesizliğine neden olan ilaçların eş zamanlı kullanımı, ventriküler aritmi riskini
artırabilir ve bu nedenle önerilmemektedir. Özellikle hipokalemiye neden olan diüretiklerin
kullanımından kaçınılmalıdır fakat gerekli ise potasyum tutucu diüretikler tercih
edilmelidir.
Haloperidol glukoronidasyon ve sitokrom P450 enzim sistemi (özellikle CYP 3A4 veya
CYP 2D6) de dahil olmak üzere çeşitli yollardan metabolize olur. Bu metabolizma
yollarının başka bir ilaçla inhibisyonu veya azalan CYP 2D6 enzim aktivitesi, yükselen
haloperidol konsantrasyonları ve QT uzamasının da dahil olduğu artan yan etki riski ile
sonuçlanabilir. Farmakokinetik çalışmalarda, haloperidolün itrakanazol, buspiron,
venlafaksin, alprazolam, fluvoksamin, kinidin, fluoksetin, sertalin, klorpromazin ve
prometazin gibi CYP 3A4 substratları veya inhibitörleri veya CYP 2D6 izoenzimleri ile eş
zamanlı verildiğinde, yükselmiş haloperidol seviyeleri rapor edilmiştir. CYP 2D6 enzim
aktivitesininin azalması haloperidol konsantrasyonunun artmasıyla sonuçlanabilir.
Haloperidol, paroksetin (20 mg/gün) ve ketakonazolun metabolik inhibitörlerinin (400
mg/gün) kombinasyonuyla verildiğinde, OTc ve ekstrapiramidal semptomlarda artış
gözlenmiştir. Haloperidol dozunun düşürülmesi gerekebilir.
Diğer ilaçların haloperidol üzerindeki etkileri
Karbamazepin, fenobarbital ve rifampisin gibi enzim indükleyici ilaçlarla uzun süreli
tedavilerin, NORODOL® DEKANOAT tedavisine eklenmesi haloperidol plazma
seviyesinde belirgin bir düşüşe neden olur. Dolayısıyla kombine tedavilerde, gerekli
olduğunda NORODOL® DEKANOAT dozunun veya doz aralığının ayarlanması
gerekebilir. Bu tür ilaçların kullanımı sonlandırıldıktan sonra haloperidolün dozunun
düşürülmesi gerekebilir.
6/14Glukoronidasyonu inhibe ettiği bilinen sodyum valproat haloperidol plazma
konsantrasyonlarını etkilemez.
Haloperidol’ün diğer ilaçlar üzerindeki etkileri
Diğer tüm nöroleptiklerde olduğu gibi NORODOL® DEKANOAT, santral sinir sistemini
(SSS) deprese eden ilaçların (alkol, hipnotikler, sedatifler veya güçlü analjezikler) neden
olduğu SSS depresyonunu artırabilir. SSS etkilerinin metildopa ile birlikte kombine
edildiğinde arttığı rapor edilmiştir.
Haloperidol adrenalin ve diğer semptomatik ajanların etkisini antagonize edebilir ve
guanetidin gibi adrenerjik blokör ajanların kan basıncını düşürücü etkisini tersine
çevirebilir.
Haloperidol trisiklik antidepresanların metabolizmasını ve levodopanın antiparkinson
etkilerini bozabilir.
Haloperidol CYP 2D6 inhibitörüdür. NORODOL® DEKANOAT trisiklik antidepresanların
metabolizmasını inhibe eder, böylece bu ilaçların plazma seviyelerini yükseltir.
Diğer etkileşme şekilleri
Seyrek vakalarda, lityum ve NORODOL® DEKANOAT’ın kombinasyonunda ensefalopati
benzeri sendrom rapor edilmiştir. Bu vakaların, belirgin bir klinik durum mu yoksa NMS
ve/veya lityum zehirlenme vakası mı olduğu tartışmalıdır. Ensefalopati benzeri sendrom
konfüzyon, zaman ve yer kavramının kaybı, baş ağrısı, denge bozukluğu ve uyuşukluğu
kapsar. Kombinasyon üzerine semptomsuz EEG anormalliklerini gösteren bir rapor, EEG
izlemenin makul olabileceğini göstermektedir. Lityum ve haloperidol birlikte
kullanıldığında, haloperidol en düşük etkili dozda verilmeli, lityum seviyeleri izlenmeli ve
1 mmol/l altında tutulmalıdır. Eğer ensefalopati-benzeri sendrom meydana gelirse, tedavi
acilen durdurulmalıdır.
Fenindionun antagonist etkisi rapor edilmiştir.
Düşen inme eşiği seviyesini hesaba katma için antikonvülzanların dozunu artırmak
gerekebilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan araştırmalar üreme toksitesisinin bulunduğunu göstermiştir
(bkz. Bölüm 5.3.). İnsanlara yönelik potansiyel risk bilinmemektedir.
7/14NORODOL DEKANOAT®’ın doğum kontrol yöntemlerine etkisine ilişkin yeterli veri
mevcut değildir.
Gebelik dönemi
Haloperidolün gebelerde güvenli kullanımına ilişkin bir çalışma bildirilmemiştir. Hayvan
çalışmalarının tamamında değil, bir kısmında, zarar verici etkileri olduğuna dair kanıtlar
vardır.
NORODOL® DEKANOAT gerekli olmadıkça gebelik döneminde kullanılmamalıdır.
Gebeliğin üçüncü trimesterinde antipsikotik ilaçlara (haloperidol de dahil) maruz kalan
yenidoğanlar, doğumu takiben, ciddiyet ve süre bakımından çeşitlilik gösterebilen
ekstrapiramidal ve/veya geri çekilme semptomları da dahil çeşitli advers etki risklerine
sahiptir.
Ajitasyon, hipertoni, hipotoni, tremor, somnolans, solunum distresi veya beslenme
bozuklukları rapor edilmiştir. Bu nedenle yenidoğanlar dikkatlice gözlenmelidir.
Haloperidole fetal maruziyeti takiben doğum defektleri olduğuna dair bir takım raporlar
mevcuttur ki burada haloperidolün rolü göz ardı edilemez.
NORODOL® DEKANOAT, gebelikte yalnızca yarar risk değerlendirilmesi yapıldıktan
sonra kullanılmalıdır. Uygulanan doz mümkün olan en düşük doz olmalı ve uygulama süresi
mümkün olan en kısa süre olmalıdır.
Laktasyon dönemi
Haloperidol anne sütüyle atılmaktadır. Anne sütüyle emzirilen çocuklarda ekstrapramidal
semptomlara ait münferit vakalar mevcuttur. Eğer haloperidol dekanoat kullanımı
gerekliyse, emzirmenin faydalarına karşılık potansiyel riskler dengelenmelidir.
Üreme yeteneği/Fertilite
Sınırlı sayıdaki verilere göre, kemirgenlerde görülen embriyo toksik etkiler gibi düşük
fertilite, sınırlı teratojenite dışında belirgin bir tehlike göstermemiştir.
4.7 Araç ve makine kullanımı üzerindeki etkiler
Tedavinin başlangıcında ve özellikle yüksek dozlarda, sedasyonun bazı dereceleri veya
uyanık olma durumunda bozukluk meydana gelebilir. Alkol veya diğer santral sinir sistemi
depresanlarıyla birlikte bu etkiler artmaktadır. Hastalar, tedavileri süresince dikkat
gerektiren araç ve makine kullanımı gibi aktivitelerden uzak durmaları konusunda
uyarılmalıdır.
4.8 İstenmeyen etkiler
Haloperidol dekanoata bağlı istenmeyen etkiler sıklık sıralamasına göre aşağıda yer
almaktadır:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
8/14Kan ve lenf sistemi hastalıkları
Yaygın olmayan: Lökopeni
Bilinmiyor: Agranülositoz, nötropeni, pansitopeni, trombositopeni
Bağışıklık sistemi hastalıkları
Yaygın olmayan: Hipersensitivite
Bilinmiyor: Anafilaktik reaksiyon
Endokrin hastalıkları
Seyrek: Hiperprolaktinemi
Bilinmiyor: Uygunsuz antidiüretik hormon salgılanması
Metabolizma ve beslenme hastalıkları
Bilinmiyor: Hipoglisemi
Psikiyatrik hastalıkları
Çok yaygın: Ajitasyon, insomnia
Yaygın: Depresyon, psikotik hastalıklar
Yaygın olmayan: Zihin karışıklığı hali, libido azalması, libido kaybı, durmadan hareket
etme
Sinir sistemi hastalıkları
Çok yaygın: Ekstrapramidal bozukluk, hiperkinezi, baş ağrısı
Yaygın: Tardif diskinezi, distoni, diskinezi, akatizi, bradikinezi, hipokinezi, hipertoni,
maske yüz ifadesi, somnolans, tremor, sersemlik
Yaygın olmayan: Konvülsiyon, parkinson, akinezi, dişli çark rijiditesi, istemsiz kas
kasılması, sedasyon
Seyrek: Nöroleptik malign sendrom, motor fonksiyon bozukluğu, nistagmus
Göz hastalıkları
Yaygın: Görme bozukluğu, okulojirik kriz
Yaygın olmayan: Görmede bulanıklık
Kardiyak hastalıkları
Yaygın olmayan: Taşikardi
Bilinmiyor: Ventrikül fibrilasyon, Torsades de pointes, ventrikül taşikardi, ekstrasistol
Vasküler hastalıkları
Yaygın: Ortostatik hipotansiyon, hipotansiyon
Solunum, göğüs hastalıkları ve mediastinal hastalıkları
Yaygın olmayan: Dispne
Seyrek: Bronkospazm
Bilinmiyor: Larinks ödemi, laringospazm
Gastrointestinal hastalıkları
9/14Yaygın: Konstipasyon, ağız kuruluğu, aşırı tükürük salgılanması, bulantı, kusma
Hepato-bilier hastalıkları
Yaygın: Karaciğer testlerinde anormallik
Yaygın olmayan: Hepatit, sarılık
Bilinmiyor: Akut karaciğer yetmezliği, kolestaz
Deri ve deri altı doku hastalıkları
Yaygın: Döküntü
Yaygın olmayan: Fotosensitivite, ürtiker, kaşıntı, aşırı terleme
Bilinmiyor: Lökostoklastik vaskülit, eksfoliyatif dermatit
Kas-iskelet bozuklukları, bağ doku ve kemik hastalıkları
Yaygın olmayan: Boyun tutulması, kas katılığı, kas spazmı, kas-iskelet sertliği
Seyrek: Çene kitlenmesi, kas seyirmesi
Böbrek ve idrar yolu hastalıkları
Yaygın: İdrar retansiyonu
Gebelik, Lohusalık ve Perinatal dönem ile ilgili durumlar
Neonatal ilaç geri çekilme sendromu (Bkz. Bölüm 4.6 Gebelik ve laktasyon)
Üreme sistemi ve meme hastalıkları
Yaygın: Erektil disfonksiyon
Yaygın olmayan: Amenore, dismenore, meme ağrısı, memede rahatsızlık hissi, galaktore
Seyrek: Menoraji, menstrüel düzensizlik, cinsel işlev bozukluğu
Bilinmiyor: Jinekomasti, priapizm
Genel bozukluklar ve uygulama bölgesine ilişkin hastalıklar
Yaygın: Enjeksiyon yerinde oluşan reaksiyonlar
Yaygın olmayan: Yürüme bozukluğu, hipertermi, ödem
Bilinmiyor: Ani ölüm, yüzde ödem, hipotermi, enjeksiyon yerinde apse
Araştırmalar
Yaygın: Kilo alımı, kilo kaybı
Seyrek: Elektrokardiyogram QT süresinin uzaması
İlave bilgiler
QT aralığı uzaması, Torsades de pointes, ventriküler fibrilasyon ve ventriküler taşikardiyi
kapsayan ventriküler aritmi ve kardiyak arrest gibi kardiyak etkiler bildirilmiştir. Bu etkiler
yüksek dozlarda ve yatkınlığı olan hastalarda daha sık ortaya çıkmaktadır.
Haloperidol alan hastalarda toksik epidermal nekroliz ve Stevens-Johnson sendromu
bildirilmiştir, bu bildirilerin gerçek insidansı bilinmemektedir.
10/14Antipsikotik ilaç kullanımına bağlı, pulmoner embolizm ve derin damar trombozisini de
içeren venöz tromboembolizm vakaları bildirilmiştir, sıklığı bilinmemektedir.
Pazarlama sonrası yan etki olarak rabdomiyaliz rapor edilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
eposta: tüfam@titck.gov.tr; tel:0 800 314 00 08; faks:0 312 218 35 99).
4.9 Doz aşımı ve tedavisi
Genellikle, haloperidol dozaşımı göstergeleri onun farmakolojik etkilerinin uzamasıdır, en
belirgin şiddetli ekstrapiramidal belirtiler, hipotansiyon ve uykuya doğru geçiş gösteren
ruhsal hissizliktir. Muhtemel QT uzamasına eşlik eden ventrikül aritmi riski
düşünülmelidir.
Hasta solunum depresyonu ve şok durumu yaratacak kadar ciddi hipotansiyon ile birlikte
komada gözükebilir. Çelişkili olarak hipotansiyondan ziyade hipertansiyon meydana
gelebilir. Ayrıca konvülsiyon da oluşabilir.
Haloperidolün belirgin bir antidotu yoktur. Hastanın solunum yolu açık tutulmalıdır ve eğer
gerekirse mekanik ventilasyon uygulanabilir. Çeşitli aritmi raporlarına göre, EKG’nin
izlenmesi şiddetle önerilir. Hipotansiyon ve kolaps, plazma hacmi genişlemesi ve diğer
uygun ölçülerle tedavi edilmelidir. Adrenalin kullanılmamalıdır. Hasta vücut ısısı izlenmeli
ve yeterli miktarda sıvı alımı sağlanmalıdır.
Ciddi ekstrapramidal semptom durumlarında, uygun antiparkinson tedavisi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Butirofenon Türevleri
ATC kodu: N05AD01
Haloperidolün antipsikotik etkinliği özellikle merkezi dopamin bloke edici etkisine
dayanmaktadır. Noradrenaline ve daha az olarak serotonine karşı etkisi vardır. Histamine
ve asetilkolin reseptörlerine karşı sadece çok az düzeyde etkisi vardır.
Haloperidol dekanoat, uzun zamandır iyi bilinen bir ilacın depo preparatı olduğundan,
haloperidolün prodrogu olarak kullanımını valide etmek üzere birçok deneysel hayvan
çalışması yapılmadan önce klinik olarak kullanılmıştır (ve değerli bir ilaç olduğu
bulunmuştur). Bununla birlikte, ilacın farmakolojik aktivitesini ortaya çıkarmak için daha
sonra çalışmalar yapılmıştır.
Yapılan çalışmalarda; haloperidol dekanoat uygulamasından sonra köpeklerde apomorfin-
kaynaklı emezis antagonizmasına paralel haloperidol plazma konsantrasyonları elde
11/14edildiği bildirilmiştir. Haloperidol dekanoatın sıçan ve farelerde antipsikotik benzeri
davranış modelinde herhangi bir intrinsik aktiviteye sahip olmadığını ve in vitro dopamin
reseptörüne bağlanmada haloperidol aktivitesinin yalnızca %2.5’lik bölümüne sahip olduğu
gösterilmiştir. Haloperidol ve haloperidol dekanoatın, intraserebroventriküler
enjeksiyonları sonrasında dopamin metabolitlerinin (homo-vanilik asit ve 3,4-
dihidroksifenilasetik asit) artan birikimi gözlenmiştir, bu birikimdeki değişiklik haloperidol
dekanoat ile daha azdır. Haloperidol dekanoatın tekli enjeksiyonunu takiben, beynin
dopamin yönünden zengin bölümlerinde haloperidol konsantrasyonları (ön korteks, limbik
ön beyin, striatum) 2. günde pik düzeylere ulaşmış, 7 gün boyunca yüksek kalmış ve
ardından yavaş şekilde düşüş göstermiştir.
Kemirgenlerde intramüsküler haloperidol dekanoat enjeksiyonunu takiben davranışsal ve
biyokimyasal olayların gözlenmesine kadar geçen sürenin değişken olduğu tespit edilmiştir.
Haloperidol dekanoat, şartlı sakınma hızını uzun süreyle azaltmıştır. Bu etki enjeksiyondan
24 saat sonra pik düzeylere erişmiş, 9 güne kadar yüksek düzeylerde kalmış ve ardından
yavaş şekilde azalarak yirmi sekizinci günde uygulama öncesi düzeylere dönmüştür. Benzer
şekilde, ön kortekste homo-vanilik asit ve 3,4-dihidroksifenilasetik asit konsantrasyonları 8
saat sonra pik düzeylere erişmiş ve enjeksiyondan 21 gün sonra normalden anlamlı şekilde
daha yüksek düzeylerde kalmayı sürdürmüştür.
Haloperidol dekanoatın prolaktin-salım aktivitesi ve antiapomorfin aktivitesi uzun
sürmemiştir. Her iki etki de 24 saat içinde pik düzeylere ulaşmış ancak 7 gün içinde
uygulama öncesi düzeylere inmiştir.
Striatumda dopamin metabolitlerinin birikimi haloperidol dekanoat enjeksiyonundan 8 saat
sonra pik düzeylere erişmiş ancak 21 gün içinde normale dönmüştür. Dopamin
metabolitlerinin farklı birikimi, ekstrapiramidal yan etkilerin nigrostriatal dopamin
sisteminde dopamin reseptör blokajından kaynaklandığı yaygın olarak kabul gördüğünden
dolayı, haloperidol dekanoatın neden uzun süreli antipsikotik klinik etkiye ancak daha kısa
süreli ekstrapiramidal etkiye sahip olduğunu açıklamaya yardımcı olabilir.
İnsanlarda bilgisayarlı EEG farmakodinami çalışmaları, 75 ila 300 mg/ay dozunda verilen
haloperidol dekanoatın, enjeksiyondan sonra ilk haftada psikotik hastalarda teta spektrum
kuvvetini artırdığını ve artışın klinik iyileşme ile orantılı olduğunu göstermiştir.
Haloperidol dekanoatın diğer farmakodinamik etkileri haloperidolünkine benzerdir.
5.2 Farmakokinetik özellikler
Genel özellikler
Emilim:
Solüsyondaki haloperidol dekanoat, enjeksiyon yerinden yavaşça yayılır ve esteraz ile
haloperidole hidrolize olarak, sistemik dolaşıma girer.
Dağılım:
30-300 mg haloperidol dekanoat başlangıç dozundan sonra plazma konsantrasyonu dağılımı
0.8 ila 3.2 ng/ml olur. İkinci dozdan sonra kararlı doz 2.8 ng/ml’e ulaşır. Oral idame
12/14tedavinin yaklaşık 20 katı aylık dozun klinik olarak eşdeğeri olduğu belirtilmiştir. Kan
seviyeleri hastalar arasında önemli ölçüde farklılık gösterir. Proteinlerine bağlanma oranı %
90’dır.
Biyotransformasyon: Karaciğerde inaktif bileşenlerine ayrılır.
Eliminasyon:
Yarılanma ömrü yaklaşık 3 haftadır. İdrar (% 33 ila % 40 metabolit olarak) ve feçes
(%15) ile atılır. Klerensi 550 ± 133 ml/dk’dır.
Doğrusallık/ doğrusal olmayan durum: Haloperidol dekanoat dozu ile plazma haloperidol
konsantrasyonu 450 mg’ın altındaki dozlarda yaklaşık olarak doğrusaldır. Bununla
birlikte intramusküler enjeksiyon olarak uygulanan haloperidol dekanoatın
farmakokinetiği uygulanan kişiler arasında oldukça değişiklik gösterebilmektedir.
5.3 Klinik öncesi güvenlilik verileri
Sınırlı sayıda veri mevcuttur bununla birlikte bu veriler, kemirgenlerde görülen embriyo-
toksik etkiler gibi düşük fertilite, sınırlı teratojenite dışında belirgin bir tehlike
göstermemiştir. Yayınlanmış olan birkaç in vitro çalışmada haloperidolün kardiyak
hERG kanallarını bloke ettiği gösterilmiştir. Birkaç in vivo çalışmada bazı hayvan
modellerine haloperidolün yaklaşık 0,3 mg/kg i.v. dozunda ve 4 ila 20 ng/ml olan etkili
insan plazma konsantrasyonundan 3 ila 7 kat yüksek Cmax plazma seviyesinde i.v.
uygulaması, QTc de kayda değer bir uzamaya neden olmuştur. QTc de uzamaya neden
olan bu i.v. dozlar aritmiye yol açmamıştır. 1 ila 5 mg/kg arasındaki bazı yüksek i.v.
dozları, etkili insan plazma konsantrasyonlarından 19 ila 68 kat yüksek Cmaks plazma
seviyesinde QTc de uzamaya ve/veya ventriküler aritmiye yol açmıştır.
6.FARMASÖTİK ÖZELLİKLER
6.1 Yardımcı Maddelerin Listesi
Her ampulde;
Benzil Alkol
Susam Yağı
6.2 Geçimsizlikler
Bilinmemektedir.
6.3 Raf ömrü
24 ay
6.4 Saklamaya yönelik özel tedbirler
30°C’nin altındaki oda sıcaklığında saklayınız.
Buzdolabına koymayınız, dondurmayınız. Işıktan koruyunuz.
Reçete ile satılır.
13/146.5 Ambalajın niteliği ve içeriği
3 ml’lik amber cam ampul, 1 ampul içeren paketlerde
3 ml’lik amber cam ampul, 5 ampul içeren paketlerde
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Ali Raif İlaç San. A.Ş.
Yeşilce Mahallesi
Doğa Sokak No:4
34418 Kağıthane/İSTANBUL
Tel: 0212 316 78 00
Faks: 0212 316 78 78
8. RUHSAT NUMARASI
227/30
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 02.12.2010
Ruhsat yenileme tarihi:
10. KÜB’ÜN YENİLENME TARİHİ
14/14