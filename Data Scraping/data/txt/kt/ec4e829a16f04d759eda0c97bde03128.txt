 
 
1 / 7 KULLANMA TALİMATI  
 
KONSOFT  10 g oral çözelti hazırlamak için toz  
Ağızdan alınır.  
 
Etkin madde: Her 1 saşe, 10 g Makrogol tip 4000 (polietilen glikol 4000)  içerir.  
Yardımcı maddeler: Portakal aroması (orange  82 417 P), kolloidal silikon dioksit ve sükraloz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. KONSOFT  nedir ve ne için kullanılır?  
2. KONSOFT’u  kullanmadan önce dikkat edilmesi gerekenler  
3. KONSOFT  nasıl kullanılır?  
4. Olası yan etkiler nelerdir?  
5. KONSOFT’u n saklanması  
 
Başlıkları yer almaktadır.  
 
1. KONSOFT  nedir ve ne için kullanılır?  
KONSOFT , içerisinde beyaza yakın renkte portakal kokulu toz bulunan , tek -dozlu saşeler 
halindedir. Etkin madde olarak makrogol tip 4000 (polietilen glikol 4000) içerir, 20  adet saşe 
içeren kutu içerisinde ambalajlanır.  
 
KONSOFT , ozmotik laksatifler (dışkıyı yumuşatan müshil) olarak adlandırılan bir ilaç 
grubundandır. Ozmotik laksatifler dışkı içerisindeki su miktarında artış sağlar ve böylece 
dışkının bağırsaklardan geçişini kolaylaştırır.  
 
KONSOFT  yetişkinler ile 8 yaş ve üzeri çocuklarda kabızlığın belirtilerine yönelik 
(semptomatik) tedavisinde endikedir (kabızlığın nedenini tedavi etmekten çok, belirtilerini 
düzeltir).  
 
Tüm laksatiflerde olduğu üzere kabızlık tedavisine başlanmadan önce, hastada herhangi bir 
organik hastalık varlığı hekim tarafından bertaraf edilmelidir.  
 
 
2 / 7 Tedavi mutlaka sağlıklı bir yaşam tarzı ve diyet ile desteklenmeli ve sadece geçici olarak 
kullanılmalıdır.  
 
Çocuklarda kabızlık tedavisinde en fazla 3 ay süreyle uygulanır. 3 aydan daha uzun süreli 
kullanılmamalıdır.  
 
Ara sıra görülen kabızlık:  
Yaşam tarzınızda meydana gelen herhangi bir değişiklik nedeniyle oluşabilir. Kısa süreli 
tedavi için kullanılan ilaçlar mevcuttur. Yaşam tarzı değişikliği ile açıklanamayan veya ağrı, 
ateş, karında şişlik ile birlikte görülen kabızlıkta, doktorunuza mutlaka danışın.  
 
Kronik (uzun süreli) kabızlık:  
Kronik kabızlık;  
• Doktor tavsiyesi gerektiren bağırsak hastalığı  
• Diyet ve yaşam tarzı değişikliklerine bağlı bağırsak fonksiyonlarında rahatsızlık 
(dengesizlik) sebebiyle meydana gelebilir.  
 
Kronik kabızlık tedavisi :  
• Diyetle birlikte lifli gıdaların alımının arttırılması (sebze, tam tahıllı ekmek ve meyve)  
• Su ve meyve suyu alımının arttırılması  
• Fiziksel aktivitenin arttırılması (spor, yürüyüş)  
• Dışkılama refleksinde iyileşme  
ile birlikte düşünülmelidir.  
 
Sağlıklı yaşam tarzı ve diyet uygulanmasına rağmen kabızlık devam ederse, altta yatan bir 
sebepten şüphelenilmeli ve bu durum tedavi edilmelidir.  
 
2. KONSOFT’u  kullanmadan önce dikkat edilmesi gerekenler  
KONSOFT’u  aşağıdaki durumlarda KULLANMAYINIZ  
Eğer;  
• Makrogol (polietilen glikol) ya da KONSOFT  içeriğindeki herhangi bir maddeye karşı 
alerjiniz (aşırı duyarlılık) varsa , 
• Herhangi bir bağırsak hastalığınız (özellikle kalın bağırsakta görülen ülseratif kolit, Crohn 
hastalığı gibi rahatsızlıklar) varsa ,  
• Sebebi bilinmeyen karın ağrınız varsa ,  
• Mide -bağırsak kanalında yırtılma, delinme (perforasyon) belirtileri ya da yırtılma, delinme 
riski varsa ,  
• Bağırsak tıkanıklığı belirtileriniz varsa ,  
 
KONSOFT  kullanılmamalıdır.  
 
 
 
 
 
 
3 / 7 KONSOFT’u  aşağıdaki durumlarda DİKKATLİ KULLANINIZ  
• Eğer KONSOFT  kullanımından sonra diyare (ishal) oluşursa, elektrolit bozuklukları 
(kanda bazı tuzların azalması) gelişmesi riski mevcuttur. Bu risk yaşlı hastalar, karaciğer 
ya da böbrek hastalığı olan kişiler veya diüretik (idrar söktürücü) ilaç kullanan hastalarda 
daha yüksektir. Eğer bu hasta grubunda iseniz ve ishal meydana gelirse elektrolit 
seviyelerinizin kan testi ile kontrolü için mutlaka doktorunuza başvurmalısınız.  
• Çocuğunuza KONSOFT  uygulamadan önce kabızlığın herhangi bir organik sebep olasılığı 
dışlanması amacıyla mutlaka doktorunuza danışın.  
• Tedaviden 3 ay sonra doktorunuz, çocuğunuzun klinik durumunu değerlendirecektir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
KONSOFT’u n yiyecek ve içecek ile kullanılması  
Her KONSOFT  uygulamasından sonra 125 ml sıvının (örneğin su) içilmesi önerilmektedir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile yseniz, hamile olduğunuzu düşünüyorsanız, hamile kalmayı planlıyorsanız ilacı 
kullanmadan önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
KONSOFT  emzirme döneminde kullanılabilir. Ancak bebeğinizi emziriyorsanız ilacı 
kullanmadan önce doktorunuza veya eczacınıza danışınız.  
 
Araç ve makine kullanımı  
KONSOFT’u n araç ve makine kullanma yeteneğiniz üzerinde etkisi yoktur.  
 
KONSOFT’u n içeriğinde bulunan bazı yardımcı maddeler hakkında önemli bilgiler  
KONSOFT’u n içeriğinde herhangi bir uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı  
KONSOFT , beraber kullanılan diğer ilaçların emilimini geciktirebilir, ilaçların etkisini 
azaltabilir ya da ilaçları etkisizleştirebilir. Bu durumdan özellikle:  
- Antiepileptikler (epilepsi/sara tedavisinde kullanılan ilaçlar),  
- Digoksin (kalp yetmezliğinde kullanılan bir ilaç) ,  
- Immünsupresifler (bağışıklık sistemini baskılayan ilaçlar) ilaçlar etkilenebilmektedir.  
 
 
4 / 7 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. KONSOFT  nasıl kullanılır?  
• Uygun kullanım ve doz/uygulama sıklığı için talimatlar:  
KONSOFT’u  doktorunuz un size söylediği şekilde kullanınız. Emin değilseniz doktorunuza 
veya eczacınıza danışarak kontrol ediniz.   
Önerilen doz; tercihen sabahları tek doz olarak uygulanan günde 1 -2 saşe’dir. Her 
uygulamadan sonra 125 ml sıvının (örneğin su) içilmesi önerilmektedir.  
Günlük doz, elde edilen klinik etkiye göre ayarlanmalıdır. Doz; gün aşırı 1 saşe (özellikle 
çocuklarda) ile günde maksimum 2 saşe uygulanması arasında değişmektedir.  
KONSOFT  etkisini uygulandıktan sonraki 24 - 48 saat içinde gösterir.  
 
• Uygulama yolu ve metodu:  
KONSOFT  ağızdan alınır, tercihen sabahları uygulanır.  
Her bir saşe içeriğini kullanmadan hemen önce bir bardak (en az 125 ml) suda çözünüz ve 
çözdükten sonra içiniz. Meydana gelen çözelti beyazımsı, hafif bulanık olacaktır.  
KONSOFT  kullandıktan sonra bağırsak hareketlerinizin sıklığındaki iyileşme, sağlıklı diyet 
ve yaşam tarzının sürdürülmesi ile sağlanacaktır.  
 
• Değişik yaş grupları:  
Çocuklarda  ve ergenlerde  kullanımı:  
Çocuklarda kullanım, 3 aydan uzun süreli tedaviye ait klinik veriler yetersiz olduğundan, 3 
ayı geçmemelidir.  
Tedavi kademeli olarak sonlandırılmalı ve kabızlık tekrarlarsa devam edilmelidir.  
Yaşlılarda kullanımı:  
Özel bir kullanım durumu bulunmamaktadır.  
 
• Özel kullanım durumları:  
Böbrek yetmezliği:  
Özel bir kullanım durumu bulunmamaktadır.  
Karaciğer yetmezliği:  
Özel bir kullanım durumu bulunmamaktadır.  
 
Eğer KONSOFT’u n etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla KONSOFT  kullandıysanız : 
KONSOFT’u n kullanmanız gerekenden daha fazla alınması ile ishal, karın ağrısı ve kusma 
oluşabilir. Bu etkiler ilacın geçici süreyle bırakılması ya da dozunun azaltılması ile geçer.  
Eğer şiddetli ishal ya da kusma görülürse, sıvı kaybından dolayı elektrolit kaybını önlemek 
için tedaviye ihtiyaç duyabilirsiniz; bu sebeple en kısa sürede doktorunuz ile temasa geçiniz.  
 
KONSOFT’ta n kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
 
5 / 7 KONSOFT’u  kullanmayı unutursanız : 
Unutulan dozları dengelemek için çift doz almayınız.  
 
KONSOFT  ile tedavi sonlandırıldığında oluşabilecek etkiler  
KONSOFT  tedavisi sonlandırıldığında herhangi bir olumsuz etki oluşması beklenmez.  
 
4. Olası yan etkiler nelerdir?  
Tüm ilaçlar gibi KONSOFT’u n içeriğinde bulunan maddelere duyarlı olan ki şilerde yan  
etkiler olabilir.  
 
Aşağıdakilerden biri olursa, KONSOFT’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
En şiddetli yan etkiler prurit (kaşıntılı kızarıklık), döküntü, yüz ödemi (yüzün şişmesi), 
Quincke ödemi (derinin derin tabakalarının hızlı bir şekilde şişmesi), ürtiker (kurdeşen) ve 
anafilaktik şokun dahil olduğu alerjik (hipersensitivite/aşırı duyarlılık) reaksiyonlarıdır. 
Görülme sıklığı yetişkin hastalarda çok seyrek (10000 hastanın birinden az görülebilir), 
pediyatrik hastalarda ise bilinmiyor (eldeki veriler ile belirlenemeyecek kadar az hastada 
görülebilir) olarak bildirilmiştir.  
 
Bunların hepsi ciddi yan etkilerdir.  
Eğer bunlardan biri sizde mevcut ise, sizin KONSOFT ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır : 
Çok yaygın:   10 hastanın en az birinde görülebilir.  
Yaygın:   10 hastanın birinden az fakat 100 hastanın birinden fazla görülebilir.  
Yaygın olmayan:  100 hastanın birinden az fakat 1.000 hastanın birinden fazla görülebilir.  
Seyrek:  1.000 hastanın birinden az fakat 10.000 hastanın birinden fazla 
görülebilir.  
Çok Seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Erişkinler:  
Yan etkiler genel olarak önemsiz ve geçicidir ve çoğunlukla sindirim sistemini etkilemiştir.  
 
Yaygın  
• Karın ağrısı  
• Karında şişlik  
• Bulantı  
• İshal (makat ağrısına neden olabilir)  
 
Yaygın olmayan  
• Kusma  
• Acil defekasyon (dışkılama) ihtiyacı  
 
 
6 / 7 • Fekal inkontinas (dışkı tutamama)  
 
Bilinmiyor  
• Elektrolit bozuklukları (sodyum ve potasyum gibi kan tuzlarının kan seviyelerinde düşüş, 
hiponatremi, hipokalemi)  
• Özellikle yaşlı hastalarda şiddetli ishalin sebep olduğu dehidrasyon (su kaybı)  
• Eritem (deri üzerinde oluşan kızarıklık)  
 
Çocuklar/ergenler:  
Yetişkin popülasyonunda olduğu üzere, yan etkiler genel olarak önemsiz ve geçicidir ve 
çoğunlukla sindirim sistemini etkilemiştir:  
 
Yaygın  
• Karın ağrısı  
• İshal (anüs (makat) çevresinde ağrısına neden olabilir)  
 
Yaygın olmayan  
• Kusma  
• Şişkinlik hissi  
• Bulantı  
 
KONSOFT’u n yüksek dozlarda alınması ile ishal, karın ağrısı ve kusma oluşabilir. Bu etkiler 
ilacın geçici süreyle bırakılması ya da dozunun azaltılması ile geçer.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. KONSOFT’u n saklanması  
KONSOFT’u  çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında  saklayınız.  
Son kullanma tarihiyle uyumlu olarak kullanınız.  
Etiketin veya ambalajın üzerinde belirtilen son kullanma tarihinden sonra KONSOFT’u  
kullanmayınız . 
Eğer üründe ve/veya ambalajında bozukluklar fark ederseniz KONSOFT’u  kullanmayınız .  
 
 
 
7 / 7 Son kullanma tarihi geçmiş veya kullanılmayan ilaçları çöpe atmayınız! T.C. Çevre , 
Şehircilik  ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  Vefa İlaç San. ve Tic. A.Ş. 
Beylikdüzü OSB Mah.  2. Cadde No:3 /2 
Beylikdüzü/ İstanbul  
 
Üretim Yeri:  Vefa İlaç San. ve Tic. A.Ş. 
Beylikdüzü OSB Mah.  2. Cadde No:3 /2 
Beylikdüzü/ İstanbul  
 
Bu kullanma talimatı  26.07.2024  tarihinde onaylanmıştır.  
