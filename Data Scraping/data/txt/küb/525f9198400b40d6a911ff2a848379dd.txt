 
1 / 18 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
A-FERİN SİNÜS 500 mg/30 mg/1,25 mg film kaplı  tablet  
 
2. KALİTATİF VE KANTİTATİF BİLEŞİM  
 
Etkin madde:  
Parasetamol       500 mg  
Psödoefedrin hidroklorür   30 mg  
Triprolidin hidroklorür    1,25 mg  
 
Yardımcı maddeler:  
Yardımcı maddeler için 6.1’e bakınız.  
 
3. FARMASÖTİK FORM  
 
Film kaplı tablet  
Sarımsı yeşil renkli, bir yüzü düz, diğer yüzü çentikli oblong film kaplı tablet  
 
4. KLİNİK ÖZELLİKLER   
 
4.1. Terapötik endikasyonlar  
 
A-FERİN SİNÜS, özellikle nazal mukoza ve sinüsler gibi üst solunum yolu mukozalarının 
dekonjestanı ve histamin H1 -reseptör antagonisti ve analjezik kombinasyonunun yararlı 
olduğu hafif ve orta şiddetteki ağrı ve ateşin eşlik ettiği  aşağıdaki üst solunum yolu 
hastalıklarının semptomatik tedavisinde kullanılır:  
Alerjik nezle, vazomotor nezle, soğuk algınlığı ve grip  
 
4.2. Pozoloji ve uygulama şekli  
 
Pozoloji/uygulama sıklığı ve süresi:  
12 yaşın üzerindeki çocuklar ve yetişkinlerde: Günde 3 veya 4 kez 1 tablet. Maksimum 
günlük doz 4 tablettir.  
 
Hekim önerisi yoksa üç ardışık günden daha fazla kullanılmamalıdır.  
 
Uygulama şekli:  
Sadece ağızdan kullanım içindir.  
 
Özel popülasyonlara ilişkin ek bilgiler:   
Böbrek yetmezliği:   
Psödoefedrin daha çok böbreklerle atılır. Böbrek yetmezliği, plazma psödoefedrin düzeylerini 
yükseltecektir. Psödoefedrin ve parasetamol şiddetli böbrek yetmezliği olan hastalarda 
kullanılmamalıdır (bk.  Bölüm 4.3 ). Parasetamol hafif ve orta şiddette böbrek yetmezliği olan 
hastalarda ise dikkatli şekilde kullanılmalıdır (bk.  Bölüm 4.4). 
 
2 / 18 Karaciğer yetmezliği:  
Triprolidin temelde hepatik metabolizma ile elimine edildiğinden şiddetli karaciğer 
yetmezliği olan hastalarda dozun azaltılması düşünülmelidir (bk . Bölüm 4.4 ). 
 
Parasetamol hafif -orta şiddette karaciğer bozukluğu olan hastalarda dikkatle kullanılmalıdır 
(bk. Bölüm 4.4 ). Şiddetli yetmezliklerinde ise kullanılmamalıdır ( bk. Bölüm 4.3 ). 
 
Pediyatrik popülasyon:   
12 yaş ve üzeri çocuklarda kullanılmalıdır.  
 
Geriyatrik popülasyon:  
Normal yetişkin dozu uygundur.  
 
Yaşlılarda psödoefedrin veya triprolidin ile yapılmış spesifik çalışmalar bulunmamaktadır. 
Yaşlılarda konfüzyon dahil triprolidinin nörolojik antikolinerjik etkilerinin oluşması ve 
paradoksal eksitasyon gelişmesi muhtemeldir (bk. Bölüm 4.4 ). 
 
Alkol alan kişilerde hepatotoksisite riski nedeniyle günlük alınan parasetamol dozunun 2000 
mg’ı aşmaması gerekir.  
 
4.3. Kontrendikasyonlar  
 
A-FERİN SİNÜS aşağıdaki durumlarda kontrendikedir;  
• Psödoefedrin hidroklorüre, triprolidin hidroklorüre, parasetamole ilacın diğer bileşenlerine 
veya diğer adrenerjik ilaçlara karşı aşırı duyarlılığı olanlarda.  
• Şiddetli hipertansiyon ve taşikardinin eşlik ettiği hastalıkları olanlarda veya şiddetli 
koroner arter hastalığı olanlarda.  
• Şiddetli karaciğer (Child -Pugh kategorisi >9) ve böbrek yetmezliği olanlarda.  
• Diğer sempatomimetik ilaçları (dekonjestanlar, iştah bastırıcılar ve amfetamin benzeri 
psikostimülanlar gibi) alanlarda,  
• Monoamino oksidaz inhibitörleri ile tedavi olanlarda ( A-FERİN SİNÜS kullanımından 
önceki 14 gün içinde MAOİ (bir antibakteriyel olan furazolidon dahil) / RIMA almış ve/veya 
almaya devam eden hastalarda) kontrendikedir. Psödoefedrin ve bu tip bir ilacın aynı anda 
kullanılması kan basıncında yükselmeye neden olabilir.  
• Diabetes mellitus u olanlarda ,  
• Hipertiroidizm olanlarda ,  
• Glokomu olanlarda ,  
• Feokromositoma olanlarda ,  
• 12 yaş altı çocuklarda , 
• Şiddetli hipertansiyon ya da kontrol altına alınamamış hipertansiyon u olanlarda,  
• Şiddetli akut ya da kronik böbrek hastalığı/böbrek yetmezliği  olanlarda.  
 
4.4. Özel kullanım uyarıları ve önlemleri  
 
• Parasetamolü ilk kullananlarda veya daha önce kullanım hikâyesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımının bırakılması ve 
 
3 / 18 alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi 
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve 
ölümle sonuçlanabilen Steven Johnson Sendromu (SJS), toksik epidermal nekroliz (TEN) ve 
akut generalize ekzantematöz püstüloz (AGEP) dahil cilt reaksiyonlarına neden 
olabilmektedir.  
 
• Anemisi olanlar da, akciğer hastaları nda, karaciğer ve böbrek fonksiyon bozukluğu olan 
hastalarda doktor kontrolü altında dikkatli kullanılmalıdır. Önceden mevcut hepatik hastalığı 
bulunan hastalar için, yüksek dozda veya uzun süreli tedaviler esnasında periyodik aralıklarla 
karaciğer fonksiyon tetkikleri yapmak gerekebilir. Böbrek yetmezliği (kreatinin kl irensi <10 
mL/dakika) halinde, doktorun parasetamol kullanımının yarar/ risk oranını dikkatle 
değerlendirmesi gerekir. Doz ayarlaması yapılmalı ve hasta kesintisiz izlenmelidir.  
 
• Bir yıl boyunca günlük terapötik parasetamol dozları alan bir hastada hepatik nekroz ve 
daha kısa süreli olarak aşırı doz kullanan bir hastada karaciğer hasarı bildirilmiştir. 12 – 48 
saat içinde karaciğer enzimleri yükselebilir ve protrombin zamanı uzayabilir. Ancak klinik 
semptomlar dozun alınmasından 1 – 6 gün sonrasına kadar görülmeyebilir.  
 
• Parasetamol a kut yüksek dozda ciddi karaciğer toksisitesine neden olur.  Erişkinlerde 
kronik günlük dozlarda karaciğer hasarına neden olabilir . 
 
• Hepatotoksisite riskinden ötürü, parasetamol, tavsiye edilenden daha yüksek dozlarda ya 
da daha uzun süreli alınmamalıdır. Hafif veya orta şiddette karaciğer yetmezliği (Child -Pugh 
kategorisi <9) olan hastalar, parasetamolü dikkatli kullanmalıdırlar.  
 
• Terapötik dozlarda parasetamol uygulaması sırasında serum alanin aminotransferaz (ALT) 
düzeyi yükselebilir.  
 
• Terapötik dozlarda parasetamol ile hepatik oksidatif stresi artıran ve hepatik glutatyon 
rezervini azaltan ilaçların eşzamanlı kullanımı, alkolizm, sepsis veya diabetes mellitus gibi 
çeşitli durumlar hepatik toksisite riskinde artışa yol açabilir.  
 
• Sepsis gibi glutatyon eksikliği olan hastalarda, parasetamol kullanımı metabolik asidoz 
riskini arttırabilir.  
Ciddi bir enfeksiyonunuz varsa bu metabolik asidoz riskini arttırabilir.  
 
Metabolik asidoz belirtileri şunlardır:  
• Derin, hızlı ve zorlanarak nefes alıp vermek  
• Mide bulantısı ve kusma  
• İştahsızlık  
 
• Yüksek dozlarda parasetamolün uzun süreli kullanılması böbrek hasarına neden olabilir.  
 
• Genelde, özellikle diğer analjeziklerle kombinasyon halinde kesintisiz parasetamol e 
kullanılması, kalıcı böbrek hasarına ve böbrek yetmezliği riskine (analjezik nefropatisi) yol 
açabilir.  
 
 
4 / 18 • Glukoz 6 fosfat dehidrogenaz eksikliği olanlarda dikkatli kullanılmalıdır. Seyrek olarak 
hemoliz vakaları görülebilir.  
 
• Gilbert sendromu olan hastaların parasetamol kullanması, sarılık gibi klinik semptomlara 
ve daha belirgin hiperbilirubinemiye neden olabilir. Bundan dolayı, bu hastalar parasetamolü 
dikkatli kullanmalıdırlar.  
 
• Orta düzeyde alkol ile birlikte eşzamanlı parasetamol alınması, karaciğer toksisitesi 
riskinde bir artışa yol açabilir. Alkolik karaciğer hastalarında dikkatli kullanılmalıdır.  Alkol 
alan kişilerde hepatotoksisite riski nedeniyle günlük alınan parasetamol dozunun 2000 mg’ı 
aşmaması gerekir.  
 
• Parasetamol içeren diğer ilaçların A -FERİN SİNÜS ile eşzamanlı kullanımından 
kaçınılmalıdır.  
 
• Parasetamol içeren başka ilaçlarla birlikte kullanımı doz aşımına neden olabilir. 
Parasetamol doz aşımı sonuçları karaciğer nakli ya da ölüme kadar varabilen karaciğer 
yetmezliğine yol açabilir. Parasetamol içeren ve ağrı kesici, ateş düşürücü, grip ve nezle 
semptomlarını giderici ya da uykuya yardımcı ilaçlar ile birlikte kullanılması önerilmez.  
 
• 3-5 gün içinde yeni semptomların oluşması ya da ağrının ve/veya ateşin azalmaması 
halinde, hastaların parasetamol kullanmaya son vermesi ve bir doktora danışması önerilir.  
 
• Uzun süreli kullanımından kaçınılmalıdır. 5 günden daha uzun süre kullanılmamalıdır.  
 
• 60 yaş üzeri ndeki  hastalarda, hipertansiyonu, hipertiroidizmi, diabetes mellitusu, 
kardiyovasküler hastalı ğı, iskemik kalp hastalığı, glokomu veya prostat hipertrofisi 
(hiperplazisi)  olan hastalarda dikkatli kullanılmalıdır. Uzun süreli kullanımdan kaçınılmalıdır. 
5 günden daha uzun süre kullanılmamalıdır.   
 
• Şiddetli karaciğer bozukluğu ve orta derecede böbrek yetmezliği olanlarda, özellikle 
kardiyovasküler hastalıkla birlikte olduğu durumlarda dikkatli kullanılmalıdır.  
 
• Psödoefedrin ile iskemik kolit raporları alınmıştır. Ani karın ağrısı, rektal kanama veya 
diğer iskemik kolit semptomları gelişirse psödoefedrin derhal bırakılmalı ve doktora 
başvurulmalıdır.  
  
• Beta blok ör veya diğer antihipertansif ilaçları kullanan hastalarda dikkatli kullanılmalıdır.  
 
• Alkolün etkilerini artırabilir bu nedenle eşzamanlı alkol tüketiminden kaçınılmalıdır.  
 
• Öksürük ve soğuk algınlığı ilaçları dahil diğer antihistaminiklerle birlikte kullanımdan 
kaçınılmalıdır.  
 
• Çocuklar ve yaşlılarda nörolojik antikolinerjik etkiler ve paradoksikal eksitasyon görülme 
olasılığı daha yüksektir.  
 
 
5 / 18 • Halüsinasyonlar, huzursuzluk, uyku düzensizliği oluştuğunda kesilmelidir.  
 
• Sersemlik yapabilir ( bk. Araç ve makine kullanımı üzerindeki etkileri). Bu konuda objektif 
veriler bulunmamasına rağmen, A -FERİN SİNÜS kullananların aynı zamanda alkol veya 
merkezi sinir sistemi üzerine etkili başka sedatifler kullanmaktan kaçınmaları gerekir.   
 
• Tanısı konmuş veya şüpheli konjenital uzamış QT sendromu veya Torsades de Pointes 
hastalarında kullanımından kaçınılmalıdır.  
  
• Psödoefedrinin normal tansiyona sahip hastalarda tansiyon arttırıcı bir etkisi olmamakla 
birlikte, trisiklik antidepresanlar, ya da diğer sempatomimetik ajan (dekonjestanlar, iştah 
baskılayıcılar ve amfetamin benzeri psikostimulanlar gibi) ilaçları kullanan hastalarda dikkatli 
kullanılmalıdır. Bu hastalarda tek doz A -FERİN SİNÜS’ün tansiyona etkisi tekrar dozdan 
veya gözetimsiz tedaviden önce gözlemlenmelidir.  
 
• Psödoefedrin de dahil olmak üzere, sempatomimetik ilaçlarla raporlanmış seyrek posterior 
geri dönüşümlü ensefalopati (PRES)/ geri dönüşümlü serebral vazokonstrüksiyon sendromu 
(RCVS) vakaları mevcuttur. Raporlanan semptomlar içerisinde ani başlayan şiddetli baş 
ağrısı, bulantı, kusma ve görme bozuklukları yer almaktadır. Çoğu vaka uygun tedaviyi 
takiben birkaç gün içinde iyileşir veya semptomlar çözülür. PRES/ RCVS semptomları/ 
belirtileri gelişirse psödoefedrin derhal kesilmeli ve hekime başvurulmalıdır.  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS)  
 
Psödoefedrin içeren ilaçların kullanımıyla PRES ve RCVS vakaları bildirilmiştir (bk. Bölüm 
4.8). Risk, şiddetli veya kontrol altına alınamayan hipertansiyon veya şiddetli akut ya da 
kronik böbrek hastalığı/ böbrek yetmezliği bulunan hastalarda artmaktadır (bk. Bölüm 4.3).  
 
Aşağıda belirtilen semptomların ortaya çıkması halinde psödoefedrin kullanımı bırakılmalı ve 
acilen tıbbi yardım alınmalıdır; ani şiddetli baş ağrısı veya gök gürültüsü tarzında baş ağrısı 
(kısa sürede başlayan ve çok kısa sürede en yüksek şiddete ulaşan baş ağrısı), mide bulantısı, 
kusma, konfüzyon, nöbet ve/veya görme bozuklukları. Bildirilen PRES ve RCVS vakalarının 
çoğu ilacın kullanımının bırakılması ve uygun tedavi uygulamasının ardından düzelmiştir.   
 
A-FERİN SİNÜS, kinolin sarısı içerdiği için alerjik reaksiyonlara sebep olabilir.  
 
4.5. Diğer tıbbi ürünler ile etkileşimler ve diğer etkileşim şekilleri  
 
Eşzamanlı olarak psödoefedrin hidroklorür ve MAO inhibitörü (veya bir MAO inhibitörü 
kesildikten sonraki iki hafta içerisinde) kullanımı hipertansif krize neden olabilir. MAO 
inhibitörleri (furazolidon dahil), triprolidinin antikolinerjik etkilerini artırabilir (bk. Bölüm 
4.3). 
 
Sempatomimetik aminlerin katabolizmasını etkileyen sempatomimetik ajanlarla eşzamanlı 
kullanımı (dekonjestanlar, iştah bastırıcılar ve amfetamin benzeri psikostimülanlar gibi) 
zaman zaman kan basıncında artışa neden olabilir (bk. Bölüm 4.3 ). 
 
 
6 / 18 Moklobemid ve oksitosin ile birlikte kullanımı tansiyon yükselmesine sebebiyet verebilir.  
 
Triprolidin ile hipnotikler, sedatifler veya anksiyolitik ilaçların eşzamanlı kullanımı 
sersemliği artırabilir. Eşzamanlı olarak alkol tüketimi de benzer etkilere neden olabilir (bk. 
Bölüm 4.4)  
 
Psödoefedrin içermesinden dolayı A-FERİN SİNÜS , bretilyum,  betanidin,  guanetidin 
debrizokin, metildopa ve alfa ve beta adrenerjik blokör ilaçlar gibi sempatik aktiviteyi 
engelleyen hipotansif ilaçların etkisini kısmen tersine çevirir. (bk. Bölüm 4.4 ) 
 
Kardiyak glikozidler disritmi riskine, ergot alkaloidleri ise ergoti zm riskine sebep olabilir.  
 
Propantelin gibi mide boşalmasını yavaşlatan ilaçlar, parasetamolün yavaş emilmesine ve 
dolayısıyla parasetamolün etkisinin daha geç ortaya çıkmasına neden olabilir.  
 
Metoklopramid gibi mide boşalmasını hızlandıran ilaçlar, parasetamolün daha hızlı 
emilmesine ve dolayısıyla parasetamolün etkisinin daha hızlı başlamasına neden olabilir.    
 
Metoklopramid ya da domperidon ile kullanıldığında parasetamolün absorpsiyon hızı artabilir 
ve absorpsiyon miktarı kolestiramin ile azalabilir.   
 
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.) 
veya rifampisin gibi karaciğerde hepatik mikrozomal enzim indüksiyonuna sebep olan 
ilaçların tek başına kullanıldığında zararsız olan parasetamol dozlarıyla eşzamanlı kullanımı 
karaciğer hasarına yol açabilir. Aşırı alkol tüketimi halinde, terapötik dozlarda bile 
parasetamol alınması da karaciğer hasarına neden olabilir.  
 
Parasetamolün kloramfenikol ile kombinasyon halinde kullanılması, kloramfenikolün 
yarılanma ömrünü uzatabilir ve dolayısıyla bu ilacın toksisite riskini artırabilir.  
 
Parasetamol (veya metabolitleri), K vitamine bağımlı koagülasyon faktörü sentezinde rol 
oynayan enzimler ile etkileşir. Parasetamol ile varfarin veya kumarin türevleri arasındaki 
etkileşimler, “uluslararası normalleştirilmiş oran” (International Normalized Ratio, INR) 
değerinde bir artışa ve kanama riskinde bir artışa neden olabilir. Bundan dolayı, oral 
antikoagülan kullanan hastalar, tıbbi denetim ve kontrol olmadan uzun süreli parasetamol 
kullanmamalıdır.  
 
5-hidroksitriptamin (serotonin) tip 3 reseptör antagonistleri olan tropisetron ve granisetron, 
farmakodinamik etkileşim ile parasetamolün analjezik etkisini tamamen baskılayabilir.  
  
Parasetamol ve azidotimidin (AZT -zidovudin) eşzamanlı kullanılması nötropeni eğilimini 
artırır. Bu nedenle tıbbi tavsiye olmadıkça, parasetamol AZT ile birlikte alınmamalıdır.  
 
Birden fazla ağrı kesiciyle kombinasyon tedavisinden kaçınılması önerilmektedir. Bunun 
hastaya ekstra bir fayda sağladığını gösteren çok az kanıt vardır ve genelde istenmeyen 
etkilerde artışa yol açmaktadır.  Parasetamol emilim hızı metoklopramid ya da domperidon ile 
artabilir ve kolestiramin ile azalabilir.   
 
 
7 / 18 St. John’s Wort ( Hypericum perforatum –sarı kantaron) parasetamolün kan düzeylerini 
azaltabilir.  
 
Besinler ile birlikte alındığında parasetamolün emilim hızı azalabilir.  
 
Özel popülasyonlara ilişkin ek bilgiler  
Veri yok.  
 
Pediyatrik popülasyon:  
Veri yok . 
 
4.6. Gebelik ve laktasyon  
 
Genel tavsiye  
Gebelik kategorisi C’dir  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Yeterli veri mevcut değildir  
 
Parasetamolün doğurganlık üzerine etkisi olduğuna dair kanıt bulunmamaktadır. Çocuk 
doğurma potansiyeli bulunan kadınlara verilirken tedbirli olunmalıdır.  
 
Gebelik dönemi  
Hamilelikte yapılan epidemiyolojik çalışmalar sonucu parasetamolün önerilen dozlarda 
kullanılmasının kötü etkiler yaratmadığı bulunmuştur, ancak hastalar parasetamol kullanımı 
ile ilgili doktorlarının tavsiyelerine uymalıdır.  
 
Psödoefedrin ve triprolidin, hekim önerisi olmadan gebelik sırasında kullanılmamalıdır.  
 
Psödoefedrin ve triprolidinin uzun yıllardır yaygın şekilde kullanıyor olmasına karşın, 
gebelikte güvenli kullanımı gösterilmemiştir. Bu nedenle tedavinin anneye olan potansiyel 
yararı ile gelişmekte olan fetüse yönelik olası risk dengesi göz önünde bulundurulmalıdır.  
 
A-FERİN SİNÜS için gebeliklerde maruz kalmaya ilişkin yeterli klinik veri mevcut değildir. 
Hayvanlar üzerinde yapılan çalışmalar, gebelik / embriyonal / fetal gelişim / doğum ya da 
doğum sonrası gelişim ile ilgili olarak doğrudan ya da dolaylı zararlı etkiler olduğunu 
göstermemektedir.  
 
Laktasyon dönemi  
Emziren annelerdeki bir farmakokinetik bir çalışmada parasetamolün 650 mg’lık dozun 
%1’inden azı anne sütünde saptanmıştır. Benzer sonuçlar diğer çalışmalarda da bulunmuştur. 
Bu nedenle emziren anne tarafından parasetamolün terapötik dozların alınması bebek 
üzerinde bir risk oluşturmaz.  
 
Psödoefedrin ve triprolidin hekim önerisi olmadan emziren annelerde kullanılmamalıdır.  
 
Psödoefedrin ve triprolidin anne sütüne küçük miktarlarda geçer, ancak bunun emzirilen 
bebek üzerindeki etkisi bilinmemektedir.  
 
8 / 18 Üreme yeteneği/Fertilite  
Hayvanlarda yapılan kronik toksisite araştırmalarında parasetamolün testiküler atrofiye neden 
olduğu ve spermatogenezi inhibe ettiği bildirilmiştir. İnsanlarda fertilite üzerindeki etkisini 
araştıran yeterli çalışma bulunmamaktadır. Bazı çalışmalarda nonsteroidal antiinflamatuvar 
ilaçların fertilite üzerine engelleyici etkisi olduğu bildirilmekle birlikte kesin sonuca 
varılmamıştır.  
 
4.7. Araç ve makine kullanımı üzerindeki etkiler  
 
Triprolidinin antikolinerjik etkileri hastanın araç veya makine kullanma becerisini ciddi 
şekilde etkileyebilen sersemlik, baş dönmesi, bulanık görme ve psikomotor bozukluğa neden 
olabilir. Bu etkiler görüldüğü takdirde araç veya makine kullanılmamalıdır (bk. Bölüm 4.4 ). 
 
4.8. İstenmeyen etkiler  
 
Sıklık sınıflandırması aşağıdaki gibidir:  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Parasetamole bağlı gelişen istenmeyen etkiler  
 
Parasetamolün istenmeyen etkileri genellikle hafiftir.  10 g’ın üzerinde alınması durumunda  
toksisite görülmesi muhtemeldir.  
 
Kan ve lenf sistemi hastalıkları  
Seyrek: Çok miktarda alındığında anemi, methemoglobinemi, uzun süreli kullanımda 
hemolitik anemiye bağlı trombositopeni, trombositopenik purpura, lökopeni, nötropeni ve 
pansitopeni gibi kan sayımı değişiklikleri   
Bu yan etkiler parasetamol ile neden -sonuç ilişkisi içinde değildir.   
Çok seyrek: Agranülositoz , trombositopeni  
 
Bağışıklık sistemi hastalıkları  
Seyrek: Alerjik reaksiyonlar, anafilaksi  
Çok seyrek: Lyell sendromu  
Bilinmiyor: Bronkospazm, pozitif alerji testi, immün trombositopeni , kaşıntı, anjiyoödem ve 
Stevens Johnson Sendromu/toksik epidermal nekrolizi  içeren k utanöz hipersensitivite 
reaksiyonları  
 
Sinir sistemi hastalıkları   
Yaygın: Baş ağrısı, baş dönmesi, somnolans, parestezi  
Bilinmiyor: Santral sinir sistemi stimülasyonu, ensefalopati, insomnia, tremor  
  
Solunum, göğüs bozuklukları ve mediastinal hastalıklar  
Yaygın: Üst solunum yolu enfeksiyon belirtileri  
Seyrek:  Analjezik astım sendromu da dahil astım ve bronkospazm.  
 
9 / 18 Çok seyrek : As pirin ve diğer non -steroid antii nflamatu var ilaçlara karşı duyarlılığı olan 
hastalarda bronkospazm  
 
Gastrointestinal hastalıklar  
Yaygın: bulantı, kusma, dispepsi, flatulans, karın ağrısı, konstipasyon  
Yaygın olmayan: Gastrointestinal kanama  
Seyrek: İshal  
 
Hepatobiliyer hastalıklar  
Seyrek:  Çok miktarda alındığında hepatik bozukluk  
Çok seyrek: Hepatik disfonksiyon  
  
Deri ve deri altı doku hastalıkları  
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize 
eksantematöz püstülozis, eritema multiform, Stevens -Johnson sendromu ve toksik epidermal 
nekroliz (fatal sonuçlar dahil).   
Bu belirti ilacın kesilmesiyle kaybolur.  
 
Böbrek ve idrar yolu hastalıkları  
Yaygın olmayan: Parasetamolün terapötik dozlarını takiben nefrotoksik etkileri yaygın 
değildir. Uzun süreli uygulamada papiler nekroz bildirilmiştir.  
 
Psödoefedrine bağlı gelişen istenmeyen etkiler  
  
Psikiyatrik hastalıklar:  
Yaygın: Asabiyet, uykusuzluk  
Yaygın olmayan: Ajitasyon, huzursuzluk, yorgunluk, telaş hali  
Seyrek: Halüsinasyonlar (özellikle çocuklarda) paranoid delüsyon, eksitabilite  
  
Sinir sistemi hastalıkları:  
Yaygın: Sersemlik  
Bilinmiyor: İrritabilite, anksiyete, baş ağrısı , posterior geri dönüşümlü ensefalopati sendromu 
(PRES) (bk. Bölüm 4.4), geri dönüşümlü serebral vazokonstriksiyon sendromu (RCVS) (bk. 
Bölüm 4.4)  
 
Kardiyak hastalıklar:  
Seyrek: Taşikardi, palpitasyonlar, hipertansiyon  
 
Vasküler hastalıklar:  
Seyrek: Artan kan basıncı*  
 
*Sistolik kan basıncında artışlar gözlenmiştir. Terapötik dozlarda psödoefedrinin kan basıncı 
üzerindeki etkisi klinik açıdan anlamlı değildir.  
 
Gastrointestinal hastalıklar:  
Yaygın: Ağız kuruluğu, bulantı, kusma.  
  
 
 
10 / 18 Deri ve derialtı dokusu hastalıkları:  
Seyrek: İritasyonlu veya iritasyonsuz deri döküntüleri, hipersensitivite reaksiyonları, diğer 
sempatomimetiklerle çapraz reaksiyon, alerjik dermatit*  
 
*Psödoefedrin kullanımını takiben bronkospazm, anjiyoödem gibi sistemik etkilerle veya bu 
etkiler olmadan çeşitli alerjik deri reaksiyonları bildirilmiştir.  
  
Böbrek ve idrar yolu hastalıkları:  
Yaygın olmayan: Dizüri, erkek hastalarda üriner retansiyon (önceden mevcut bir prostatik 
büyüme bu durumu hazırlayıcı bir faktör olabilir)  
 
Triprolidine bağlı gelişen istenmeyen etkiler  
 
Psikiyatrik hastalıklar:  
Bilinmiyor: Paradoksikal eksitasyon*, konfüzyon**, kabus görme***, halüsinasyon***  
  
*Çocuklar ve yaşlılar paradoksal uyarılmalara karşı daha duyarlıdır (ör. enerji artışı, 
huzursuzluk, sinirlilik)  
** Yaşlılar konfüzyona daha eğilimlidir.  
*** Halüsinasyonlar ve kabus görme ağırlıklı olarak çocuklarda raporlanmıştır.  
  
Sinir sistemi hastalıkları:  
Çok yaygın: Sedasyon, uyuşukluk  
Yaygın: Dikkat bozukluğu, anormal koordinasyon, sersemlik  
 
Göz hastalıkları:  
Bilinmiyor: Bulanık görme  
 
Solunum, göğüs bozuklukları ve mediastinal hastalıkları:  
Bilinmiyor: Bronşi yal sekresyonlarda koyulaşma  
 
Gastrointestinal hastalıklar:  
Yaygın: Ağız, burun ve boğaz kuruluğu  
Bilinmiyor: Kusma, bulantı dahil gastrointestinal bozukluklar  
 
Deri ve derialtı dokusu hastalıkları:  
Bilinmiyor: Deri döküntüsü, ürtiker  
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize 
eksantematöz püstülozis, eritema multiform, Stevens -Johnson sendromu ve toksik epidermal 
nekroliz (fatal sonuçlar dahil).  
 
Böbrek ve idrar yolu hastalıkları:  
Bilinmiyor: Üriner retansiyon  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
 
11 / 18 Farmakovijilans Merkezi ’ne (TÜFAM) bildirmeleri gerekmektedir (www.titck.gov.tr e- 
posta: tufam@titck.gov.tr  tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi  
 
Parasetamol : 
Yetişkinlerde 10 gramdan fazla kullanılması halinde toksisite olasılığı vardır. Dahası, aşırı 
dozun zararı sirotik olmayan alkolik karaciğer hastalığı olanlarda daha büyüktür.  5 gram ya da 
daha fazla parasetamol kullanılması durumunda risk faktörü olan hastalarda (karaciğer 
enzimlerini indükleyen karbamazepin, fenobarbiton, fenitoin, primidon, rifampisin, St. John’s 
Wort vb . ilaçları kullanan hastalar; önerilen miktardan daha fazla etanolü düzenli olarak 
kullanan hastalar; yeme bozukluğu, kistik fibroz, HIV enfeksiyonu, açlık ve kaşeksi gibi 
glutatyon azlığına neden olan durumlar) karaciğer hasarı meydana gelebilmektedir.   
Çocuklarda aşırı dozu takiben karaciğer hasarı göreceli olarak daha seyrektir. Karaciğer hücre 
hasarı ile birlikte parasetamol aşırı dozajında normal erişkinlerde 2 saat civarında olan 
parasetamol yarılanma ömrü genellikle 4 saate veya daha uzun sürelere uzar.  
 
C-aminopirinden sonra CO 2 atılımında azalma bildirilmiştir. Bu plazma parasetamol 
konsantrasyonu veya yarılanma ömrü veya konvansiyonel karaciğer fonksiyon testi 
ölçümlerine nazaran parasetamol aşırı dozajı ile karaciğer hücre hasarı arasındaki ilişkiyi daha 
iyi gösterir.  
 
Parasetamole bağlı fulminant karaciğer yetmezliğini takiben gelişen akut tübüler nekrozdan 
dolayı böbrek yetmezliği oluşabilir. Bununla beraber, bunun insidansı başka nedenlerden 
dolayı fulminant karaciğer yetmezliği olan hastalarla karşılaştırıldığında bu grup hastalarda 
daha sık değildir. Seyrek olarak, ilaç aldıktan 2 -10 gün sonra, sadece minimal karaciğer 
toksisitesine karşın renal tübüler nekroz oluşabilir. Aşırı dozda parasetamol almış bir hastada 
kronik alkol alımının akut pankreatit gelişmesine katkıda bulunduğu bildirilmiştir. Akut aşırı 
doza ilaveten, parasetamolün günlük aşırı miktarlarda alımından sonra karaciğer hasarı ve 
nefrotoksik etkiler bildirilmiştir.  
 
Semptom ve belirtiler:  
Parasetamol doz aşımı sonucu ilk 24 saat içinde görülen semptomlar solgunluk, mide 
bulantısı, kusma, anoreksi ve karın ağrısıdır. Parasetamol alımından 12 -48 saat sonra 
karaciğer hasarı belirginleşmektedir. Ciddi zehirlenmelerde karaciğer yetmezliği; 
ensefalopati, hemoraj i, hipoglisemi, serebral ödem ve ölüme kadar ilerleyebilmektedir. Ciddi 
karaciğer hasarı olmadan da akut tübüler nekroz (bel ağrısı ile görülen) ile akut böbrek 
yetmezliği, hematüri ve proteinüri gelişebilmektedir. Kardiyak aritmiler ve pankreatit de daha 
önce raporlanmıştır.  
 
Tedavi : 
Hastayı gecikmiş hepato toksisiteye karşı korumak için parasetamol doz aşımı hemen tedavi 
edilmelidir. Bunun için, absorbsiyonu azaltmayı (gastrik lavaj veya aktif kömür) takiben 
intravenöz N -asetilsistein veya oral metionin vermek gerekir. Eğer hasta kusuyorsa veya aktif 
kömür ile konjugasyon yapılmışsa metionin kullanılmamalıdır. Doruk plazma parasetamol 
konsantrasyonları aşırı dozu takiben 4 saate kadar gecikebilir. Bu nedenle, hepato toksisite 
riskini belirlemek için plazma parasetamol düzeyleri ilaç alım ından en az 4 saat sonrasına 
kadar ölçülmelidir. Ek tedavi (ilave oral metionin veya intravenöz N -asetilsistein) kan 
 
12 / 18 parasetamol içeriği ve ilaç alımından beri geçen süre ışığı altında değerlendirilmelidir.  N-
asetilsistein tedavisi, parasetamol alımından sonra 24 saate kadar uygulanabilmektedir ancak 
N-asetilsisteinin maksimum koruyucu etkisi ilaç alımından sonra 8 saate kadar 
sağlanmaktadır. Bu süreden sonra antidotun etkisi keskin bir şekilde azalmaktadır. 
Gerektiğinde hastaya, belirli dozaj planına göre intravenöz N -asetilsistein uygulanmalıdır. 
Parasetamol alımından 24 saat sonra ciddi hepatik disfonksiyon yaşayan hastaların durumu, 
alanında uzman kişilerce belirlenmelidir. Hepatik enzim indükleyici ilaçlar alan hastalarda, 
uzun süredir alkol bağımlısı olanlarda veya kronik olarak beslenme eksikliği olanlarda N -
asetilsistein ile tedavi eşiğinin %30 -50 düşürülmesi önerilir, çünkü bu hastalar parasetamolün 
toksik etkilerine karşı daha duyarlı olabilirler. Parasetamol aşırı dozajını takiben gelişebilecek 
fulminant karaciğer yetmezliği tedavisi uzmanlık gerektirir.  
 
Psödoefedrin:  
 
Semptom ve belirtiler:  
Psödoefedrin doz aşımında eksitasyon, huzursuzluk, halüsinasyon, hipertansiyon ve aritmi 
gibi merkezi sinir sistemi  ve kardiyovasküler sistem semptomları ortaya çıkabilir. Şiddetli 
olgularda psikoz, konvülsiyon, koma ve hipertansif kriz gelişebilir. Potasyumun hücre 
dışından hücre içine kayması nedeniyle serum potasyum düzeyi düşebilir.  
 
Tedavi:  
Solunum destekleyici ve koruyucu ve konvülsiyonları kontrol edici önlemler alınmalıdır. 
Endike olduğu takdirde gastrik lavaj uygulanmalıdır. Mesane kateterizasyonu gerekebilir. 
Beta blokörler kardiyovasküler komplikasyonları ve hipokalemiyi düzeltebilir. İstenirse, 
psödoefedrin atılımının hızlandırılması için diürezi veya diyaliz yapılabilir.  
 
Triprolidin : 
 
Semptom ve belirtiler : 
Triprolidin doz aşımı yan etkiler bölümünde liste halinde sunulana benzer etkilere neden 
olabilir. Ek semptomlar ataksi, güçsüzlük, solunum depresyonu, deride ve mukoz 
membranlarda kuruluk, hiperpireksi, tremor, psikoz, konv ülsiyonlar, taşikardi ve aritmileri 
içerebilir.  
 
Tedavi:  
Antihistaminik zehirlenmesinin özgül antidotu yoktur. Gerekliyse temel ve ileri yaşam desteği 
verilmelidir. Nabızsız ventrikül fibrilasyonu varsa defibrilasyon uygulanır. Antikolinerjik etki 
nedeniyle zehirlenme belirti ve bulguları gecikebileceğinden, bulgusu olmayan hastalar en az 
6-8 saat izlenmelidir. Ortaya çıkabilecek koma, konvülsiyon, hipertermi ve ventrikül 
taşikardisi durumları için izlem süresince hazırlıklı olunmalıdır.  
 
Kusturma önerilmez. Ant ihistaminik ilaçların antikolinerjik etkilerine bağlı olarak emilimleri 
gecikebileceğinden yaşamı tehdit eden dozlar alınmışsa, bir saatten sonra bile mide yıkaması 
yapılabilir. Aktif kömür yararlıdır.  
 
 
 
 
 
13 / 18 5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grup: Diğer soğuk algınlığı preparatları  
ATC kodu: R05X  
 
Etki mekanizması:  
Parasetamol, analjezik ve antipiretik bir ajandır. Parasetamolün terapötik etkilerinin, 
siklooksijenaz enziminin inhibisyonu sonucu prostaglandin sentezinin inhibisyonuna bağlı 
olduğu düşünülmektedir. Parasetamolün periferik siklooksijenaza oranla santral 
siklooksijenaz üzerine daha etkili inhibitör olduğunu gösteren kanıtlar vardır. Parasetamolün 
analjezik ve antipiretik özellikleri vardır fakat sadece zayıf anti -inflamatuvar özellikler 
gösterir. Bu durum; inflamatuvar dokuların diğer dokulara oranla daha yüksek seviyelerde 
hücresel peroksi tler içermesi ve bu hücresel peroksi tlerin parasetamolün siklooksijenaz 
inhibisyonunu önlemesiyle açıklanabilir.  
 
Psödoefedrin, direkt ve indirekt sempatomimetik aktivitesi olan bir üst solunum yolları 
dekonjestanıdır.   
 
Psödoefedrin, sistolik kan basıncının yükseltilmesinde ve taşikardi yaratılmasında efedrinden 
daha az etkilidir, ayrıca merkezi sinir sisteminin uyarılmasında da etkisi daha düşüktür. 
Psödoefedrin 4 saat süren dekonjestan etkisine 30 dakika içinde ulaşır.  
 
60 mg psödoefedrinin, soğuk algınlığı ve rinitli hastalarda ve normal kişilerde ve alerjik rinitli 
hastalarda histamin uygulanmasından sonra nazal hava akımı ile ölçüldüğü şekilde, etkili bir 
nazal dekonjestan olduğu gösterilmiştir.  
 
Triprolidin, güçlü, kompetitif bir histamin H1 -reseptör antagonistidir. Bir alkilamin olarak, 
ilaç minimum antikolinerjik etkiye sahiptir. Triprolidin, tamamen veya kısmen histamin 
salıverilmesinin tetiklediği durumlarda semptomatik düzelme sağlar. Yetişkinlerde 2 ,5 mg’lık 
triprolidin tek bir dozunun oral uygulamasını takiben etkinin başlaması, deride histamin 
nedenli kızarıklık ve kabarcık oluşumunu önleme yeteneğiyle belirlendiği üzere 1 -2 saat 
içindedir. Doruk etkisi yaklaşık 3 saatte meydana gelir ve aktivitesi sonra azalmakla beraber, 
tek bir dozdan 8 saat sonra, histamin nedenli kızarıklık ve kabarcık oluşumunu önemli oranda 
önlemeye devam eder.  
 
5.2. Farmakokinetik özellikler  
 
Genel özellikler:  
 
Emilim:  
Parasetamolün absorpsiyonu başlıca ince ba ğırsaklardan pasif difüzyon ile olur. Gastrik 
boşalma, oral uygulanan parasetamol absorpsiyonu için hız sınırlayıcı bir basamaktır. Doruk 
plazma parasetamol konsantrasyonu formülasyona bağlı olarak genellikle oral uygulamadan 
sonra 30 ila 60 dakika arasında meydana gelir. Parasetamol değişken bir oranda ilk geçiş 
metabolizmasına uğradığı için oral uygulamadan sonra sistemik dolaşımda tam olarak 
bulunmaz. Erişkinlerdeki oral biyoyararlanımının uygulanan parasetamol m iktarına bağlı 
 
14 / 18 olduğu görülmektedir. Oral biyoyararlanım 500 mg’lık dozdan sonra %63 iken, 1 veya 2 g 
(tablet formu) dozundan sonra yaklaşık %90’a yükselir . 
 
Psödoefedrin ve triprolidin oral alımı takiben ba ğırsaklardan iyi emilir ve tama yakın oranda 
emilir. İlk geçiş metabolizasyonuna uğradığına dair bir bulguya rastlanmamıştır. 
Uygulamadan 1 ,3 ila 2 saat sonra 180 -300 ng/mL’lik doruk kan konsantrasyonuna ulaşır. 
Çocuklarda ise uygulamadan 24 saat sonra 492 ng/mL’lik doruk konsantrasyonuna ulaşır. 
Yiyecekler ilacın emilimini geciktirebilir. Nazal dekonjestan etkisi 15 -30 dakika içinde başlar 
ve 3-4 saat süreyle devam eder.  
 
Dağılım:  
Parasetamol birçok vücut sıvısına eşit miktarda dağılır; tahmini dağılım hacmi 0 ,95 
litre/kg’dır.  
 
Terapötik dozları takiben parasetamol plazma proteinlerine önemli oranda bağ lanmaz.  
 
Çocuklardaki dağılım kinetiği (Vd/F) erişkinlerdekine benzerdir . 
 
Psödoefedrinin sanal dağılım hacmi (Vd/F) yaklaşık 2 ,8 litre/kg’dır. Triprolidinin sanal 
dağılım hacmi yaklaşık 7 ,5 litre/kg’dır.  
 
Biyotransformasyon:  
Terapötik dozlardan sonra parasetamolün plazma yarılanma ömrü 1 -4 saat arasındadır.  
 
Parasetamol karaciğerde metabolize olur ve insanda çok sayıda metabolitleri tanımlanmıştır.  
 
İdrarla atılan majör metaboliti glukuronid ve sülfat konjugatıdır. Parasetamolün %10 kadarı 
minör bir yolla sitokrom P -450 karma fonksiyonlu oksidaz sistemi (başlıca CYP2E1 ve 
CYP3A4) ile reaktif bir metabolit olan asetamidokinona dönüşür. Bu metabolit hızla 
indirgenmiş glutatyon ile konjuge olur ve sistein ve merkaptürik asit konjugatları şeklinde 
atılır. Büyük miktarlarda parasetamol alındığında hepatik glutatyon azalabilir ve vital 
hepatoselüler makromoleküllerine kovalan olarak bağlanan hepatosit asetamidokinonun aşırı 
birikmesine yol açar. Bu da doz aşımı durumunda görülebilen hepatik nekroza yol açar.  
 
Psödoefedrin:  Plazma yarılanma ömrü yaklaşık 5 ,5 saattir. Psödoefedrin, karaciğerde N -
demetilasyon yoluyla aktif bir metabolit olan norpsödoefedrine kısmen metabolize olur.  
 
Psödoefedrin ve metaboliti idrar yolu ile elimine edilmektedir.  
 
Triprolidin: Yarılanma ömrü yaklaşık 3 ,2 saattir. Hayvanlar üzerinde yapılan hepatik 
mikrozomal enzim araştırmaları esas olarak toluen metil grubunun oksitlenmiş bir ürünü ile 
birkaç triprolidin metabolitinin varlığını göstermiştir.  
 
Eliminasyon:  
Tek dozu (1000 mg i.v.) takiben parasetamolün total vücut kl irensi yaklaşık 5 m L/dak/kg’dır.  
Parasetamolün renal kl irensi idrar akış hızına bağlıdır, fakat pH’a bağlı değildir. Pratikte 
parasetamol değişmemiş olarak atılmaz, bulk hali hepatik konjugasyon gerçekleştikten sonra 
atılır. Sağlıklı bireylerde terapötik dozun yaklaşık %90 -100’ü 24 saat içinde idrar ile atılır .  
 
15 / 18 Psödoefedrin: Dozun %55 ile %90’ı değişikliğe uğramadan idrar yolu ile dışarı atılır.  
Eliminasyon hız sabiti (Kcl) yaklaşık 0 ,13 saattir. İdrar asitleştirildiğinde psödoefedrinin idrar 
yolu ile atım hızı artmaktadır. Bunun tersine idrar pH'ı arttıkça idrar yolu ile atım hızı 
azalmaktadır.  Böbrek yetmezliği psödoefedrin plazma düzeylerini artıracaktır. Zayıf bir 
temelde, böbrekten atılım düzeyi idrarın pH’ına bağlıdır. Düşük idrar pH’ında, tübüler geri 
emilim minimaldir ve idrar akış hızı ilacın kl irensini etkilemez.  
 
Yüksek pH’t a (>7), psödoefedrin yaygın şekilde renal tübülde geri emilir ve renal kl irens 
idrar akış hızına bağlıdır.  
 
Triprolidin: İnsanda verilen dozun sadece %1'inin 24 saatlik bir süre içinde değişikliğe 
uğramamış triprolidin olarak dışarı atıldığı kaydedilmiştir. Triprolidinin görünür toplam vücut 
klirensi  (Cl/F) yaklaşık 30 -37 m L/dak/kg’dır. Eliminasyon hız sabiti (Kcl) yaklaşık 0 ,26 saat -
litre’dir  
 
Doğrusallık /doğrusal olmayan d urum:  
Reaktif parasetamol metabolitlerinin karaciğer hücre proteinlerine bağlanması, hepatoselüler 
hasara sebep olur. Terapötik dozlarda, bu metabolitler, glutatyon tarafından bağlanır ve 
nontoksik konjugatlar oluştururlar. Ancak masif doz aşımı halinde, karaciğerin (glutatyon 
oluşumunu kolaylaştıran ve teşvik eden) SH -donörleri deposu tükenir; ilacın toksik 
metabolitleri karaciğerde birikir ve karaciğer hücre nekrozu gelişir ve bu da karaciğer 
fonksiyonunda bozulmaya ve giderek hepatik komaya kadar ilerler.  
 
Pozolojiye uygun kullanıldığın da farmakokinetiği doğrusaldır.  
 
Hastalardaki karakteristik özellikler:  
 
Parasetamol  
Renal yetmezlikte :  
2-8 saat arasında ortalama plazma yarılanma ömrü normal ve böbrek yetmezliği olan 
hastalarda aynıdır, fakat 8 -24 saat arasında böbrek yetmezliğinde eliminasyon hızı azalır. 
Kronik renal yetmezlikte glukuronid ve sülfat konjugatlarında belirgin birikme olur. Ana 
bileşiğin kısıtlı rejenerasyonuyla kronik böbrek yetmezliği olan hastalarda biriken 
parasetamol konjugatlarında bir miktar ekstra eliminasyon oluşabilir. Kronik böbrek 
yetmezliğinde parasetamol doz aralıklarını uzatmak tavsiye edilir. Hemodiyalizde 
parasetamol plazma düzeyleri azalabileceğinden terapötik kan düzeylerini korumak için ilave 
parasetamol dozları gerekebilir.  
 
Hepatik yetmezlikte :  
Hafif karaciğer hastalığı olan hastalardaki ortalama plazma yarılanma ömrü normal 
bireylerdekine benzerdir, fakat ciddi karaciğer yetmezliğinde önemli derecede uzar (yaklaşık 
%75). Bununla beraber, yarılanma ömrünün uzamasının klinik önemi açık değildir; çünkü 
karaciğer hastalığı olan hastalarda ilaç birikmesi ve hepatotoksisite olduğu kanıtlanmamış ve 
glutatyon konjugasyonu azalmamıştır. Kronik stabil karaciğer hastalığı olan 20 hastaya 13 
gün günde 4 g parasetamol verilmesi karaciğer fonksiyonunda bozulmaya yol açmamıştır. 
Hafif karaciğer hastalığında önerilen dozlarda alındığında parasetamolün zararlı olduğu 
kanıtlanmamıştır. Bununla beraber, şiddetli karaciğer hastalığında, plazma parasetamol 
yarılanma ömrü önemli derecede uzamıştır.  
 
16 / 18 Yaşlılarda :  
Genç ve yaşlı sağlıklı denekler arasında farmakokinetik parametrelerde gözlenen farklılıkların 
klinik olarak önemli olduğu düşünülmemektedir. Bununla beraber serum parasetamol 
yarılanma ömrünün belirgin derecede arttığını (yaklaşık %84) ve parasetamol kl irensinin 
zayıf, hareketsiz ve yaşlı hastalarda sağlıklı genç kişilere nazaran azaldığını (yaklaşık %47) 
düşüren kanıtlar vardır.  
 
Çocuklarda :  
Yetişkinlerdeki ve 12 yaş ve üzeri çocuklardaki veriler, maj ör metabolitin glukoronid 
konjugatı olduğunu göstermiştir. Bununla beraber, parasetamolün genel eliminasyon hızında 
veya idrara geçen toplam ilaç miktarında yaşa ilişkin önemli farklılıklar yoktur.  
 
Psödoefedrin hidroklorür:  
Böbrek yetmezliği:  
Böbrek yetmezliği artmış plazma düzeylerine yol açar.  
 
A-FERİN SİNÜS ile böbrek yetmezliğinde yapılmış spesifik çalışma yoktur. Ancak çeşitli 
derecelerde böbrek yetmezliği olan hastalarda 60 mg psödoefedrin + 8 mg akrivastin 
kapsüllerinin tek doz uygulamasını takiben orta şiddetli ve şiddetli böbrek yetmezliği olan 
hastalarda sağlıklı gönüllülere nazaran psödoefedrin C maks değeri 1 ,5 misli artmıştır. t maks 
değeri böbrek hastalarında değişmemiştir. Yarılanma ömrü, sağlıklı gönüllülere nazaran hafif 
ve şiddetli böbrek yetmezliğinde s ırasıyla 3 -12 misli artmıştır.  
 
Karaciğer yetmezliği:   
Hepatik yetmezliği olan hastalarda A-FERİN SİNÜS ile yapılmış h içbir spesifik çalışma 
yoktur.  
 
Yaşlılarda:   
Yaşlı hastalarda 60 mg psödoefedrin + 8 mg akrivastin uygulanmasını takiben psödoefedrin 
için görülen t1/2 sağlıklı gönüllülerdekinin 1 ,4 katı olmuştur. Görünen Cl/F sağlıklı 
gönüllülerdekinin 0 ,8 katı olmuştur ve V/F değişmemiştir. A-FERİN SİNÜS ile yaşlılarda 
yapılmış spesifik bir çalışma yoktur.  
 
Renal ve hepatik yetmezlik olan hastalarda, triprolidin ile yapılmış spesifik çalışmalar yoktur.  
 
5.3. Klinik öncesi güvenlilik verileri  
 
Parasetamol  
Akut Toksisite:  
Parasetamol yetişkin sıçanlara ve kobaylara oral yoldan verildikten sonra hafif toksik olduğu 
saptanmıştır. Farelerde ve yenidoğan sıçanlarda önemli oranda daha fazla toksik olmasının 
sebebi ise, muhtemelen, farelerde maddenin farklı bir metabolizmasının bulunması ve 
yenidoğan sıçanlarda hepatik enzim sisteminin olgunlaşmamış olmasıdır. Köpeklere ve 
kedilere daha yüksek dozlarda verildiğinde kusmaya sebep olmuştur; bu nedenle bu hayvan 
cinslerinde oral LD 50 değeri saptanamamıştır.  
 
 
 
 
17 / 18 Kronik Toksisite:  
Toksik dozların verilmesinin ardından deney hayvanlarında yavaş kilo artışı, diürez, asidüri 
ve dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi 
sırasında, abdominal organlarda kan akımı artışı, intestinal mukoza irritasyonu gözlenmiştir.  
 
Mutajenik ve Tümörojenik Potansiyeli:  
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu 
doğrudan bir DNA hasarı olarak değil, hepatotoksisite/miyelotoksisitenin dolaylı bir sonucu 
olarak açıklanmıştır. Dolayısıyla, bir eşik doz varsayılabilir.  
 
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün 
karsinojenik aktivitesine ilişkin herhangi bir bulgu bildirilmemiştir. Mononükleer hücre 
lösemisi insidansının artmasından dolayı dişi sıçanlarda bazı karsinojenik aktivite bulguları 
söz konusudur. Diyeti 6.000 ppm kadar olan farelerde yapılan 2 yıllık bir çalışmada ise 
parasetamolün karsinojenik aktivitesini gösteren herhangi bir bulgu saptanmamıştır.  
 
Üreme Toksisitesi:  
İnsanlarda kapsamlı kullanımdan sonra embriyotoksik veya teratojenik riskte bir artış 
gözlenmemiştir. Parasetamol hamilelik dönemlerinde de sıklıkla alınmakta olup, gerek 
hamileliğin seyri gerekse doğmamış çocuk üzerinde herhangi bir olumsuz etki görülmemiştir.  
 
Hayvanlarda yapılan kronik toksisite araştırmalarında parasetamolün testiküler atrofiye neden 
olduğu ve spermatogenezi inhibe ettiği bildirilmiştir.  
 
Psödoefedrin hidroklorür:  
Mutajenite: Bakteri ve memelilere yapılan in vivo  ve in vitro  tahlillerinde psödoefedrinin 
genotoksik olmadığı saptanmıştır.   
 
Karsinojenite: Psödoefedrinin karsinojenik potansiyeli olup olmadığı hakkında yeterli bilgi 
yoktur.  
 
Teratojenite: Psödoefedrin sıçanlarda 432 mg/kg/gün oral doza veya tavşanlarda 200 
mg/kg/gün oral doza kadar teratojenik etki göstermemiştir.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
 
Prejelatinize nişasta  
Povidon  
Krospovidon  
Stearik asit  
Magnezyum stearat  
Mikrokristalin selüloz  
Hidroksipropilmetil selüloz  
Titanyum dioksit  
Kinolin sarısı alüminyum lak  
İndigo karmin  
 
18 / 18 6.2. Geçimsizlikler  
 
Bilinen herhangi bir geçimsizliği bulunmamaktadır.  
 
6.3. Raf ömrü  
 
60 ay  
 
6.4. Saklamaya yönelik özel tedbirler  
 
25°C altındaki oda sıcaklığında  saklanmalıdır.  
 
6.5. Ambalajın niteliği ve içeriği  
 
Karton kutuda, 20 tabletlik Al/PVC/PVDC blister ambalajlarda, kullanma talimatı ile birlikte 
sunulmaktadır.  
 
6.6. Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
 
HÜSNÜ ARSAN İLAÇLARI A.Ş.  
Beyoğlu -İSTANBUL  
 
8. RUHSAT NUMARASI  
 
200/5  
 
9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi:  03.05.2002  
Ruhsat yenileme tarihi:  12.05.2016  
 
10. KÜB’ÜN YENİLENME TARİHİ  
