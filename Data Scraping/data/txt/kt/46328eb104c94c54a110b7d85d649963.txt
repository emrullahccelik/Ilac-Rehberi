1/4 
 KULLANMA TALİMATI  
 
HİRUDOİD® forte % 0,445 krem  
Haricen uygulanır.  
 
 Etkin madde:  1 g krem içinde  4,45 mg (400 Ü) sığır kaynaklı mukopolisakkarit polisülfat 
(kondroitin polisülfat) bulunur.  
 Yardımcı maddeler:  Cutina, trigliserit, miristil alkol, izopropil  mirist at, bentonit, izopropil 
alkol, fenoksi etanol, imidüre, rosemary oil ve deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız . Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
 
1. HİRUDOİD® nedir ve ne için kullanılır?  
2. HİRUDOİD®’i kullanmadan önce dikkat edilmesi gerekenler  
3. HİRUDOİD® nasıl kullanılır?  
4. Olası yan etkiler nelerdir?  
5. HİRUDOİD®’in saklanması  
 
Başlıkları yer almaktadır.  
 
1. HİRUDOİD® nedir ve ne için kullanılır?  
 HİRUDOİD®, pıhtı oluşumunu engelleyen, oluşan pıhtıyı eriten ve yangıyı önleyen bir 
ajandır.  
 HİRUDOİD®, kutuda, plastik burgulu kapaklı, içi sarı laklı, 40 g krem içeren, beyaz, metal 
tüp ambalajlarda sunulur. Karakteristik kokulu, beyaz veya açık bej renkli, emülsiyon şe klinde 
bir kremdir.  
 HİRUDOİD®, aşağıdaki durumların tedavisinde kullanılır:  
 Yüzeyel flebit (toplardamarların yangısı),  
 Hematomlu (zedelenmiş bir damardan sızan kanın dokuda birikmesi) veya hematom 
olmayan künt yaralanmalar.  
 HİRUDOİD®, sığır kaynaklı mukopolisakkarit polisülfat (kondroitin polisülfat) içerir.  
 
2. HİRUDOİD®’i kullanmadan önce dikkat edilmesi gerekenler  
HİRUDOİD®’i aşağıdaki durumlarda KULLANMAYINIZ  
 Eğer HİRUDOİD®’in herhangi bir bileşenine karşı aşırı duyarlıysanız.  
 HİRUDOİD®’i açık yar alara veya hasarlanmış deriye uygulamayınız.  
  2/4 
 HİRUDOİD®’i aşağıdaki durumlarda DİKKATLİ KULLANINIZ  
 “HİRUDOİD®’i aşağıdaki durumlarda KULLANMAYINIZ ” ve “4. Olası yan etkiler 
nelerdir?” bölümlerine bakınız.  
 
Bu uyarılar geçmişteki herhangi bir dönemde dahi  olsa sizin için geçerliyse lütfen doktorunuza 
danışınız.  
 
Hamilelik  
İlacı kullanmadan önce doktorunuza veya eczacınıza danışınız.  
Mukopolisakkarit polisülfatın hamilelerde haricen kullanıldığı zaman doğmamış bebek üzerine 
zarar verici etkileri olduğuna da ir bildiri yoktur.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Mukopolisakkarit polisülfatın  emzirenlerde haricen kullanıldığı zaman bebek üzerine zarar 
verici etkileri olduğuna dair bildiri yoktur.  
 
Araç ve makine kullanımı  
HİRUDOİD®’in araç veya makine kullanma becerinizi etkilediğine dair bilgi yoktur.  
 
Diğer ilaçlar ile birlikte kullanımı  
HİRUDOİD® ile diğer ilaçlar arasında bilinen bir etkileşim mevcut değildir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
3. Hİ RUDOİD® nasıl kullanılır?  
 Uygun kullanım ve doz/uygulama sıklığı için talimatlar: Tedavi edilecek bölgenin 
büyüklüğüne göre  3-5 cm krem hastalıklı cilt bölgesine parmakla hafifçe yayılarak sürülür ve 
bu işlem günde 2 -3 defa tekrarlanır; gerekli görülürse daha sık kullanılabilir.  
HİRUDOİD®  ile tedavi şikayetleriniz yatışana kadar sürdürülmelidir. Künt yaralanmalar için 
olağan tedavi süresi, 10 güne kadardır; yüzeyel flebit içinse 1 -2 haftadır.  Daha uzun bir müddet 
boyunca kullanımına yönelik bir engel bulunmamaktadır. Yine de, eğer şikayetleriniz 2 haftalık 
düzenli HİRUDOİD® tedavisinden sonra düzelmemişse veya tedavi sonlandır ıldıktan sonra 
şikayetleriniz tekrarlarsa lütfen doktorunuza danışınız.  
 
 Uygulama yolu ve metodu: Hastalıklı cilt bölgesine parmakla hafifçe yayılarak sürülür.  
Krem, şiddetli ağrılı yangı durumunda etkilenmiş bölgeye dikkatli bir şekilde yayılır ve bir sar gı 
ile kapatılır. Bu tür durumlarda, krem cilde ovalayarak veya masaj yapılarak uygulanmamalıdır.  
HİRUDOİD®, fonoforez (ultrason tedavisi aracılığıyla haricen uygulanan ajanların ciltten 
geçmesini sağlayan bir tedavi yöntemi), iontoforez (elektrik akımının  kullanıldığı bir tedavi 
yöntemi) için de uygundur.  
Göz, açık yaralar, muköz membranlar (ağız içi mukozası, burun mukozası gibi) ve hasarlanmış 
deri ile temasından kaçınınız.  
 
 
 
 3/4 
  Değişik yaş grupları  
      Çocuklarda kullanımı:  Çocuklarda kullanımına ilişkin özel bir durum bulunmamaktadır.  
 Yaşlılarda kullanımı:  Yaşlı hastalarda kullanımına ilişkin özel bir durum 
bulunmamaktadır.  
 
 Özel kullanım durumları  
Özel kullanım durumları bulunmamaktadır.  
 
Eğer HİRUDOİD®’in etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz . 
 
Kullanmanız gerekenden daha fazla HİRUDOİD® kullandıysanız  
Talimata göre kullanıldığında HİRUDOİD® ile doz aşımı bilinmemektedir.  Yanlışlıkla ağız 
yoluyla al ınırsa etkin maddenin neden olabileceği doz aşımı belirtileri beklenmez.  
HİRUDOİD®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
HİRUDOİD®’i kullanmayı unutursanız  
Unutulan dozları dengelemek için çift doz alma yınız.  
Bir dozu unutursanız, bunu hatırlar hatırlamaz ilacı uygulayınız. Ancak bir sonraki dozun 
zamanı gelmişse, unuttuğunuz dozu atlayınız ve daha sonrasında ilacınızı normalde 
kullandığınız şekilde kullanmaya devam ediniz.  
 
HİRUDOİD® ile tedavi sonlandırıldığında oluşabilecek etkiler  
Bilinmemektedir.  
 
4. Olası yan etkiler nelerdir?  
Tüm ilaçlar gibi, HİRUDOİD®’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden herhangi birini fark ederseniz doktorunuza söyleyiniz  
Ciltte kızarıklık gibi duyarlılık reaksiyonu olabilir. Bu kızarıklık ilacın kesilmesiyle genellikle 
hızla iyileşir.  
 
Bunlar HİRUDOİD®’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile ka rşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız ya n 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Mey dana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
 
 4/4 
 5. HİRUDOİD®’in saklanması  
HİRUDOİD®’i çocukların göremeyeceği, erişemeyeceği yerlerde ve ambalajında saklayınız.  
25 C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra HİRUDOİD®’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi :  
American Regent Inc.  lisansı ile,  
Santa Farma İlaç San . A.Ş. 
Okmeydanı, Boruçiçeği Sokak, No: 16 34382  
Şişli-İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri:   
Santa Farma İlaç Sanayii A.Ş.  
GEBKİM 41455 Dilovası - KOCAELİ  
  
Bu kullanma talimatı ../../…. tarihinde onaylanmıştır.  
 
 
 
 