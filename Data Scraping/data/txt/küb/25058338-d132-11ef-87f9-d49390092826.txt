KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOPERMİD 2 mg tablet
2. KALİTATİF VE KANTİTATİF BİLEŞİM
Etkin madde:
Loperamid HCl 2.00 mg
Yardımcı madde(ler):
Sodyum nişasta glukolat 1.200 mg
Yardımcı maddeler için, bölüm 6.1’e bakınız.
3. FARMASÖTİK FORM
Tablet
Beyaz, yuvarlak, düzgün kenarlı tabletler.
4. KLİNİK ÖZELLİKLER
4.1 Terapötik endikasyonlar
9 yaş üstü çocuklarda ve yetişkinlerde 5 günden fazla süren ve şiddetlenen kronik diyare dahil
herhangi bir etiyolojiye bağlı akut diyarenin semptomatik tedavisinde endikedir.
Yetişkinlerde kronik diyarenin semptomatik tedavisi için kullanılır. 12 yaş üzeri çocuklar ve
yetişkinlerde akut diyarenin semptomatik tedavisinde ve 18 yaş üzeri yetişkinlerde, başlangıç
tanısı konulmuş irritabl bağırsak sendromu ile birlikte görülen akut diyarenin semptomatik
tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Akut diyare:
Yaşlılar dahil olmak üzere yetişkinler ve 12 yaş üstü çocuklarda, tedaviye 2 tablet (4 mg) ile
başlanır ve her sulu defekasyondan sonra 1 tablet (2 mg) daha verilir. Günlük doz 8 tablet’i
geçmemelidir. Günlük ortalama doz, 3-4 tablettir. Genellikle ilk 48 saat içinde tedaviye klinik
cevap alınır.
9-12 yaş arası çocuklarda;
Diyare kontrol altına alınana kadar günde 4 defa 1 tablet (2 mg) alınmalıdır (en fazla 5 gün
süre ile).
9-12 yaş arası çocuklarda doktor kontrolü altında kullanılmalıdır.
9 yaş altı çocuklarda kullanımı önerilmez.
Yetişkin ve yaşlılarda kronik diyare:
Yetişkinlerde hastalığın şiddetine göre tedaviye, bölünmüş dozlar halinde günde 2 veya 4
tablet ile başlanmalıdır. Günlük doz maksimum 8 tablet (16 mg)’e kadar çıkarılabilir.
1 / 6Yetişkin ve yaşlılarda irritabl bağırsak sendromu ile birlikte görülen diyarenin semptomatik
tedavisi:
2 tablet (4 mg) ile tedaviye başlanmalıdır. Hastalığın şiddetine göre günde 2 veya 4 tablet,
bölünmüş dozlar halinde alınabilir. Gerekirse maksimum günlük doz 8 tablet (16 mg)’e kadar
çıkarılabilir.
Uygulama şekli:
LOPERMİD, oral yolla alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlaması gerekmemektedir.
Karaciğer yetmezliği olan hastalarda ise, ilk geçiş metabolizması azaldığı için,
LOPERMİD dikkatle kullanılmalıdır.
Pediyatrik popülasyon:
9 yaş altı çocuklarda kullanılmamalıdır.
Geriyatrik popülasyon:
Yaşlı hastalarda doz ayarlaması gerekmemektedir.
4.3 Kontrendikasyonlar
LOPERMİD, etken maddesi olan loperamid veya içeriğindeki diğer maddelere karşı aşırı
duyarlılığı olan kişilerde kontrendikedir.
9 yaş altı çocuklarda kullanılmamalıdır.
Özellikle ileus ya da konstipasyon gibi bağırsak hareketliliğinin inhibisyonundan kaçınılması
gereken durumlarda loperamid kullanılmamalıdır.
Bağırsak mukozasında yerleşen toksijenik E. coli, Salmonella, Shigella gibi
mikroorganizmaların neden oldukları enfeksiyonlarla birlikte seyreden akut diyarede ve geniş
spektrumlu antibiyotiklerin (sefalosporinler, linkomisin ya da penisilinler gibi) neden
oldukları psödomembranöz kolitte kullanılmaz.
LOPERMİD dizanterili hastalarda tek başına kullanılmamalıdır.
4.4 Özel kullanım uyarıları ve önlemleri
Önerilen doz aşılmamalıdır. Ağız kuruluğu yapabilir. Diyarede vücut, sıvı ve elektrolit
kaybına uğrar; bu nedenle, LOPERMİD tedavisi başladığı zaman, uygulanmakta olan sıvı ve
elektrolit tedavisi kesilmemelidir. Bağırsak hareketlerini azaltan ilaçlar, ülseratif koliti olan
kişilerde toksik megakolona yol açabilirler. Bu nedenle, bu gibi hastalarda abdominal
gerginlik ya da beklenmeyen bazı semptomlar gelişirse LOPERMİD tedavisi kesilir.
LOPERMİD, kabızlık meydana gelmesinin istenmediği durumlarda, dehidratasyonda ve
karaciğer yetmezliklerinde dikkatli kullanılmalıdır.
Özellikle küçük çocuklarda, alınan yanıtın değişkenliği nedeniyle azami dikkat
gösterilmelidir.
Akut diyarede, 48 saat içinde yanıt alınmazsa tedavi sürdürülmemeli ve LOPERMİD verilen
hastanın ishali birkaç gün içinde durmaz ya da hastanın ateşi yükselirse doktora haber
verilmelidir.
LOPERMİD uzun süre kullanılmamalıdır.
2 / 6Bu tıbbi ürün her dozunda 1 mmol (23 mg)'dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5 Diğer tıbbi ürünler ile etkileşimler ve diğer etkileşim şekilleri
LOPERMİD ’in diğer ilaçlarla etkileşmesine ilişkin literatür bilgisi yoktur.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Loperamid’in doğum kontrol yöntemleri üzerine etkisi bilinmemektedir.
Gebelik dönemi
Hamilelerde henüz yeterli klinik araştırması yapılmamış olması nedeniyle kullanılması
tavsiye edilmez.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Laktasyon dönemi
Loperamid anne sütünde, LOPERMİD’in terapötik dozları emziren kadınlara uygulandığı
takdirde memedeki çocuk üzerinde etkiye neden olabilecek ölçüde atılmaktadır.
LOPERMİD, emzirme döneminde kullanılmamalıdır.
Üreme yeteneği/Fertilite
Hayvanlarda yapılan üreme çalışmalarında, yüksek dozlarda (40 mg/kg/gün; insanlara verilen
maksimum dozun 240 kat fazlası) verilen loperamid, hayvanların üreme yeteneklerini
olumsuz yönde etkilemiştir.
4.7 Araç ve makine kullanımı üzerindeki etkiler
LOPERMİD kullanımı sırasında hastada, yorgunluk, uyuşukluk ve sersemlik hissi gibi yan
etkiler görülürse, hasta araç veya makine kullanmamalıdır.
4.8 İstenmeyen etkiler
İstenmeyen etkiler, Sistem Organ Sınıfına göre sıralanmış ve şu sıklık tanımları kullanılarak
başlıklar altında toplanmıştır: Çok yaygın (≥1/10); yaygın (≥1/100, < 1/10); yaygın olmayan
(≥1/1.000, < 1/100); seyrek (≥1/10.000, < 1/1.000), çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonları (deri döküntüleri dahil)
Sinir sistemi hastalıkları
Yaygın olmayan: Uyuşukluk, sersemlik hali
3 / 6Gastrointestinal hastalıklar
Yaygın: Şişkinlik, bulantı, kabızlık
Yaygın olmayan: Karın ağrısı, karın rahatsızlığı, kusma, ağız kuruluğu
Genel bozukluklar ve uygulama bölgesine ilişkin hastalıklar
Seyrek: Yorgunluk hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Hayvanlarda yapılan farmakolojik ve toksikolojik deneyler, insanlarda yüksek doz
zehirlenmelerinin kabızlık, santral depresyon ve gastrointestinal tahriş gibi belirtilere yol
açacağını göstermiştir. Fazla miktarda loperamid alınmasından hemen sonra, hastaya aktif
kömür bulamacı içirilmesi etken maddenin kana geçmesini çok yüksek oranda önler. Hasta,
yüksek dozda loperamid aldıktan hemen sonra kusarsa, 100 gram aktif kömür bulamaç haline
getirilir ve hastaya içirilir. Eğer hastanın kusturulması mümkün olmazsa, mide yıkanır ve aynı
miktar aktif kömür sonda ile verilir. Yüksek doz zehirlenmelerinde hasta en az 24 saat santral
depresyon belirtilerinin izlenebilmesi amacıyla, kontrol altında bulundurulur. Çocukların bu
etkilere karşı daha duyarlı oldukları unutulmamalıdır. Depresyon hali gelişirse naloksan
uygulanabilir ve hastanın ilaca yanıtı 24 saat izlenir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antimotilite ilaçları
ATC kodu: A07DA03
LOPEMİD’in etken maddesi olan loperamid, bağırsak motilitesini yavaşlatmak ve bağırsak
kasları üzerine doğrudan doğruya tesir ederek peristaltik hareketleri inhibe etmek suretiyle
etki gösterir. Bunun sonucu olarak bağırsak içeriğinin geçiş süresi uzar, günlük feçes miktarı
azalır, feçesin kıvamı artar. Sıvı ve elektrolit kaybının önüne geçilir.
5.2 Farmakokinetik özellikler
Genel özellikler
Oral yolla alınan loperamid’in emilimi iyidir. Karaciğerde metabolize olur.
Büyük çoğunluğu feçes ve idrarla vücuttan dışarı atılır.
Emilim:
Loperamid’in bağırsaklardan emilimi iyidir. Karaciğerde yüksek oranda ilk geçiş etkisine
maruz kalır.
Dağılım:
Loperamid’in oral yolla alınmasını takiben, etken madde en yüksek plazma düzeyine 2.5–4
saat sonra erişir ve %97 oranında plazma proteinlerine bağlanır.
4 / 6Biyotransformasyon:
Loperamid, çoğunlukla oksidatif N-demetilasyon yolağı ile karaciğerde metabolize olur.
Eliminasyon:
Loperamid’in ortalama yarı ömrü 10.8 saattir. Vücuttan idrarla ve daha yüksek oranda feçesle
atılır.
Doğrusallık/Doğrusal olmayan durum:
Loperamid’in farmakokinetiği doğrusaldır. Plazma düzeyleri verilen dozlara bağlı olarak artış
gösterir.
5.3 Klinik öncesi güvenlilik verileri
Loperamid üzerinde yapılan akut ve kronik çalışmalarda, spesifik herhangi bir toksisite
görülmemiştir. Uygulanan in vivo ve in vitro çalışmaların sonuçları, loperamid’in genotoksik
olmadığını göstermektedir. Hayvanlarda yapılan üreme çalışmalarında, yüksek dozda (40
mg/kg/gün-insanlara verilen maksimum dozun 240 kat fazlası) verilen loperamid’in,
hayvanlarda üreme yeteneğine ve maternal toksisiteye bağlı olarak fetal yaşayabilirliğe zarar
verdiği tespit edilmiştir. Düşük dozlarda verilen loperamid’in ise, fetal veya maternal sağlık
üzerinde olumsuz bir etkisi yoktur ve loperamid doğum öncesi/doğum sonrası gelişmeyi
etkilememiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum nişasta glukolat
Mikrokristalin selüloz
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
20°C’nin altındaki oda sıcaklığında ve kuru yerde muhafaza edilir.
6.5 Ambalajın niteliği ve içeriği
Blister ambalaj (PVC-PVdC/Aluminyum Folyo) içinde 20 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü yönetmelikleri ”ne uygun olarak imha edilmelidir.
7. RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad.
No:1 Kat:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
5 / 68. RUHSAT NUMARASI(LARI)
195/ 16
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2000
Ruhsat yenileme tarihi:
10. KÜB’ÜN YENİLENME TARİHİ
6 / 6