KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız bölüm 4.8 advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BRİMİCA GENUAİR 340 mikrogram/12 mikrogram inhalasyon tozu
2. KALİTATİF VE KANTİTATİF BİLEŞİMİ
Etkin madde:
Verilen her doz (ağızlıktan çıkan doz) 396 mikrogram aklidinyum bromür (340 mikrogram
aklidinyuma eşdeğer) ve 11,8 mikrogram formoterol fumarat dihidrat içerir. Bu, ölçülü 400
mikrogram aklidinyum bromür dozu (343 mikrogram aklidinyuma eşdeğer) ve ölçülü 12
mikrogram formoterol fumarat dihidrat dozuna karşılık gelir.
Yardımcı madde:
Verilen her doz yaklaşık 11 mg laktoz (monohidrat olarak) içerir (sığır sütü kaynaklı)
Yardımcı maddelerin tam listesi için 6.1’e bakınız.
3. FARMASÖTİK FORMU
İnhalasyon tozu.
Dahili bir doz göstergesi ve turuncu bir dozaj düğmesi olan beyaz bir inhalatörde beyaz veya
beyaza yakın toz.
4. KLİNİK ÖZELLİKLER
4.1 Terapötik endikasyonlar
BRİMİCA GENUAİR, kronik obstrüktif akciğer hastalığı (KOAH) olan yetişkin hastalarda
semptomları hafifletmek için idame bronkodilatör tedavisi olarak endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji
Önerilen doz, günde iki kez bir inhalasyon BRİMİCA GENUAİR 340 mikrogram/12
mikrogramdır.
Bir dozun kaçırılması durumunda, kaçırılan doz mümkün olan en kısa sürede alınmalıdır ve bir
sonraki doz normal zamanında alınmalıdır. Unutulan bir dozu telafi etmek için çift doz
alınmamalıdır.
Uygulama şekli
İnhalasyon yoluyla kullanım içindir.
1Genuair inhalatörü, hastaların daha önce kullanmış olduğu inhalatörlerden farklı olarak
çalışabileceğinden, hastaya ürünün doğru şekilde nasıl uygulanacağı konusunda bilgi
verilmelidir. Hastalara, her bir inhalatörle birlikte ambalajlanmış olan Kullanım
Talimatlarındaki Uygulama Talimatlarını dikkatlice okumaları için bilgi vermek önemlidir.
Uygulama Talimatları için bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalar için doz ayarlaması gerekmemektedir. (bkz. bölüm 5.2).
Karaciğer yetmezliği:
Karaciğer yetmezliği olan hastalar için doz ayarlaması gerekmemektedir. (bkz. bölüm 5.2).
Geriyatrik popülasyon:
Yaşlı hastalar için doz ayarlaması gerekmemektedir. (bkz. bölüm 5.2).
Pediyatrik popülasyon:
Çocuklarda ve 18 yaşın altındaki ergenlerde KOAH endikasyonu için BRİMİCA GENUAİR’ın
ilgili kullanımı bulunmamaktadır.
4.3 Kontrendikasyonlar
Aklidinyum bromür veya bölüm 6.1’de listelenen yardımcı maddelere karşı aşırı duyarlılığı
olan hastalarda kontrendikedir.
4.4 Özel kullanım uyarıları ve önlemleri
Astım:
BRİMİCA GENUAİR astımda kullanılmamalıdır, BRİMİCA GENUAİR’in astımda klinik
çalışmaları yapılmamıştır.
Paradoksal bronkospazm:
Klinik çalışmalarda, paradoksal bronkospazm önerilen BRİMİCA GENUAİR dozunda
gözlemlenmemiştir. Bununla birlikte, diğer inhalasyon tedavilerinde paradoksal bronkospazm
gözlemlenmiştir. Bu durum gerçekleşirse, tıbbi ürün durdurulmalı ve diğer tedaviler göz
önünde bulundurulmalıdır.
Akut kullanım için değildir:
BRİMİCA GENUAİR, akut bronkospazm ataklarının tedavisi için endike değildir.
Kardiyovasküler etkiler:
Daha önce 6 ay boyunca bir miyokard enfarktüsü, stabil olmayan anginası, önceki 3 ay içinde
yeni tanı konulan aritmisi, 470 milisaniye üzerinde QTc’si (Bazett yöntemi) veya önceki 12 ay
içinde “New York Kalp Derneği”ne göre kalp yetmezliği fonksiyonel sınıfı III ve IV için
hastaneye yatırılan hastalar klinik çalışmaların dışında bırakılmıştır, bu nedenle bu hasta
gruplarında BRİMİCA GENUAİR dikkatli kullanılmalıdır.
β -adrenerjik agonistler bazı hastalarda nabız hızı ve kan basıncının artması, T dalgasının
2
düzleşmesi, ST segmenti depresyonu ve QTc aralığının uzaması gibi elektrokardiyogram
2(EKG) değişiklikleri ile sonuçlanabilir. Bu gibi etkilerin ortaya çıkması durumunda tedavinin
kesilmesi gerekebilir. Uzun etkili β -adrenerjik agonistler bilinen ya da QTc aralığı uzaması
2
öyküsü olan veya QTc aralığını etkileyen tıbbi ürünlerle tedavi edilen hastalarda dikkatli
kullanılmalıdır (bkz. bölüm 4.5).
Sistemik etkiler:
BRİMİCA GENUAİR, ciddi kardiyovasküler hastalıkları, konvülsif bozuklukları, tirotoksikozu
ve feokromositoması olan hastalarında dikkatli kullanılmalıdır.
Hipergliseminin ve hipokaleminin metabolik etkileri yüksek dozda β -adrenerjik agonistlerle
2
gözlemlenebilir. Faz III klinik çalışmalarda, BRİMİCA GENUAİR ile kan glukozundaki
belirgin artışların sıklığı düşüktür (%0,1) ve plaseboya benzerdir. Hipokalemi genellikle
geçicidir, takviye gerektirmemektedir. Şiddetli KOAH hastalarında hipokalemi, hipoksi ve eş
zamanlı tedavi ile güçlenebilir (bkz. bölüm 4.5). Hipokalemi kardiyak aritmilere duyarlılığı
arttırır.
BRİMİCA GENUAİR, antikolinerjik aktivitesi nedeniyle semptomatik prostat hiperplazisi,
üriner retansiyonu veya dar açılı glokomu olan hastalarda (ürünün gözle doğrudan teması uzak
ihtimal olsa da) dikkatli kullanılmalıdır. Antikolinerjik tedavi ile gözlemlenen ağız kuruluğu,
uzun vadede diş çürüğü ile ilişkili olabilir.
Yardımcı maddeler:
Bu tıbbi ürün laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5 Diğer tıbbi ürünler ile etkileşim ve diğer etkileşim şekilleri
KOAH tıbbi ürünleri
BRİMİCA GENUAİR’in diğer antikolinerjik ve/veya uzun etkili β -adrenerjik agonist içeren
2
tıbbi ürünler ile eş zamanlı kullanımı araştırılmamıştır ve önerilmemektedir.
BRİMİCA GENUAİR ile resmi in vivo ilaç etkileşim çalışması yapılmamış olmasına rağmen,
kısa etkili β -adrenerjik bronkodilatörler, metilksantinler, oral ve solunan steroidler dahil olmak
2
üzere diğer KOAH tıbbi ürünleriyle birlikte ilaç etkileşimlerinin klinik kanıtı olmadan birlikte
kullanılmıştır.
Metabolik etkileşimler
İn vitro çalışmalar, terapötik dozda aklidinyum veya metabolitlerinin P-glikoprotein (P-gp)
substrat ilaçları veya sitokrom P450 (CYP450) enzimleri ve esterazları ile metabolize edilen
ilaçlarla etkileşime neden olmasının beklenmediğini göstermiştir. Formoterol, CYP450
enzimlerini terapötik olarak ilgili konsantrasyonlarda inhibe etmemektedir (bkz. bölüm 5.2).
Hipokalemik tedavi
Metilksantin türevleri, steroidler veya potasyum tutucu olmayan diüretiklerle eş zamanlı tedavi,
β -adrenerjik agonistlerin olası hipokalemik etkisini artırabilir, bu nedenle birlikte
2
kullanımlarında dikkatli olunması önerilmektedir (bkz. bölüm 4.4).
β-adrenerjik blokerler
β-adrenerjik blokerleri, β -adrenerjik agonistlerin etkisini zayıflatabilir veya antagonize
2
edebilir. Eğer β-adrenerjik blokerleri (göz damlaları dahil) gerekliyse, kardiyoselektif beta-
adrenerjik blokerleri tercih edilmekle birlikte bunların da dikkatli kullanılmaları gerekmektedir.
3Diğer farmakodinamik etkileşimler
BRİMİCA GENUAİR, monoamin oksidaz inhibitörleri, trisiklik antidepresanlar,
antihistaminikler veya makrolidler gibi QTc aralığını uzattığı bilinen tıbbi ürünler ile tedavi
edilen hastalara dikkatle uygulanmalıdır, çünkü bu tıbbi ürünler BRİMİCA GENUAİR’in bir
bileşeni olan formoterolün kardiyovasküler sistem üzerindeki etkisini kuvvetlendirilebilir. QTc
aralığını uzattığı bilinen tıbbi ürünler, ventriküler aritmi riskinin artışıyla ilişkilidir.
Özel popülasyonlara ilişkin ek bilgiler
Bu popülasyona özel bir etkileşim çalışması yapılmamıştır.
Pediyatrik popülasyon
Bu popülasyona özel bir etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda aklidinyum bromürün kullanımı ile ilgili veri
bulunmamaktadır.
Gebelik dönemi
Hamile kadınlarda aklidinyumun formoterol ile kombinasyon halinde kullanımı ile ilgili veri
bulunmamaktadır.
Hayvanlar üzerinde yapılan araştırmalar, aklidinyum için üreme toksisitesinin bulunduğunu ve
formoterol ile yapılan üreme çalışmalarında advers etkiler göstermiştir (bkz. bölüm 5.3).
İnsanlara yönelik potansiyel risk bilinmemektedir.
BRİMİCA GENUAİR sadece beklenen faydalar potansiyel risklerden daha ağır basarsa gebelik
sırasında kullanılmalıdır.
Laktasyon dönemi
Aklidinyum (ve/veya metabolitleri) veya formoterolün insan sütüyle atılıp atılmadığı
bilinmemektedir. Sıçanlarda yapılan çalışmalar, az miktarda aklidinyum (ve/veya metabolitleri)
ve formoterolün süre geçtiğini gösterdiğinden BRİMİCA GENUAİR’in emziren kadınlar
tarafından kullanılması, sadece kadın için beklenen faydanın bebek için muhtemel olan riskten
daha büyük olması durumunda dikkate alınmalıdır.
Üreme yeteneği/Fertilite
Sıçanlardaki çalışmalar, aklidinyum ve formoterole maksimum insan maruziyetinden sadece
çok daha yüksek doz seviyelerinde doğurganlıkta hafif düşüşler göstermiştir (bkz. bölüm 5.3).
Bununla birlikte, önerilen dozda uygulanan BRİMİCA GENUAİR’in insanlarda doğurganlığı
etkileme ihtimali olduğu düşünülmemektedir.
4.7 Araç ve makine kullanımı üzerindeki etkiler
BRİMİCA GENUAİR, araç ve makine kullanma yeteneği üzerinde etkisi yoktur veya önemsiz
bir etkiye sahiptir. Bulanık görme veya baş dönmesinin meydana gelmesi araç veya makine
kullanma yeteneğini etkileyebilir.
4.8 İstenmeyen etkiler
Güvenlilik profili sunumu, BRİMİCA GENUAİR ve her bir bileşenle deneyimlere
dayanmaktadır.
4Güvenlilik profilinin özeti
BRİMİCA GENUAİR ile olan güvenlilik deneyimi, klinik çalışmalarda en fazla 12 ay boyunca
önerilen terapötik dozdaki ve pazarlama sonrası deneyimlerdeki maruziyeti içermiştir.
BRİMİCA GENUAİR ile ilişkili advers reaksiyonlar, her bir bileşeninkine benzerdir.
BRİMİCA GENUAİR aklidinyum ve formoterol içerdiğinden, bileşenlerin her biri ile ilişkili
advers reaksiyonların tipi ve şiddeti, BRİMİCA GENUAİR ile de beklenebilir.
BRİMİCA GENUAİR ile en sık bildirilen advers reaksiyonlar nazofarenjit (%7,9) ve baş
ağrısıdır (%6,8).
Advers reaksiyonların özeti
BRİMİCA GENUAİR klinik gelişim programı, orta veya şiddetli KOAH hastalarında
yürütüldü.Toplam 1222 hasta BRİMİCA GENUAİR 340 mikrogram/12 mikrogram ile tedavi
edildi. Advers reaksiyonlara atanan sıklıklar, en az altı aylık süreli randomize, plasebo
kontrollü Faz III klinik çalışmaların toplanan analizinde BRİMİCA GENUAİR 340
mikrogram/12 mikrogram ile gözlenen basit insidans oranına veya her bir bileşenle deneyime
dayanmaktadır.
Advers reaksiyonların sıklığı şu şekilde tanımlanmaktadır: çok yaygın (≥1/10); yaygın (≥1/100
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000) ve bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın: Nazofarenjit, idrar yolu enfeksiyonu, sinüzit, diş apsesi
Bağışıklık sistemi hastalıkları
Seyrek: Aşırı duyarlılık
Bilinmiyor: Anjiyoödem, anafilaktik reaksiyon
Metabolizma ve beslenme hastalıkları
Yaygın olmayan: Hipokalemi, hiperglisemi
Psikiyatrik hastalıkları
Yaygın: Uykusuzluk, anksiyete
Yaygın olmayan: Ajitasyon
Sinir sistemi hastalıkları
Yaygın: Baş ağrısı, baş dönmesi, titreme
Yaygın olmayan: Disguzi
Göz hastalıkları
Yaygın olmayan: Bulanık görme
Kardiyak hastalıkları
Yaygın olmayan: Taşikardi, elektrokardiyogram QTc uzaması, çarpıntı, anjina pektoris
5Solunum, göğüs bozuklukları ve mediastinal hastalıkları
Yaygın: Öksürük
Yaygın olmayan: Disfoni, boğaz tahrişi
Seyrek: Paradoksal dahil olmak üzere bronkospazm
Gastrointestinal hastalıkları
Yaygın: İshal, mide bulantısı, ağız kuruluğu
Yaygın olmayan: Stomatit
Deri ve deri altı doku hastalıkları
Yaygın olmayan: Kızarıklık, kaşıntı
Kas-iskelet bozukluklar, bağ doku ve kemik hastalıkları
Yaygın: Kas ağrısı, kas spazmları
Böbrek ve idrar yolu hastalıkları
Yaygın olmayan: Üriner retansiyon
Araştırmalar
Yaygın: Kan kreatin fosfokinaz artışı
Yaygın olmayan: Kan basıncı artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
BRİMİCA GENUAİR ile doz aşımı tedavisi hakkında sınırlı kanıt bulunmaktadır. BRİMİCA
GENUAİR’ın yüksek dozları aşırı antikolinerjik ve/veya β -adrenerjik belirti ve semptomlara
2
neden olabilir, bunlardan en sık görülenler bulanık görme, ağız kuruluğu, mide bulantısı, kas
spazmı, titreme, baş ağrısı, çarpıntı ve hipertansiyondur.
BRİMİCA GENUAİR doz aşımı durumunda kesilmelidir. Destekleyici ve semptomatik tedavi
endikedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Obstrüktif hava yolu hastalıkları için ilaçlar, antikolinerjikler ile
kombinasyon halinde adrenerjikler
ATC Kodu: R03AL05
Etki mekanizması
BRİMİCA GENUAİR iki bronkodilatör içerir: aklidinyum uzun etkili muskarinik bir
6antagonisttir (ayrıca antikolinerjik olarak da bilinir) ve formoterol uzun etkili β -adrenerjik
2
agonisttir. Bu farklı etki mekanizmalarına sahip maddelerin kombinasyonu, tek başına iki
bileşenle elde edilene kıyasla aditif etkililik sağlar. Akciğerin santral ve periferik hava
yollarında muskarinik reseptörlerin ve β -adrenoseptörlerin diferansiyel yoğunluğunun bir
2
sonucu olarak, muskarinik antagonistler santral hava yollarının gevşetilmesinde daha etkili
olmalı ve β -adrenerjik agonistler periferik hava yollarının gevşetilmesinde daha etkili
2
olmalıdır; hem santral hem de periferik hava yollarının kombinasyon tedavisi ile gevşetilmesi
akciğer fonksiyonu üzerindeki faydalı etkilerine katkıda bulunur. Bu iki maddeyle ilgili daha
fazla bilgi aşağıda verilmiştir.
Aklidinyum, M reseptörlerinde M reseptörlerinden daha uzun kalma süresi olan rekabetçi,
3 2
seçici bir muskarinik reseptör antagonistidir. M reseptörleri hava yolu düz kasının kasılmasına
3
aracılık etmektedir. İnhale edilen aklidinyum bromür, hava yolu düz kasının M reseptörlerini
3
antagonize etmek ve bronkodilasyonu indüklemek için akciğerlerde lokal olarak etki
etmektedir. Aklidinyumun ayrıca, KOAH hastalarına semptomların azalması, hastalığa özgü
sağlık durumunda iyileşme, alevlenme hızında azalma ve egzersiz toleransındaki iyileşmeler
açısından fayda sağladığı gösterilmiştir. Aklidinyum bromür plazmada hızlı parçalandığından,
sistemik antikolinerjik istenmeyen etkilerin seviyesi düşüktür.
Formoterol, güçlü, seçici bir β -adrenoseptör agonistidir. Bronkodilatasyon, adenilat siklaz
2
aktivasyonu yoluyla siklik AMP’deki artışın bir sonucu olarak hava yolu düz kasının doğrudan
gevşemesine neden olarak uyarılır. Solunum fonksiyonlarının iyileştirilmesine ek olarak,
formoterolün KOAH’lı hastalarda semptomları ve yaşam kalitesini iyileştirdiği gösterilmiştir.
Farmakodinamik etkiler
Klinik etkililik çalışmaları, BRİMİCA GENUAİR’in uygulama sonrası 12 saat boyunca akciğer
fonksiyonunda (1 saniyede zorlu ekspirasyon hacmi [FEV ] ile ölçülen) klinik olarak anlamlı
1
iyileşmeler sağladığını göstermiştir.
BRİMİCA GENUAİR, ilk inhalasyon sonrası 5 dakika içinde plaseboya göre daha hızlı bir etki
başlangıcı göstermiştir (p<0,0001). BRİMİCA GENUAİR’in etki başlangıcı, hızlı etkili β -
2
agonist formoterol 12 mikrogramının etkisiyle karşılaştırılabilirdir. Başlangıca göre maksimal
bronkodilatör etkiler (pik FEV ) birinci günden (304 ml) belirgindir ve 6 aylık tedavi dönemi
1
boyunca (326 ml) devam etmiştir.
Kardiyak elektrofizyoloji
KOAH’lı yaklaşık 4.000 hastada yapılan 6 ila 12 ay süreli Faz III çalışmalarında BRİMİCA
GENUAİR’in EKG parametreleri üzerinde (QT-aralığı dahil) aklidinyum, formoterol ve
plasebo ile karşılaştırıldığında klinik olarak anlamlı bir etkisi görülmemiştir. 114’ü günde iki
kez BRİMİCA GENUAİR alan 551 hasta alt kümesinde 24 saatlik Holter izleminde BRİMİCA
GENUAİR’in kalp ritmi üzerinde klinik olarak anlamlı bir etkisi gözlemlenmemiştir.
Klinik etkililik ve güvenlilik
Faz III klinik gelişim programı klinik KOAH tanısı almış yaklaşık 4.000 hastayı içermiştir ve 6
aylık randomize, plasebo ve aktif kontrollü iki çalışmayı (ACLIFORM-COPD ve AUGMENT),
6 aylık ek süreli bir AUGMENT çalışmasını ve ilave 12 aylık randomize kontrollü bir
çalışmayı kapsamıştır. Bu çalışmalar sırasında hastaların solunan inhale kortikosteroidler,
düşük doz oral kortikosteroidler, oksijen tedavisi (15 saat/günden azsa) veya metilksantinler ile
stabil tedavilerine devam etmelerine ve kurtarma ilacı olarak salbutamol kullanmalarına izin
verildi.
Etkililik; akciğer fonksiyonu, semptomatik sonuçlar, hastalığa özgü sağlık durumu, kurtarma
ilacı kullanımı ve alevlenmelere yönelik ölçümlerle değerlendirildi. Uzun vadeli güvenlilik
7çalışmalarında BRİMİCA GENUAİR bir yıllık tedavi dönemi boyunca hiçbir taşifilaksi kanıtı
olmadan uygulandığında sürdürülebilir etkililikle ilişkili olmuştur.
Akciğer fonksiyonuna etkileri
Günde iki kez BRİMİCA GENUAİR 340/12 mikrogram plaseboya kıyasla (FEV , zorlu vital
1
kapasite ve inspirasyon kapasitesi ile değerlendirilen) akciğer fonksiyonunda klinik olarak
tutarlı anlamlı iyileşmeler sağlamıştır. Faz III çalışmalarında, klinik olarak anlamlı
bronkodilatör etkileri ilk dozun ardından 5 dakika içinde görülmüş ve doz aralığı boyunca
korunmuştur. Altı aylık ve bir yıllık Faz III çalışmalarda zaman içinde sürdürülebilir bir etki
vardır.
Doz sonrası 1 saatte FEV ve çukur FEV (sırasıyla aklidinyum 400 mikrogram ve formoterol
1 1
12 mikrogram ile karşılaştırıldığında), sırasıyla BRİMİCA GENUAİR’deki formoterol ve
aklidinyumun bronkodilatör katkılarını göstermek için her iki 6 aylık pivotal Faz III
çalışmalarda eş-birincil sonlanım noktaları olarak tanımlandı.
ACLIFORM-COPD çalışmasında, BRİMİCA GENUAİR plasebo ve aklidinyuma göre doz
sonrası 1 saatte FEV ’de sırasıyla 299 ml ve 125 ml’lik iyileşmeler (her ikisi de p<0,0001) ve
1
plasebo ve formoterole göre çukur FEV ’de sırasıyla 143 ml ve 85 ml’lik iyileşmeler (her ikisi
1
de p<0,0001) gösterdi. AUGMENT çalışmasında, BRİMİCA GENUAİR plasebo ve
aklidinyuma göre doz sonrası 1 saatte FEV ’de sırasıyla 284 ml ve 108 ml’lik iyileşmeler (her
1
ikisi de p<0,0001) ve plasebo ve formoterole göre çukur FEV ’de sırasıyla 130 ml (p <0,0001)
1
ve 45 ml’lik (p = 0,01) iyileşmeler gösterdi.
Semptomların azalması ve hastalığa özgü sağlık durumuna faydaları
Nefes darlığı ve diğer semptomatik sonuçları:
BRİMİCA GENUAİR plaseboya kıyasla 6 ayda TDI fokal skorunda ACLIFORM-COPD
çalışmasında 1,29 birimlik (p <0,0001) ve AUGMENT çalışmasında 1,44 birimlik (p <0,0001)
iyileşme ile nefes darlığında (Geçiş Dispne İndeksi [TDI] ile değerlendirildi) klinik olarak
anlamlı bir iyileşme sağlamıştır. TDI fokal skorunda klinik olarak anlamlı iyileşmeleri olan (en
az 1 birimlik artış olarak tanımlandı) hastaların yüzdesi plaseboya göre BRİMİCA GENUAİR
ile ACLIFORM-COPD (%45,5’e kıyasla %64,8; p<0,001) ve AUGMENT’te (%36,6’ya
kıyasla %58,1; p<0,0001) daha yüksektir.
Bu iki çalışmanın toplanmış analizi, BRİMİCA GENUAİR’in aklidinyum (0,4 birim, p=0,016)
veya formoterol (0,5 birim, p=0,009) ile karşılaştırıldığında TDI fokal skorunda istatistiksel
olarak anlamlı daha fazla iyileşmelerle ilişkili olduğunu göstermiştir. Ek olarak, BRİMİCA
GENUAİR alan hastaların daha yüksek bir yüzdesi, TDI fokal skorunda aklidinyum veya
formoterol ile karşılaştırıldığında klinik olarak anlamlı bir iyileşme ile yanıt vermiştir (sırasıyla
%55,7 ve %57,0’a kıyasla %61,9; sırasıyla p=0,056 ve p=0,100).
BRİMİCA GENUAİR plasebo, aklidinyum ve formoterol ile karşılaştırıldığında ‘nefes darlığı’,
‘göğüs semptomları’, ‘öksürük ve balgam’ (E-RS toplam skoru ile değerlendirildi) gibi günlük
KOAH semptomlarının yanı sıra genel gece semptomları, genel sabah erken semptomları ve
sabah erken saatlerde yapılan aktiviteleri sınırlayan semptomları iyileştirmiştir fakat iyileşmeler
her zaman istatistiksel olarak anlamlı değildir. Aklidinyum/formoterol, plasebo veya formoterol
ile karşılaştırıldığında KOAH nedeniyle ortalama gece uyanma sayısını istatistiksel olarak
anlamlı şekilde azaltmadı.
Sağlıkla ilgili yaşam kalitesi:
8BRİMİCA GENUAİR AUGMENT çalışmasında hastalığa özgü sağlık durumunda plaseboya
kıyasla (St. George Solunum Anketi [SGRQ] ile değerlendirilen) SGRQ toplam skorunda -4,35
birim iyileşme ile birlikte klinik olarak anlamlı bir iyileşme sağlamıştır (p <0,0001).
AUGMENT’de başlangıçtan itibaren SGRQ toplam skorunda (en az 4 birimlik düşüş olarak
tanımlanan) klinik olarak anlamlı bir iyileşme elde eden hastaların yüzdesi plaseboya göre
BRİMİCA GENUAİR ile daha yüksektir (sırasıyla %38,7’ye kıyasla %58,2; p<0,001).
ACLIFORM-COPD çalışmasında beklenmeyen büyük plasebo yanıtı (p=0,598) nedeniyle
SGRQ toplam skorunda plaseboya kıyasla sadece küçük bir azalma gözlemlendi ve
başlangıçtan itibaren klinik olarak anlamlı iyileşmeler elde eden hastaların yüzdesi BRİMİCA
GENUAİR ile %55,3 ve plasebo ile %53,2 idi (p=0,669).
Bu iki çalışmanın toplanmış analizinde BRİMİCA GENUAİR, SGRQ toplam skorunda
formoterol (-1,7 birim; p=0,018) veya aklidinyum (-0,79 birim, p= 0,273) ile
karşılaştırıldığında daha fazla iyileşme göstermiştir. Ek olarak, BRİMİCA GENUAİR alan
hastaların daha yüksek orandaki yüzdesi SGRQ toplam skorunda aklidinyum ve formoterol ile
karşılaştırıldığında klinik olarak anlamlı bir iyileşme ile yanıt vermiştir (sırasıyla %53,9 ve
%52,2’ye kıyasla %56,6; sırasıyla p=0,603 ve p=0,270).
KOAH alevlenmesinde azalmalar
Altı aylık iki Faz III çalışmasının toplanmış etkililik analizi, plaseboyla karşılaştırıldığında
BRİMİCA GENUAİR ile orta veya şiddetli (antibiyotikler veya kortikosteroidlerle tedavi
gerektiren veya hastaneye yatışla sonuçlanan) alevlenme hızında %29 oranında istatistiksel
olarak anlamlı bir azalma göstermiştir (her bir yıl için hasta başına oran sırasıyla 0,42’ye karşı
0,29; p=0,036).
Ek olarak BRİMİCA GENUAİR plaseboya kıyasla istatistiksel olarak anlamlı şekilde orta veya
şiddetli ilk alevlenmeye kadar geçen süreyi geciktirmiştir (risk oranı=0,70; p=0,027).
Kurtarma ilacı kullanımı
BRİMİCA GENUAİR plaseboya kıyasla (günde 0,9 püskürtme [p<0,0001]), aklidinyum (0,4
püskürtme/gün [p <0,001]) ve formoterole (0,2 püskürtme/gün [p=0,062]) kurtarma ilacı
kullanımını 6 aya kadar azaltmıştır.
Akciğer hacimleri, egzersiz dayanıklılığı ve fiziksel aktivite
BRİMİCA GENUAİR’in akciğer hacimleri, egzersiz dayanıklılığı ve fiziksel aktivite üzerine
etkisi hiperinflasyonu (fonksiyonel rezidüel kapasite [FRC] >% 120) olan KOAH hastalarında
8 haftalık paralel, randomize, plasebo kontrollü bir klinik çalışmada araştırıldı.
Tedavinin 4. haftasından sonra BRİMİCA GENUAİR, birincil sonlanım noktası olan doz
öncesinde sabah (çukur) FRC’de başlangıçtan değişimde plaseboya karşı iyileşme göstermiştir
fakat fark istatistiksel olarak anlamlı değildir (-0,125 L; %95 GA=(-0,259, 0,010); p=0,069*).
BRİMİCA GENUAİR plaseboya kıyasla doz sonrası 2-3 saatteki akciğer hacimlerinde (FRC=
-0,366 L [%95 GA= -0,515, -0,216; p<0,0001]; rezidüel hacimde [RV]= - 0,465 L [%95 GA= -
0,648, -0,281; p<0,0001] ve inspirasyon kapasitesinde [IC]= 0,293 L [%95 GA= 0,208, 0,378;
p<0,0001]) iyileşme gösterdi.miştir.
BRİMİCA GENUAİR 8 haftalık tedaviden sonra plaseboya kıyasla egzersiz dayanıklılık
süresinde de iyileşme gösterdi. (55 saniye [%95 GA=5,6, 104,8; p=0,0292]; başlangıç değeri:
456 saniye).
4 haftalık tedaviden sonra BRİMİCA GENUAİR, plaseboya kıyasla günlük adım sayısını (731
adım/gün; %95 GA=279, 1181; p=0,0016) iyileştirdi ve inaktif hastaların (günde <6000 adım)
9yüzdesini düşürdü [%54,5’e kıyasla %40,8; p <0,0001]. BRİMİCA GENUAİR ile tedavi edilen
hastalarda PROaktif toplam skorda plaseboya kıyasla iyileşmeler gözlendi (p=0,0002).
Her iki tedavi grubuna da 4 hafta daha davranışsal bir müdahale programı eklendi. BRİMİCA
GENUAİR tedavi grubunda adım/gün sayısı, plaseboya kıyasla 510 adım/gün (p=0,1588) olan
bir tedavi etkisi ve inaktif hastaların (günde <6000 adım) yüzdesinde plaseboya karşı bir
azalma (% 50,4’e kıyasla % 41,5; p=0,1134) ile sonuçlanarak korundu.
*Birincil sonlanım noktası istatistiksel olarak anlamlılık sağlamadığından, ikincil sonlanım
noktaları için tüm p değerleri 0,05 nominal anlamlılık düzeyinde test edilmektedir ve resmi
istatistiksel çıkarım yapılamamaktadır.
Pediyatrik popülasyon
Avrupa İlaç Kurumu, KOAH’da pediyatrik popülasyonun tüm alt kümelerinde BRİMİCA
GENUAİR ile yapılan çalışmaların sonuçlarını sunulması yükümlülüğünden feragat etmiştir
(pediyatrik kullanım hakkında bilgi için bölüm 4.2’ye bakınız).
5.2 Farmakokinetik özellikler
Genel özellikler
Aklidinyum ve formoterol kombinasyon halinde inhalasyon yoluyla uygulandığında her bir
bileşenin farmakokinetiği, tıbbi ürünler ayrı olarak uygulandığında gözlenenlerden anlamlı
farklılıklar göstermemiştir.
Emilim:
Tek bir BRİMİCA GENUAİR 340/12 mikrogram dozunun inhalasyonunun ardından,
aklidinyum ve formoterol plazmada hızlı bir şekilde emilerek sağlıklı deneklerde inhalasyon
sonrası 5 dakika içinde ve KOAH hastalarında inhalasyon sonrası 24 dakika içinde pik plazma
konsantrasyonlarına ulaşmıştır. BRİMİCA GENUAİR ile 5 gün boyunca günde iki kez tedavi
edilen KOAH’lı hastalarda gözlemlenen aklidinyum ve formoterolün kararlı durumundaki pik
plazma konsantrasyonlarına inhalasyon sonrası 5 dakika içinde ulaşılmıştır ve sırasıyla 128
pg/ml ve 17 pg/ml olmuştur.
Dağılım:
Genuair yoluyla solunan aklidinyumun tüm akciğer birikimi, ölçülen dozun yaklaşık %30’unun
ortalamasıdır. Aklidinyumun in vitro olarak belirlenen plazma protein bağlanması,
aklidinyumun plazmada hızlı hidrolizi nedeniyle büyük olasılıkla metabolitlerin protein
bağlanmasına karşılık gelmiştir, plazma protein bağlanması karboksilik asit metaboliti için %87
ve alkol metaboliti için %15 olmuştur. Aklidinyumu bağlayan başlıca plazma proteini
albümindir.
Formoterolün plazma protein bağlanması %61 ila %64’tür (%34 öncelikle albümine). Terapötik
dozlarla ulaşılan konsantrasyon aralığında bağlanma bölgelerinin satürasyonu yoktur.
Biyotransformasyon:
Aklidinyum, farmakolojik olarak inaktif alkol ve karboksilik asit türevlerine hızlı ve kapsamlı
bir şekilde hidrolize edilir. Asit metabolitinin plazma seviyeleri, inhalasyonu takiben alkol
metabolitin ve değişmeyen etkin maddenin seviyelerine göre yaklaşık 100 kat daha yüksektir.
Hidroliz hem kimyasal olarak (enzimatik olmayan) hem de enzimatik olarak esterazlarla
meydana gelir, butirilkolinesteraz hidrolizde rol oynayan başlıca insan esterazıdır. Solunan
aklidinyum bromürün düşük (<%5) mutlak biyoyararlanımı, aklidinyumun akciğerde birikmiş
veya yutulmuş olsun, geniş sistemik ve pre-sistemik hidrolize uğramasındandır. CYP450
10enzimleri tarafından biyotransformasyon, aklidinyumun toplam metabolik klerensinde minör
bir rol oynamaktadır. İn vitro çalışmalar, terapötik dozda aklidinyum veya metabolitlerinin
sitokrom P450 (CYP450) enzimlerinin herhangi birini inhibe etmediğini veya indüklemediğini
ve esterazları (karboksilesteraz, asetilkolinesteraz ve butirilkolinesteraz) inhibe etmediğini
göstermiştir. İn vitro çalışmalar aklidinyum veya metabolitlerinin P-glikoproteinin substratları
veya inhibitörleri olmadığını göstermiştir.
Formoterol, öncelikle metabolizma tarafından elimine edilmektedir. Öne çıkan yolak, başka bir
metabolik yolak olan glukuronid konjugasyonu tarafından takip edilen O-demetilasyon ile
birlikte doğrudan glukuronidasyonu içerir. Sitokrom P450 izoenzimleri CYP2D6, CYP2C19,
CYP2C9 ve CYP2A6, formoterolün O-demetilasyonunda rol oynamaktadır. Formoterol,
terapötik olarak ilgili konsantrasyonlarda CYP450 enzimlerini inhibe etmemektedir.
Eliminasyon:
BRİMİCA GENUAİR 340/12 mikrogramın inhalasyonunun ardından doz sonrası 24 saate
kadar plazma örneklemesi ile, aklidinyum bromür için gözlemlenen terminal eliminasyon
yarılanma ömrü 11-33 saat ve formoterol için 12-18 saat arasında değişmiştir.
Hem aklidinyum hem de formoterol için gözlemlenen ortalama etkin yarılanma ömürleri*
yaklaşık 10 saattir.
*Bilinen bir doz rejimine dayanan ürün birikimiyle tutarlı yarılanma ömrü.
Radyoaktif işaretli 400 mikrogram aklidinyumun sağlıklı deneklere intravenöz olarak
uygulanmasını takiben dozun yaklaşık %1’i idrarla değişmemiş aklidinyum bromür olarak
atılmıştır. Dozun %65 kadarı idrarda metabolitler olarak ve %33 kadarı dışkıda metabolitler
olarak elimine edilmiştir. Sağlıklı denekler veya KOAH hastaları tarafından 200 mikrogram ve
400 mikrogram aklidinyumun inhalasyonunu takiben, değişmemiş aklidinyumun idrarla atılımı
uygulanan dozun yaklaşık %0,1 oranıyla çok düşüktür, bu da renal klerensin plazmadaki
toplam aklidinyum klerensinde minör bir rol oynadığını göstermiştir.
Bir formoterol dozunun büyük kısmı, karaciğer metabolizması ve ardından böbrek
eliminasyonuyla dönüştürülür. İnhalasyondan sonra verilen formoterol dozunun %6 ila %9’u
idrarda değişmeden veya doğrudan formoterol konjugatları olarak atılır.
Hastalardaki karakteristik özellikler
Yaşlılar:
Yaşlı deneklerde aklidinyum/formoterol ile herhangi bir farmakokinetik çalışma yapılmamıştır.
Yaşlı hastalarda aklidinyum veya formoterol tıbbi ürünler için herhangi bir dozaj ayarlaması
gerekmediğinden yaşlı hastalarda aklidinyum/formoterol için dozaj ayarlaması
gerekmemektedir.
Böbrek ve karaciğer yetmezliği:
Böbrek veya karaciğer yetmezliği olan hastalarda aklidinyum/formoterolün spesifik kullanımı
ile ilgili veri bulunmamaktadır. Böbrek veya karaciğer yetmezliği olan hastalarda aklidinyum
veya formoterol tıbbi ürünleri için herhangi bir doz ayarlaması gerekmediğinden,
aklidinyum/formoterol için dozaj ayarlaması gerekmemektedir.
Irk:
BRİMİCA GENUAİR 340/12 mikrogramların tekrarlanan inhalasyonlarının ardından, EAA ile
ölçülen aklidinyum ve formoterolün sistemik maruziyeti Japon ve Kafkasyalı hastalarda
benzerdir.
115.3 Klinik öncesi güvenlilik verileri
Klinik olmayan veriler, güvenlilik farmakolojisi, tekrarlanan doz toksisitesi, genotoksisite ve
üreme ve gelişim için kanserojenik potansiyeli ve toksisitesinin konvansiyonel çalışmalarına
dayanarak aklidinyum ve formoterol kullanan insanlar için özel bir risk göstermemektedir.
Klinik olmayan çalışmalarda aklidinyumun üreme toksisitesi (fetotoksik etkiler) ve doğurganlık
(gebe kalma oranında hafif düşüş, korpora lutea sayısı ve implantasyon öncesi ve sonrası
kayıplar) ile ilgili etkileri, sadece klinik kullanımla ilgisinin az olacağı maksimum insan
maruziyet göstergesinden yeterince fazla olduğu düşünülen maruziyetlerde gözlemlenmiştir.
Formoterol, sıçanlarda doğurganlıkta azalma (implantasyon kayıpları) yanı sıra, formoterole
yüksek sistemik maruziyetle erken postnatal sağkalım ve doğum ağırlığında azalma
göstermiştir. Sıçanlarda ve farelerde uterin leiomyom insidansında hafif bir artış gözlenmiştir;
yüksek dozlarda β -adrenoreseptör agonistlerine uzun süre maruziyetten sonra kemirgenlerde
2
sınıf etkisi olarak kabul edilen bir etkidir.
Aklidinyum/formoterolün kardiyovasküler parametreler üzerindeki etkilerini araştıran klinik
olmayan çalışmalar, klinik kullanımla ilgisinin az olacağı maksimum insan maruziyet
göstergesinden yeterince fazla olduğu maruziyetlerde kalp atım hızı ve aritmilerde artış
göstermiştir. Bu etkiler β -agonistleriyle gözlenen aşırı farmakolojik yanıtlar olarak
2
bilinmektedir.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır sütü kaynaklı)
6.2 Geçimsizlikler
Geçerli değildir.
6.3 Raf ömrü
36 ay
Kese açıldıktan sonra 60 gün içinde kullanılacak.
6.4 Saklamaya yönelik özel tedbirler
30oC altında saklayınız.
Genuair inhalatörünü, uygulama dönemi başlayana kadar kapalı kesenin içinde muhafaza
ediniz.
6.5 Ambalajın niteliği ve içeriği
Genuair inhalatörü, plastik (polikarbonat, akrilonitril-butadiyen-stiren, polioksimetilen,
polyester-bütilen-tereftalat, polipropilen, polistiren) ve paslanmaz çelikten yapılmış çok
bileşenli bir cihazdır. Dahili bir doz göstergesi ve turuncu bir dozaj düğmesine sahip beyaz
renkli bir cihazdır. Ağızlık çıkarılabilir turuncu koruyucu bir kapak ile kapatılmıştır. İnhalatör
cihazı, mukavva bir kartona yerleştirilmiş kurutucu bir kese içeren koruyucu bir alüminyum
laminat kese içinde kapalı olarak temin edilir.
30 dozlu 1 inhalatör içeren karton.
60 dozlu 1 inhalatör içeren karton.
Her biri 60 dozlu 3 inhalatör içeren karton.
Tüm ambalaj boyutları pazarda bulunmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
12Uygulama Talimatları
Başlarken
İlacı kullanmaya başlamadan önce bu Uygulama Talimatlarını okuyunuz.
Genuair inhalatör cihazınızın parçalarını tanıyınız.
Kontrol penceresi Doz
Yeşil = inhalator kullanıma hazır
göstergesi Turuncu düğme
Koruyucu
Kapak
Kontrol penceresi
Kırmızı = doğru inhalasyonu onaylar
Ağızlık
Şekil A
Kullanmadan önce:
a. İlk kullanımdan önce, kapalı keseyi yırtarak açınız ve inhalatörü çıkarınız. Keseyi ve
kurutucuyu atınız.
b. Dozu almaya hazır oluncaya kadar turuncu düğmeye basmayınız.
c. Her iki taraftaki ok işaretlerini hafifçe sıkarak kapağı çıkarınız (Şekil B).
13Burayı sıkınız
ve çekiniz
Şekil B
ADIM 1: Dozunuzu hazırlayınız
1.1 Ağızlığın açık olduğunu görünüz ve hiçbir şeyin onu engellmediğinden emin olunuz
(Şekil C).
1.2 Kontrol penceresine bakınız (kırmızı olmalı, Şekil C).
KIRMIZI
Ağızlığın açık olduğunu
kontrol ediniz
Şekil C
1.3 İnhalatörü, ağızlık size dönük ve turuncu renkli düğme üstte olacak şekilde yatay olarak
tutunuz (Şekil D).
Şekil D
1.4 Dozunuzu yüklemek için turuncu düğmeye sonuna kadar aşağıya basınız (Şekil E).
14Düğmeye sonuna kadar bastığınızda, kontrol penceresi kırmızıdan yeşile döner.
Turuncu düğmenin üstte olduğundan emin olunuz. Cihazı yatırmayınız.
1.5 Turuncu düğmeyi serbest bırakınız (Şekil F).
İnhalatörün düzgün çalışabilmesi için düğmeyi serbest bıraktığınızdan emin olunuz.
1.6
Şekil E Şekil F
Durunuz ve Kontrol Ediniz:
1.7 Kontrol penceresinin şimdi yeşil olduğundan emin olunuz (Şekil G).
İlacınız solumaya hazır.
‘ADIM 2: İlacınızı soluyunuz’ bölümüne geçiniz.
YEŞİL
Şekil G
Şekil G
15Düğmeye bastıktan sonra kontrol penceresi hala kırmızı ise ne yapmalı (Şekil H).
Şekil H
Doz hazırlanmamıştır. ‘ADIM 1: Dozunuzu hazırlayınız’ bölümüne geri dönünüz ve 1.1 -
1.6 arası adımları tekrarlayınız.
ADIM 2: İlacınızı soluyunuz
Kullanmadan önce 2.1 - 2.7 arası adımları tamamen okuyunuz. İnhalaötürü yatırmayınız.
2.1 İnhalatörü ağzınızdan uzaklaştırınız ve nefesinizi tamamen veriniz. Nefesi asla
inhalatörün içine vermeyiniz (Şekil I).
Şekil I
2.2 Başınızı dik tutunuz, ağızlığı dudaklarınızın arasına koyunuz ve dudaklarınızı etrafında
sıkıca kapatınız (Şekil J).
Solurken turuncu düğmeyi aşağıda basılı tutmayınız.
Şekil J
2.3 Ağzınızdan güçlü, derin bir nefes alınız. Nefesi mümkün olduğunca uzun süre tutunuz.
16‘Klik’ sesi, doğru şekilde soluduğunuzu göstermektedir. ‘Klik’ sesini duyduktan sonra,
nefesinizi mümkün olduğu kadar uzun süre tutunuz. Bazı hastalar ‘klik’ sesi duymayabilir.
Doğru soluduğunuzdan emin olmak için kontrol penceresini kullanınız.
2.4 Ağzınızdan inhalatörü çıkarınız.
2.5 Nefesinizi mümkün olduğunca uzun süre tutunuz.
2.6 Nefesinizi inhalatörden uzakta ve yavaşça veriniz.
Bazı hastalar ağızlarında kumlu bir his hissedebilir veya biraz tatlı veya acı bir tat alabilir.
Soluduktan sonra hiçbir şey tatmasanız veya hissetmeseniz bile fazladan bir doz almayınız.
Durunuz ve Kontrol Ediniz:
2.7 Kontrol penceresinin şimdi kırmızı olduğundan emin olunuz (Şekil K). Bu ilacınızı doğru
bir şekilde soluduğunuz anlamına gelir.
KIRMIZI
Şekil K
İnhalasyon sonrası kontrol penceresi hala yeşilse ne yapmalı (Şekil L).
Şekil L
Bu ilacınızı doğru bir şekilde solumadığınız anlamına gelir. ‘ADIM 2: İlacınızı soluyunuz’
bölümüne geri dönünüz ve 2.1 - 2.7 arası adımları tekrarlayınız.
Kontrol penceresi hala kırmızıya dönmediyse, solumadan önce turuncu düğmeyi bırakmayı
unutmuş olabilir veya yeterince kuvvetli solumamış olabilirsiniz. Bu gerçekleşirse tekrar
deneyiniz. Turuncu düğmeyi bıraktığınızdan ve nefesi tamamen verdiğinizden emin olunuz.
Ardından ağızlıktan güçlü, derin bir nefes alınız.
Tekrarlanan denemelerden sonra kontrol penceresi hala yeşilse, lütfen doktorunuza
başvurunuz.
17İnhalatörün toz veya başka maddelerle kirlenmesini önlemek için her kullanımdan sonra
koruyucu kapağı tekrar ağızlığa yerleştiriniz (Şekil M). Kapağı kaybederseniz inhalatörünüzü
atmanız gerekir.
Şekil M
Ek bilgiler
Yanlışlıkla bir doz hazırlarsanız ne yapmalısınız?
İnhalatör cihazını ilacınızı soluyacağınız zamana kadar koruyucu kapağı yerinde olacak şekilde
saklayınız, daha sonra kapağı çıkarınız ve Adım 1.6’dan başlayınız.
Doz göstergesi nasıl çalışır?
• Doz göstergesi inhalatörde kalan toplam doz sayısını gösterir (Şekil N).
• İlk kullanımda, her inhalatör ambalaj boyutuna bağlı olarak en az 60 doz veya en az 30
doz içerir.
• Turuncu düğmeye basarak bir dozu her yüklediğinizde, doz göstergesi bir sonraki sayıya
doğru (50, 40, 30, 20, 10 veya 0) azalarak hareket eder.
Ne zaman yeni bir inhalatör almalısınız?
Aşağıdaki durumlarda yeni bir inhalatör almalısınız:
Eğer inhalatörünüz hasarlı görünüyorsa veya kapağı kaybederseniz veya
Doz göstergesinde kırmızı bir bant göründüğünde, bu son dozunuza yaklaştığınız anlamına gelir
(Şekil N) veya
• Eğer inhalatörünüz boş ise (Şekil O).
18Doz göstergesi yavaşça 60’tan 0’a doğru: 60,
50, 40, 30, 20, 10, 0 arasında hareket eder.
Doz
göstergesi
Şekil N
İnhalatörünüzün boş olduğunu nasıl anlarsınız?
Turuncu düğme tam üst konumuna dönmediğinde ve orta konumda kilitlendiğinde, son doza
ulaştınız (Şekil O). Turuncu düğme kilitli olsa bile, son dozunuz hala solunabilir. Bundan
sonra, inhalatör tekrar kullanılamaz ve yeni bir inhalatör kullanmaya başlamalısınız.
Şekil O
İnhalatörünüzü nasıl temizlemelisiniz?
İnhalatörünüzü temizlemek için ASLA su kullanmayınız, çünkü su ilacınıza zarar verebilir.
İnhalatörünüzü temizlemek istiyorsanız, sadece ağızlığın dış kısmını kuru bir bez veya kağıt
havluyla siliniz.
7. RUHSAT SAHİBİ
Menarini İlaç Sanayi ve Tic. A.Ş.
Maslak Mah. Sümer Sok. No: 4
Maslak Office Building (MOB)
Kat: 7-8 34485 Maslak, Sarıyer/İstanbul
Tel.: 0 212 467 11 11
Fax.: 0 212 467 12 12
198. RUHSAT NUMARASI (LARI)
2022/473
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.08.2022
10. KÜB’ÜN YENİLENME TARİHİ
20