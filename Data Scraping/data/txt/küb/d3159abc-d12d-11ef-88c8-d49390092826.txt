KISA ÜRÜN BİLGİSİ
1. BEŞERİ TIBBİ ÜRÜNÜN ADI
TAEK-PHT FDG (18F) 740-11100 MBq/mL I.V Enjeksiyonluk Çözelti İçeren Flakon
2. KALİTATİF VE KANTİTATİF BİLEŞİM
Etkin Madde:
Çözeltinin 1mL’si kalibrasyon tarih ve saatinde 740 ile 11100 MBq arasında Florodeoksiglukoz
(18F) içerir.
Her bir flakondaki aktivite kalibrasyon tarih ve saatinde 740 -11100 MBq arasında değişir.
Flor (18F) 110 dakika yarı ömür ile stabil oksijene (18O) bozunur. Bozunma sırasında 634 keV’lik
maksimum enerji ile pozitron radyasyonu yayar ve ardından bunu 511 keV lik foton anhilasyon
radyasyonu izler.
Yardımcı madde:
Enjeksiyonluk su
3. FARMASÖTİK FORM
Enjeksiyonluk çözelti.
Berrak, renksiz veya hafif sarımsı çözelti.
4. KLİNİK ÖZELLİKLER
4.1 Terapötik Endikasyonlar
Bu tıbbi ürün sadece diyagnostik kullanım içindir.
Florodeoksiglukoz (18F) yetişkinler ve pediyatrik popülasyonda pozitron emisyon tomografisi
(PET) ile birlikte kullanım için endikedir.
Onkoloji
Glukoz girişinde artış olan spesifik organlarda veya dokuların tanıyla ilgili hedef olduğu
hastalıkları veya fonksiyonları tanımlamak için kullanılan onkolojik diyagnostik işlemler
uygulanan hastalarda. Aşağıdaki endikasyonlar yeterli düzeyde belgelenmiştir (bkz. Bölüm 4.4)
Tanı
- Soliter pulmoner nodülün nitelendirilmesi (karakterizasyonu)
- Kaynağı bilinmeyen kanserlerin tespiti, örneğin servikal adenopati, karaciğer veya kemik
metastazları ile ortaya çıkan kanserler
- Pankreatik kitlenin nitelendirilmesi (karakterizasyonu)
1/14Evrelendirme
- Kafa ve boyun kanserleri (yol gösterici biyopsiye yardımcı olmak dahil)
- Primer akciğer kanseri
- Bölgesel olarak ilerlemiş göğüs kanseri
- Özofagus (yemek borusu) kanseri
- Pankreas karsinomu
- Kolorektal kanser, özellikle nükslerin yeniden evrelendirilmesi
- Malign lenfoma
- Malign melanoma, Breslow >1.5 mm veya ilk tanıda lenf nodülü metastazı
Tedaviye cevabın takibi
- Malign lenfoma
- Kafa ve boyun kanserleri
Kabul edilebilir nüks şüphesi durumunda tespit
- Yüksek seviyede (III veya IV) maligniteye sahip gliyoma
- Kafa ve boyun kanserleri
- Tiroid kanseri (meduller olmayan): tüm vücut sintigrafisinde negatif radyoaktif iyot ve artmış
tiroglobulin serum seviyelerine sahip hastalarda
- Primer akciğer kanseri
- Göğüs kanseri
- Pankreas karsinomu
- Kolorektal kanser
- Yumurtalık kanseri
- Malignan lenfoma
- Malignan melanoma
Kardiyoloji
Kardiyolojik endikasyonda, tanısal hedef canlı miyokard dokusudur. Bu doku glukozu alır ancak
hipo-perfüzedir, dolayısı ile daha öncesinde uygun kan-akışı görüntüleme teknikleri kullanılarak
değerlendirilmelidir.
- Konvansiyonel görüntüleme usüllerinin yardımcı olmadığı, sol ventrikül fonksiyonunda şiddetli
bozukluk olan, revaskülarizasyon için aday olan, hastalarda miyokardiyal canlılığın
değerlendirilmesi.
Nöroloji
Nörolojik endikasyonda interiktal glukoz hipometabolizması tanısal hedeftir.
- Kısmi temporal epilepsinin ameliyat öncesi değerlendirmesinde epileptojenik odak noktasının
lokalizasyonu
Enfeksiyöz veya enflamatuvar hastalıklar
Enfeksiyöz veya enflamatuvar hastalıklarda, tanısal hedef aktive olmuş beyaz kan hücrelerinin
içeriğinin anormal olduğu doku veya yapılardır.
2/14Enfeksiyöz veya enflamatuvar hastalıklarda, aşağıdaki endikasyonlar yeterli düzeyde
belgelenmiştir:
Ateş nedeninin bilinmediği durumlarda etyolojik tanıya kılavuzluk ederek anormal odak
noktasının lokalizasyonu
Aşağıdaki durumlarda enjeksiyonun tanısı:
 Kemik ve/veya komşu yapılarda şüpheli kronik enfeksiyon: osteomiyelit, spondilit, diskit
veya osteit (metalik implant olduğu durumlar dahil).
 Ayağında Charcot’s nöroartropati, osteomiyelit ve/veya yumuşak doku enfeksiyonu
şüphesi olan diyabet hastaları
 Ağrılı kalça protezi
 Vasküler protezi
 AIDS hastasında ateş
 Bakteremi veya endokardit durumunda septik metastataik odağın tayini (bkz.bölüm 4.4).
Aşağıdaki durumlarda enflamasyonun kapsamının saptanması:
 Sarkoidoz
 İnflamatuvar bağırsak hastalığı
 Büyük damarları içeren vaskülit
Tedavi takibi:
Rezekte edilemeyen alveoler ekinokokiyaz, ilaç tedavisi sırasında ve tedavi kesildikten sonra
parazitin aktif lokalizasyonlarının incelenmesinde.
4.2 Pozoloji ve uygulama şekli
Pozoloji:
Yetişkin ve yaşlı popülasyon
Yetişkinler için (70 kg) önerilen TAEK-PHT FDG (18F) dozu intravenöz yolla 100-400 MBq
(2.7- 10,8 mCi) ‘ dir (Doz hastanın vücut ağırlığına ve kullanılacak pozitron emisyon tomografi
cihazının özelliklerine göre ayarlanmalıdır).
Böbrek ve karaciğer yetmezliği
Bu hastalarda artmış radyasyon maruziyeti olabileceğinden, uygulanacak aktivite belirlenirken
özellikle dikkat edilmelidir.
3/14Bu tıbbi ürün ile normal ve özel popülasyonda geniş doz aralığı ve ayarlama çalışmaları
yapılmamıştır.
Böbrek yetmezliği olan hastalarda florodeoksiglukozun (18F) farmakokinetiği karakterize
edilmemiştir.
Pediyatrik popülasyon
Klinik ihtiyaçlar ve yarar/risk oranına dayanarak, çocuklarda ve ergenlik çağındaki hastalarda
kullanım dikkatle değerlendirilmelidir. Çocuklar ve ergenlik çağındaki hastalara uygulanacak
aktivite dozu Avrupa Nükleer Tıp Derneği’nin (EANM) pediyatrik dozaj kartındaki tavsiyelerine
uygun olarak hesaplanabilir. Çocuklar ve ergenlik çağındakilere uygulanan aktivite taban
aktivitenin aşağıdaki tabloda verilen ağırlığa göre çarpanlar ile çarpılması yolu ile hesaplanabilir.
A[MBq]uygulanan = Taban Aktivite × Çarpan
2D görüntüleme için taban değeri 25.9 MBq ve 3D görüntüleme için 14.0 MBq’dir (çocuklar
için önerilen).
Ağırlık Çarpan Ağırlık Çarpan Ağırlık Çarpan
[Kg] [Kg] [Kg]
3 1 22 5.29 42 9.14
4 1.14 24 5.71 44 9.57
6 1.71 26 6.14 46 10.00
8 2.14 28 6.43 48 10.29
10 2.71 30 6.86 50 10.71
12 3.14 32 7.29 52-54 11.29
14 3.57 34 7.72 56-58 12.00
16 4.00 36 8.00 60-62 12.71
18 4.43 38 8.43 64-66 13.43
20 4.86 40 8.86 68 14.00
Uygulama şekli:
İntravenöz kullanım için.
Tek doz veya çoklu doz kullanım için.
- Hastaya uygulanmadan hemen önce florodeoksiglukoz (18F)aktivitesi bir doz kalibratörü ile
ölçülmelidir.
- Florodeoksiglukoz (18F) enjeksiyonu, lokal ekstravazasyon sonucu radyasyona maruz kalmayı ve
görüntüleme hatalarından kaçınmayı sağlamak için intravenöz olarak yapılmalıdır.
- Uygulama öncesi tıbbi ürünün seyreltilmesi ile ilgili talimatlar için bölüm 12
radyofarmasötiklerin hazırlanmasına yönelik talimatlara bakınız.
Hastanın hazırlanması için bölüm 4.4 Özel kullanım uyarıları ve önlemlerine bakınız.
4/14Görüntü elde etme
- Emisyon taramalarına genellikle florodeoksiglukoz (18F) enjeksiyonundan 45 ile 60 dakika
sonra başlanır. Yeterli sayım istatistiği için gereken aktivitenin sağlanması durumunda,
florodeoksiglukoz (18F) PET görüntülemesi enjeksiyondan iki veya üç saat sonrasına kadar
yapılabilir. Böylelikle zemin aktivitesi düşürülmüş olur.
- Eğer gerekirse, kısa süre içinde tekrarlayan florodeoksiglukoz (18F) PET görüntülemesi
yinelenebilir.
4.3 Kontrendikasyonlar
- Etkin maddeye hassasiyeti olan hastalarda,
- Kan glukoz düzeyi kontrol altına alınamayan diyabetik hastalarda,
- Hamilelikte,
- Laktasyonda,
kontrendikedir.
4.4 Özel kullanım uyarıları ve önlemleri
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANIR.
Radyofarmasötiklerin kabulü, saklanması ve nakli özel mevzuata uygun olmalıdır.
Hipersensitivite veya anaflaktik reaksiyon potansiyeli
Eğer hipersensitivite veya anaflaktik reaksiyonlar meydana gelirse, tıbbi ürünün kullanımı derhal
durdurulmalı ve gerekirse intravenöz tedaviye başlanmalıdır. Acil durumlarda derhal önlem
alabilmek için gerekli tıbbi ürün ve endotrakeal tüp ve ventilator gibi ekipmanlar hemen
kullanılabilir şekilde hazır olmalıdır.
Bireysel yarar/risk doğrulaması
Her bir hasta için, radyasyon maruziyeti muhtemel yararı ile gerekçelendirilmelidir.
Uygulanan aktivite her vakada gerekli tanısal bilgiyi elde etmek için mümkün olan en düşük doz
olmalıdır.
Böbrek ve karaciğer yetmezliği
Florodeoksiglukozun (18F) atılımı büyük oranda böbrekler aracılığı ile olduğundan, böbrek
fonksiyonu azalmış olan hastalarda radyasyon maruziyeti artabileceğinden yarar risk oranı
dikkatle değerlendirilmelidir. Eğer gerekir ise aktivite ayarlanmalıdır.
Pediyatrik popülasyon
Pediyatrik popülasyonda kullanımla ilgili bilgi için bölüm 4.2 veya 5.1’e bakınız.
Beher MBq için etkin dozun çocuklarda yetişkinlerden daha yüksek olması nedeni ile
endikasyonun dikkatle değerlendirilmesi gereklidir (bakınız bölüm 11, dozimetri).
5/14Hastanın hazırlanması
Hücrelerdeki glukoz alımı sınırlı olduğundan (satürasyon kinetikleri), maksimum düzeyde bir
aktivite elde etmek için TAEK-PHT FDG (18F), en az 4 saat aç kalmış ve yeterli miktarda sıvı
almış hastalara verilmelidir. Sıvı miktarı sınırlandırılmamalıdır (glukoz içeren içeceklerden
kaçınılmalıdır).
Kaliteli görüntü elde etmek ve mesanenin radyasyona maruziyetinin azaltılması için hastaların
uygulama öncesinde ve sonrasında bol sıvı almaları ve PET görüntülemenin öncesi ve sonrasında
mesaneyi boşaltmaları konusunda uyarılmaları önemlidir.
Onkoloji ve nöroloji ve enfeksiyöz hastalıklar
Görüntüleme ajanının adalede aşırı tutulumunu engellemek için tarama öncesi hasta ağır
egzersizden kaçınması hususunda uyarılmalıdır. Hasta enjeksiyondan sonra tarama işlemi ve
görüntülerin elde edilmesine kadar geçen sürede istirahat halinde olmalıdır (konuşmadan ve
okumadan yatar pozisyonda olmalıdır).
Serebral glukoz metabolizması beyin aktivitesine bağlıdır. Bu nedenle nörolojik taramalar karanlık
ve gürültüsüz bir ortamda belirli bir istirahat periyodundan sonra gerçekleştirilmelidir.
Kan glukoz düzeyleri tarama öncesi kontrol edilmelidir. Yüksek kan glukoz düzeyleri (özellikle 8
mmol/L ve üzeri) TAEK-PHT FDG (18F) enjeksiyonluk çözeltinin hassasiyetinin azalmasına
neden olabilir.
Benzer şekilde kan glukoz düzeyleri kontrol altında olmayan (glisemik kontrolün sağlanamadığı)
diyabetli hastalarda TAEK-PHT FDG (18F) ile PET taraması uygulanmamalıdır.
Kardiyoloji
Kalp kasının (miyokardın) glukoz alımı insuline bağlıdır. Bu nedenle TAEK-PHT FDG (18F)
enjeksiyonluk çözelti uygulamasından 1 saat önce glukoz yüklemesi (50 gr) tavsiye edilir.
Alternatif olarak, özellikle diyabetli hastalarda, eğer gerekli ise kan glukoz düzeyi insulinglukoz
infüzyon kombinasyonu (Insulin-Glucose-Klamp) ile sabit hale getirilebilir.
Florodeoksiglukoz (18F) ile PET görüntülerinin yorumlanması
Enflamatuvar bağırsak hastalıklarının eksplorasyonunda, florodeoksiglukozun (18F) diyagnostik
performansı, florodeoksiglukoz (18F) PET öncesi veya florodeoksiglukoz (18F) PET yetersiz
olduğunda kullanılabilecek işaretlenmiş beyaz kan hücreleri kullanılan sintigrafi ile doğrudan
karşılaştırılmamıştır.
İnflamasyon ve/veya enfeksiyon ile operasyon sonrası iyileşme dönemi florodeoksiglukoz (18F)
FDG’nin tutulumunu önemli ölçüde arttırabilir ve dolayısıyla florodeoksiglukoz (18F) PET’in
amacı enfeksiyon veya enflamasyonu araştırmak olmadığında, yanlış pozitif sonuçlara yol
açabilir.
6/14Kanser, enfeksiyon veya inflamasyon sebebiyle florodeoksiglukoz (18F) birikimi olan durumlarda,
florodeoksiglukoz (18F) PET ile elde edilen bilgiye ilave olarak patolojik artışa neyin sebep
olduğunu bulmak için ilave tanısal teknikler gerekebilir. Miyelomayı safhalandırma gibi bazı
durumlarda, hem malignan hem de enfeksiyöz ortam için araştırma yapılır ve belki ekstrameduler
bölgelerde tutulum ve/veya kemik ve eklem lezyonları gibi multipl miyeloma lezyonları için atipik
olabilecek topografik kriterler ile ilgili iyi bir doğruluk ile ayırt edilebilir, ve enfeksiyon ile ilişkili
durumlar belirlenebilir. Florodeoksiglukoz (18F) görüntülemesi açısından enflamasyon ve
enfeksiyonu ayırt etmek için halihazırda başka bir kriter bulunmamaktadır.
Beyin, kalp ve böbreklerde fizyolojik florodeoksiglukoz (18F) tutulumunun yüksek olması nedeni
ile, hasta bakteriyemi veya endokardit nedeni ile başvurduğunda, bu organlarda septik metastatik
odağın saptanması için florodeoksiglukoz (18F) ile PET/BT değerlendirilmemiştir.
Radyoterapiden sonra ilk 2-4 ay içerisinde alınan yanlış pozitif veya yanlış negatif
florodeoksiglukoz (18F) FDG-PET sonuçları konusunda dikkatli olunmalıdır. Eğer hastanın klinik
tablosu erken bir PET taramasını gerektiriyorsa daha erken aşamada taramanın nedenleri uygun
bir şekilde gerekçelendirilmelidir.
Özellikle yanlış negatif sonuçların önlenmesi açısından florodeoksiglukoz (18F) FDG-PET
taraması için son kemoterapi uygulamasından sonra en az 4-6 hafta geçmesi en uygundur. Erken
bir florodeoksiglukoz (18F) FDG-PET taraması gerektiren bir klinik endikasyon var ise bu erken
taramanın nedeni detaylı bir şekilde belgelendirilmelidir. 4 haftalık sikluslardan daha kısa
kemoterapi tedavisi durumunda, (18F) FDG-PET taraması yeni bir siklusa başlamadan hemen önce
yapılmalıdır.
Düşük dereceli lenfomada, alt özofagus kanseri ve over kanserinin nüksetme şüphesi olan
durumlarda, Florodeoksiglukoz (18F) -PET hassasiyeti sınırlı olduğundan, sadece pozitif değerler
göz önüne alınmalıdır.
Florodeoksiglukoz (18F) beyin metastazlarının belirlenmesinde kullanılmaz.
Bir koinsidans PET tarayıcı sistemi kullanıldığında dedike PET’e göre sensitivite azalacağından
1cm’ den daha küçük lezyonlar daha az saptanır.
PET/BT kullanarak florodeoksiglukoz (18F) PET görüntülemenin doğruluğu, tek başına PET
kamera kullanmaktan daha iyidir.
BT kontrast madde uygulaması ile birlikte veya ayrı olarak bir hibrid PET-BT tarayıcı
kullanıldığında, zayıflatma-düzeltilmiş PET görüntülemede bazı artefaktlar (insan kaynaklı yapay
görüntüler) meydana gelebilir.
Florodeoksiglukoz (18F) PET görüntülerinin, gerektiğinde tomografik anatomik görüntüleme
yöntemleriyle (BT, ultrasonografi, MRG gibi) korele değerlendirilmesi önerilir. Fonksiyonel
florodeoksiglukoz (18F)- PET görüntülemesinin morfolojik görüntülemeye imkân veren sistemler
ile birleştirilmesi (PET-BT gibi) duyarlılık ve özgünlüğün artmasını sağlar. Bu nedenle pankreas,
baş-boyun tümörlerinde, lenf, akciğer kanserlerinde ve tekrarlayan kolorektal kanserlerde
anatomik görüntüleme yöntemleri ile korelasyon önerilmektedir.
7/14TAEK-PHT FDG (18F) hastayı ve hastane personelini mümkün olduğunca korumak üzere, yeterli
korunmayı sağlayacak şekilde kurşun veya tungsten zırhlar içinde saklanmalı ve işlem görmelidir.
Özellikle, flakondan ilaç çekilirken ve enjeksiyon yapılırken, kişinin pozitron ve annihilasyon
fotonlarının yaydığı radyasyondan uygun bir zırhlama ile korunması önerilir.
İşlemden sonra
İşlemden sonraki ilk 12 saat boyunca bebek ve hamile kadınlar ile yakın temastan kaçınılmalıdır.
Özel uyarılar
Çevresel zararlar ile ilgili önlemler için bkz. bölüm 6.6.
4.5 Diğer tıbbi ürünlerle etkileşim ve diğer etkileşim şekilleri
Kan glukoz düzeyini etkileyen tüm ilaçlar (kortikosteroidler, valproat, karbamazepin, fenitoin,
fenobarbital ve katekolaminler gibi) test hassasiyetini etkilemektedir.
Koloni-Stimüle edici Faktörlerin (Colony-Stimulating factors- CSFs) uygulandığı durumlarda,
birkaç günlük süreyle kemik iliği ve dalakta FDG tutulumunda artış görülmektedir. Bu durum
TAEK-PHT FDG (18F) ile yapılan testlerin yorumlanmasında dikkate alınmalıdır. Ancak CSF
tedavisi ile TAEK-PHT FDG (18F) tetkikinin 5 günlük aralıkla birbirinden ayrı yapılması söz
konusu etkileşimin elimine edilmesini sağlar.
Glukoz ve insülin uygulamaları da FDG’nin hücre içine geçişi üzerinde etki etmektedir.
Yüksek kan glukoz düzeyi veya düşük plazma insülin seviyeleri ile organ ve tümör içine FDG
geçiş oranı düşmektedir.
Florodeoksiglukozun (18F) bilgisayarlı tomografi için herhangi bir diğer kontrast madde ile
etkileşimi konusunda hiçbir resmi çalışma yapılmamıştır.
Özel popülasyonlara ilişkin ek bilgiler
Uygulanabilir değildir.
Pediyatrik popülasyon:
Uygulanabilir değildir.
4.6 Gebelik ve laktasyon
Genel Tavsiye:
Gebelik sınıfı: X
Çocuk doğurma potansiyeli bulunan kadınlar / Doğum kontrolü (kontrasepsiyon)
Radyoaktif tıbbi ürünün verilmesinin zorunlu olduğu doğurganlık çağındaki kadınlarda gebelik
mutlaka sorgulanmalıdır. Adet periyodunda gecikme olan kadınlar aksi ispat edilmedikçe gebe
8/14kabul edilmelidir. Gebelik şüphesi olan fakat kanıtlanamamış durumlarda istenilen klinik bilgiye
ulaşmak için gerekli olan doz, radyasyon maruziyeti minimum olacak şekilde ayarlanmalıdır.
Hastaya iyonize radyasyon kullanılmayan alternatif bir teknik (eğer varsa) önerilmelidir. 400 MBq
aktiviteye sahip TAEK-PHT FDG uygulanması, uterusta 8.4 mGy absorbe radyasyon dozu ile
sonuçlanır. Bu doz aralığında, letal etkiler, malformasyonların başlaması, gelişmede gecikme ve
fonksiyonel bozukluklar beklenmez, ancak kanser indüksiyonu ve kalıtsal defektler artabilir.
Gebelik dönemi
Radyasyon gebelik döneminde uygulandığı takdirde ciddi doğum kusurlarına yol açmaktadır.
TAEK-PHT FDG (18F) gebelik döneminde kontrendikedir.
Laktasyon dönemi
Florodeoksiglukoz (18F) anne sütü ile atılır.
TAEK-PHT FDG (18F) laktasyon döneminde kontrendikedir.
Üreme yeteneği / Fertilite
Kronik toksisite, mutajenik potansiyel ve üreme toksisitesi ve karsinojenik potansiyel çalışmaları
yapılmadığından üreme yeteneği üzerindeki etkisi bilinmemektedir.
Üreme yeteneği (fertilite) üzerine etkileri konusunda çalışma yapılmamıştır.
4.7 Araç ve makine kullanımı üzerindeki etkiler
Araç ve makine kullanılmaması gerektiğine dair bir veri bulunmamaktadır.
4.8 İstenmeyen etkiler
İyonize edici radyasyona maruziyet, kanser oluşumuna neden olma ve kalıtsal defektler oluşturma
ihtimali ile ilişkilendirilmiştir. Önerilen maksimum aktivite olan 400 MBq uygulandığında etkin
doz 7.6 mSv olduğundan, bu advers etkilerin düşük olasılıkla görülmesi beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel:0 800 314 00 08; faks: 0 312 218 35 99).
4.9 Doz aşımı ve tedavisi
TAEK-PHT FDG (18F) ile aşırı doz uygulaması rapor edilmemiştir.
Florodeoksiglukoz (18F) ile aşırı dozda radyasyon uygulandığında hastaya absorbe olan dozu
azaltmak için, mümkün olduğunda, zorunlu diürez ve sık idrara çıkma ile radyonüklidin vücuttan
atılımı artırılmalıdır.
9/145. FARMAKOLOJİK ÖZELLİKLER
TAEK-PHT FDG (18F); glukozun radyoizotop ile işaretlenmiş bir analoğudur ve intravenöz
uygulamadan hemen sonra vücudun bütün organlarına dağılır. Görüntüleme, uygulamadan 45- 60
dakika sonra alınabilir.
5.1 Farmakodinamik özellikler
Farmakoterapötik grubu: Diyagnostik radyofarmasötik, tümör saptanması için diğer diyagnostik
radyofarmasötikler
ATC kodu: V09IX04
Diyagnostik incelemeler için kullanılan kimyasal konsantrasyonlarda, florodeoksiglukoz (18F)
herhangi bir farmakodinamik aktivite göstermez.
5.2 Farmakokinetik Özellikler
Dağılım
Florodeoksiglukoz (18F) bir glukoz analoğudur ve birincil enerji kaynağı olarak glukozu kullanan
hücrelerde birikir. Florodeoksiglukoz (18F) yüksek dozdaki glukoz kullanımı sayesinde tümörlerde
birikir.
İntravenöz enjeksiyonu takiben, florodeoksiglukoz (18F) ‘un vasküler kompartmanda
farmakokinetik profili bieksponansiyeldir. Dağılım süresi 1 dakika, eliminasyon süresi 12
dakikadır.
Sağlıklı deneklerde florodeoksiglukoz (18F) tüm vücuda, çoğunlukla da beyne ve kalbe, daha az
olarak da akciğerler ve karaciğere dağılır.
Organ tutulumu
Florodeoksiglukoz (18F)’ un hücre içine alınması kısmen insüline bağımlı olan doku spesifik
taşıyıcı sistemler aracılığı ile olur, bu nedenle beslenme durumu, yemek yeme ve diyabet
varlığından etkilenir. Diabetus mellitus hastalarında doku dağılımı ve glukoz metabolizmasındaki
değişiklik nedeni ile hücrelere azalmış bir florodeoksiglukoz (18F) alımı gözlenir.
Florodeoksiglukoz (18F), glukoz ile benzer şekilde hücre membranı aracılığı ile taşınır ama sadece
ilk kademe glikolizine uğrayarak florodeoksiglukoz (18F)-6-fosfat oluşur. Oluşan
florodeoksiglukoz (18F)-6-fosfat tümör hücrelerinde tutulur ve daha fazla metabolize olmaz.
İntraselüler fosfatazla defosforilizasyon yavaş olduğu için dokuda birkaç saat tutulu kalır (tuzak
mekanizması).
10/14Florodeoksiglukoz (18F) kan beyin bariyerini geçer. Enjeksiyondan sonra 80-100 dakika içinde
enjekte edilen dozun yaklaşık % 7’si beyinde birikir. Epileptojenik odaklar nöbet olmayan
fazlarda azalmış glukoz metabolizması sergiler.
Enjekte edilen aktivitenin yaklaşık % 3’ü 40 dakika içinde miyokard tarafından tutulur.
Normal bir kalpte florodeoksiglukozun (18F) dağılımı esasen homojendir, bununla birlikte,
interventriküler septum için % 15’e kadar bölgesel farklılıklar tanımlanmıştır. Reversibl
miyokardiyal işlem sırasında ve sonrasında miyokardiyal hücrelere glukoz alımında artış meydana
gelir.
Enjekte edilen aktivitenin yaklaşık % 0.3 ve % 0.9 - 2.4’ü sırası ile pankreas ve akciğerlerde
birikir.
Florodeoksiglukoz (18F) daha düşük oranda oküler kas, farinks ve bağırsaklara da bağlanır.
Yeni egzersiz yapılması ve inceleme sırasında kas gücü kullanımını takiben kaslara bağlanma
görülebilir.
Eliminasyon:
Florodeoksiglukoz (18F)’un başlıca eliminasyonu renal yoldur, aktivitenin % 20’si enjeksiyonu
takiben 2 saatte idrarla atılır.
Renal parenkimaya bağlanma zayıftır, ancak florodeoksiglukoz (18F)’un eliminasyonu renal
yolla olduğu için, üriner sistemin tamamında, özellikle mesanede belirgin aktivite görülür.
5.3 Klinik öncesi güvenlilik verileri
Sıçan ve farelerdeki toksikolojik çalışmalarda, 0.0002 mg/kg tek doz intravenöz enjeksiyon
sonrasında hiç bir ölüm gözlenmemiştir. TAEK-PHT FDG tek doz olarak uygulandığından
tekrarlayan doz toksisite çalışması yapılmamıştır. Bu tıbbi ürün düzenli veya sürekli kullanım için
değildir.
Mutajenite çalışmaları ve uzun süreli karsinojenite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Bu tıbbi ürün bölüm 6.6’da belirtilenler dışında hiç bir tıbbi ürün ile karıştırılmamalıdır.
6.3 Raf ömrü
Üretim tarih ve saatinden itibaren 14 saattir.
6.4 Saklamaya yönelik özel tedbirler
11/14Kurşun zırhlı taşıyıcı kabı içinde 30 0C’nın altında saklanmalıdır.
Radyofarmasötikler radyoaktif maddeler ile ilgili ulusal mevzuata uygun olarak saklanmalıdır.
6.5 Ambalajın niteliği ve içeriği
Kurşun zırh içinde kauçuk tıpa ve alüminyum halka ile kapatılan 15mL’lik şeffaf Tip I cam vial.
Bir flakon en fazla 3 mL çözelti içerir ve her bir flakondaki aktivite, kalibrasyon tarih ve saatinde
740-11100 MBq arasında değişir.
Tek veya çoklu flakon.
6.6 Beşeri tıbbi üründen arta kalan maddelerin imhası ve diğer özel önlemler
Genel uyarılar
Radyofarmasötikler belirlenmiş klinik ortamlarda sadece yetkili kişiler tarafından teslim alınmalı,
kullanılmalı ve uygulanmalıdır. Teslim alınmaları, saklanmaları, kullanım, transfer ve imha
edilmeleri mevzuat ve/veya yetkili resmi organizasyonların uygun lisanslarına tabidir.
Radyofarmasötikler hem radyasyon güvenliği hem de farmasötik kalite gerekliliklerini yerine
getirecek şekilde hazırlanmalıdır. Uygun aseptik önlemler alınmalıdır.
Radyofarmasötik uygulanması, dış radyasyon veya idrar dökülmesi, kusma v.s nedenleri ile
bulaşma yüzünden diğer kişiler için risk oluşturur. Bu nedenle ulusal mevzuata uygun olarak,
radyasyondan korunma önlemleri alınmalıdır.
Kullanılmamış tıbbi ürün veya atıklar, ‘Tıbbi Atıkların Kontrolü Yönetmeliği’ ve Türkiye Atom
Enerjisi Kurumu’nun “Radyoaktif Madde Kullanımından Oluşan Atıklara İlişkin Yönetmeliği”
kurallarına uygun olarak bertaraf edilmelidir.
7. RUHSAT SAHİBİ
TAEK SANAEM, Proton Hızlandırıcısı Tesisi
Saray Mah. Atom Cad. No: 27
Kazan/ANKARA
Tel: (0312) 810 15 00
Faks: (0312) 815 43 01
8. RUHSAT NUMARASI (LARI)
2017/272
9. İLK RUHSAT TARİHİ/ RUHSAT YENİLEME TARİHİ
12/14İlk ruhsat tarihi: 28/04/2017
Ruhsat yenileme tarihi:
10. KÜB’ün YENİLENME TARİHİ
11. DOZİMETRİ
Aşağıdaki tabloda yer alan veriler Uluslararası Radyasyondan Korunma Komisyonu’nun 106
numaralı yayınından (ICRP 106; Internatinol Comission on Radiogical Protection) alınmıştır.
Uygulanan Unit doz başına dokularda absorblanan doz
değerleri (mGy/MBq)
Organ Yetişkin 15 yaş 10 yaş 5 yaş 1 yaş
Adrenal 0.012 0.016 0.024 0.039 0.071
Mesane 0.13 0.16 0.25 0.34 0.47
Kemik yüzeyi 0.011 0.016 0.022 0.034 0.064
Beyin 0.038 0.039 0.041 0.046 0.063
Meme 0.0088 0.011 0.018 0.029 0.056
Safra kesesi 0.013 0.016 0.024 0.037 0.070
Gastorointestinal yol
Mide 0.011 0.014 0.022 0.036 0.068
İnce barsak 0.012 0.016 0.025 0.040 0.073
Kolon 0.013 0.016 0.025 0.039 0.070
(Kalın barsağın üst kısmı) 0.012 0.015 0.024 0.038 0.070
(Kalın barsağın alt kısmı) 0.014 0.017 0.027 0.041 0.070
Kalp 0.067 0.087 0.13 0.21 0.38
Böbrekler 0.017 0.021 0.029 0.045 0.078
Karaciğer 0.021 0.028 0.042 0.063 0.12
Akciğer 0.020 0.029 0.041 0.062 0. 12
Kaslar 0.010 0.013 0.020 0.033 0.062
Yemek borusu 0.012 0.015 0.022 0.035 0.066
Overler 0.014 0.018 0.027 0.043 0.076
Pankreas 0.013 0.016 0.076 0.040 0.076
Kırmızı kemik iliği 0.011 0.014 0.021 0.032 0.059
Cilt 0.0078 0.0096 0.015 0.026 0.050
Dalak 0.011 0.021 0.021 0.035 0.066
Testisler 0.011 0.014 0.024 0.037 0.066
Timus 0.012 0.015 0.022 0.035 0.066
Tiroid 0.010 0.021 0.065 0.034 0.065
Uterus 0.018 0.022 0.036 0.054 0.090
Diğer organlar 0.012 0.015 0.024 0.0384 0.064
Efektif doz (mSv/MBq) 0.019 0.02 0.037 0.056 0.095
13/14Önerilen maksimum aktivite olan 400 MBq florodeoksiglukoz (18F) verilmesi neticesinde oluşan
etkin doz 70 kg ağırlığında bir kişi için 7.6 mSv kadardır 400 MBq aktivite uygulaması için, kritik
organlara, mesane, kalp ve beyne ulaşan tipik radyasyon dozları sırası ile; 52 mGy, 27 mGy ve 15
mGy dir.
12. RADYOFARMASÖTİKLERİN HAZIRLANMASINA YÖNELİK TALİMATLAR
TAEK-PHT FDG (18F) hastaya uygulamaya hazır formda üretilmektedir. Kurşun zırh içerisinde
15 mL’lik renksiz Tip I cam flakon içerisindedir.
Hasta dozu ayarlanırken kurşun zırh arkasında çalışılmalı ve aseptik koşullara uyulmalıdır.
İşleme başlamadan önce flakon görsel olarak kontrol edilmelidir.
Çözeltinin partiküler madde içerip içermediği ve berraklığı görsel olarak kontrol edilmelidir.
Berrak olmayan çözelti kullanılmamalıdır.
Hasta dozu radyasyon güvenliğini sağlayacak yapıda zırhlı bir enjektörle çekilmelidir. İşlem
öncesinde flakon lastik tıpası bir dezenfektan ile silinmelidir.
Bir doz kalibratöründe ölçüm yapılarak aktivite düzeyi belirlenmelidir.
14/14