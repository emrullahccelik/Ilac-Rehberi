  1 /5  KULLANMA TALİMATI  
 
ZİNCO 30 mg tablet 
 
Ağız yolu ile kullanılır.  
 
Etkin madde: Her 1 tablet 30 mg çinko (çinko sülfat heptahidrat halinde) içerir.  
Yardımcı maddeler: Mısır nişastası, mikrokristallin selüloz, laktoz, magnezyum stearat  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz. 
Çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı                                  
 kullandığınızı söyleyiniz  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
 
Bu Kullanma Talimatında:  
1. ZİNCO nedir ve ne için kullanılır? 
2. ZİNCO’yu kullanmadan önce dikkat edilmesi gerekenler  
3. ZİNCO nasıl kullanılır?  
4. Olası yan etkiler nelerdir? 
5. ZİNCO ’nun saklanması  
 
Başlıkları yer almaktadır. 
 
1. ZİNCO nedir ve ne için kullanılır?  
ZİNCO, PVC/Al blisterlerde her bir tablette 30 mg çinko içeren bir tablettir.  
 
ZİNCO, çinko eksikliği tedavisinde ve önlenmesinde endikedir.   
 
2. ZİNCO ’yu kullanmadan önce dikkat edilmesi gerekenler  
ZİNCO’yu aşağıdaki durumlarda KULLANMAYINIZ  
Eğer;  
• Çinko tuzlarına veya ZİNCO’ nun bileşimindeki maddelerden birine karşı hassasiyetiniz varsa;  
• Çocuklarda 
 
ZİNCO’yu aşağıdaki durumlarda DİKKATLİ KULLANINIZ 
Böbrek ve karaciğer rahatsızlığı olanlarda yeterli çalışma olmadığından; böyle bir rahatsızlığınız 
olması durumunda lütfen doktorunuza danışınız. 
 
Uzun süre alınması bakır eksikliğine neden olabilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
   2 /5  ZİNCO’ nun yiyecek ve içecek ile kullanılması:  
Oral yoldan alınan çinko tuzlarının optimum absorbsiyonunun sağlanması için yiyecek ve 
içeceklerle (su dışında) birlikte alınmamalıdır.  
Kepekli, lifli besinler ve süt ürünleri çinkonun emilimini azaltır. 
 
Hamilelik:  
• İlacı kullanmadan önce doktorunuza veya eczacınıza danışınız.  
• Hamilelik döneminde gerekli olduğu durumlarda doktorunuzun kontrolü altında kullanınız. 
• Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme:  
• İlacı kullanmadan önce doktorunuza veya eczacınıza danışınız.  
• ZİNCO süte geçebileceği için emzirme döneminde gerekli olduğu durumlarda doktorunuzun 
kontrolü altında kullanınız. 
 
Araç ve makine kullanımı:  
Araç ve makine kullanımına olumsuz bir etkisi yoktur. 
 
ZİNCO’nun içeriğinde bulunan bazı  yardımcı maddeler hakkında önemli bilgiler. 
• İçeriğinde bulunan laktoz nedeniyle, eğer daha önceden doktorunuz tarafından bazı şekerlere 
karşı intoleransınız  (dayanıksızlığ ınız) olduğu söylenmişse Zİ NCO’ yu almadan önce 
doktorunuzla temasa geçiniz. 
 
Diğer ilaçlar ile birlikte kullanımı 
ZİNCO aşağıdaki ila çlar ile birlikte dikkatli kullanılmalıdır;  
• Mide asidini azaltan antiasit ilaçlar (magnezyum trisilikat ve karbonat)  
• Demir preparatları   
• Bazı iltihap önleyici ilaçlar (tetrasiklin)   
• Bazı romatizmal hastalıkların tedavisinde kullanılan ilaçlar (penisilamin ) 
• Bazı antibakteriyel ilaçlar (kinolon türevi ilaçlar)  
• Oral yolla kullanılan gebelik önleyici ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. ZİNCO nasıl kullanılır?  
Uygun kullanım ve doz / uygulama sıklığı için talimatlar:  
Doktor tarafından başka şekilde tavsiye edilmediği durumlarda; günde 1 tablet kullanınız. Sadece yetişkinler içindir.  
 
Uygulama yolu ve metodu:  
ZİNCO sadece ağızdan kullanım içindir.  
 
Değişik yaş grupları:  
Çocuklarda k ullanımı:  
ZİNCO çocuklarda kullanılmaz.   
 
Yaşlılarda Kullanım:  
ZİNCO’ nun yaşlı hastalardaki kullanımında bir özellik yoktur.   3 /5  Özel kullanım durumları: 
Böbrek/Karaciğer yetmezliği:  
ZİNCO, böbrek ve karaciğer yetmezliği olan hastalarda dikkatli kullanılmalıdır.  
 
Eğer ZİNCO’nun etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla Zİ NCO kullandıysanız:  
ZİNCO’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Tabletin aşırı dozda alınması halinde şu belirtiler görülebilir: baş dönmesi ve sersemlik hissi, kan 
basıncında düşme (hipotansiyon), sarılık (ciltte ve gözlerde sarı renk oluşması), pulmoner ödem 
(göğüs ağrısı ve kısa kısa nefes alma) ve kusma. 
 
ZİNCO ’yu kullanmayı unutursanız:  
Unutulan dozları dengelemek için çift doz almayınız .  
 
ZİNCO ile tedavi sonlandırıldığında oluşabilecek etkiler:  
ZİNCO ile tedaviyi doktorunuza danışmadan sonlandırmayınız. 
 
4. Olası yan etkiler nelerdir?  
Tüm ilaçlar gibi, ZİNCO’nun içeriğinde bulunan maddelere duyarlı olan kişilerde yan etkiler 
olabilir. 
 
Yan etkiler su şekilde sınıflandırılır: 
Çok yaygın (10 hastanın en az birinde görülebilir) 
Yaygın (10 hastanın birinden az fakat 100 hastanın birinden fazla görülebilir) Yaygın olmayan (100 hastanın birinden az fakat 1000 hastanın birinden fazla görülebil ir) 
Seyrek (1000 hastanın birinden az fakat 10000 hastanın birinden fazla görülebilir) 
Çok seyrek (10 000 hastanın birinden az görülebilir) 
Bilinmiyor (Eldeki verilerden hareketle tahmin edilemiyor)  
 
Aşağıdakilerden biri olursa, ZİNCO’yu kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz . 
• Aşırı duyarlılık reaksiyonu (Yutma ve nefes almada zorluk, el- ayak, yüz -dudak şişmesi, 
döküntü, baygınlık gibi) 
 
Bunlar çok ciddi yan etkilerdir . Eğer bu yan etki sizde mevcut ise sizin ZİNCO’ ya karşı ciddi 
alerjiniz var demektir. Acil tıbbi müdahaleye veya hastaneye yatırılmanıza gerek olabilir. 
 
Bu çok ciddi yan etkilerin hepsi çok seyrek görülür. 
 
Aşağıdakile rden herhangi birini fark ederseniz  hemen doktorunuza bildiriniz veya size en 
yakın hastanenin acil bölümüne başvurunuz:  
• Tansiyon düşüklüğü, düzensiz kalp atışı (aritmi) 
 
Bunların hepsi ciddi yan etkilerdir. Acil tıbbi müdahale gerekebilir.  
Bu ciddi yan etkiler oldukça seyrek görülür. 
   4 /5  Aşağıdakilerden herhangi birini fark ederseniz doktorunuza söyleyiniz:  
• Mide bulantısı  
• Kusma 
• Karın ağrısı  
• Hazımsızlık  
• Baş dönmesi 
• Kan tablosu değişiklikleri (nötropeni, lökopeni , anemi) 
• Baş ağrısı 
• Sinirlilik 
• Uyuşukluk, sersemlik hissi  
• Mide hassasiyeti  
• Mide mukozası iltihabı (gastrit) 
• İshal 
 
Bunlar ZİNCO’nun hafif yan etkileridir.  
 
Bu yan etkiler doz azaltıldığında veya tedavi kesildiğinde kaybolur. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. ZİNCO’nun saklanması  
ZİNCO’yu çocukların göremeyeceği ve erişemeyeceği yerlerde ve ambalajında saklayınız. 
25°C’nin altındaki oda sıcaklı ğında saklayınız. 
 
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra Zİ NCO’yu kullanmayınız . 
 
Eğer üründe ve/veya ambalajında bozukluklar fark ederseniz ZİNCO’ yu kullanmayınız.  
 
Ruhsat Sahibi:  
Berko İlaç ve Kimya San.A.Ş. 
Yenişehir Mah. Özgür Sok. No: 16 Ataşehir/İstanbul 
0216 456 65 70 (Pbx) 0216 456 65 79 (Faks)  
e-mail:  
info@berko.com.tr  
 
 
 
 
   5 /5  Üretim Yeri:    
Berko İlaç ve Kimya San.A.Ş. 
Adil Mah. Yörükler Sok. No: 2 Sultanbeyli/ İstanbul 
0 216 592 33 00  0 216 592 00 62  
 
 
 
Bu kullanma talimatı …/…/… tarihinde onaylanmıştır. 