KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız: Bölüm 4.8 İstenmeyen Etkiler / Şüpheli advers reaksiyonların
raporlanması.
1. BEŞERİ TIBBI ÜRÜNÜN ADI
DIFICLIR 200 mg film kaplı tablet
2. KALİTATİF ve KANTİTATİF BİLEŞİM
Etkin madde:
Her bir film kaplı tablet 200 mg fidaksomisin içerir.
Yardımcı madde(ler):
Her bir tablet 0,35 mg lesitin (soya) içerir.
Yardımcı maddeler için 6.1'e bakınız.
3. FARMASÖTİK FORM
Film kaplı tablet.
Beyaz-kırık beyazımsı renkte, bir yüzünde “FDX” ve diğer yüzünde “200” baskısı bulunan, 14
mm kapsül şekilli (oval) tabletler.
4. KLİNİK ÖZELLİKLER
4.1. Terapötik Endikasyonlar
DIFICLIR, erişkinlerde aynı zamanda C.difficile ile ilişkili diyare (CDAD) olarak da bilinen
Clostridium difficile enfeksiyonlarının (CDI) tedavisinde endikedir (bkz. Bölüm 5.1).
Antibakteriyel ajanların uygun kullanımı hakkındaki resmi kılavuzlar dikkate alınmalıdır.
4.2. Pozoloji ve uygulama şekli
Pozoloji
Erişkinler ve yaşlılar (≥65 yaş)
Önerilen doz, 10 gün süreyle günde iki defa (her 12 saatte bir) uygulanan 200 mg’dır (bir tablet).
Uygulama şekli:
DIFICLIR, ağız yoluyla uygulamaya yöneliktir.
DIFICLIR, yiyeceklerle veya yiyeceklerden ayrı olarak alınabilir.
1/10Özel popülasyonlara ilişkin ek bilgiler:
Böbrek yetmezliği:
Herhangi bir doz ayarlaması gerekli görülmemektedir. Bu popülasyondaki klinik verilerin sınırlı
olması nedeniyle, DIFICLIR ciddi böbrek yetmezliği olan hastalarda dikkatli kullanılmalıdır
(bkz. Bölüm 4.4 ve 5.2).
Karaciğer yetmezliği:
Herhangi bir doz ayarlaması gerekli görülmemektedir. Bu popülasyondaki klinik verilerin sınırlı
olması nedeniyle, DIFICLIR orta şiddette ve ciddi karaciğer yetmezliği olan hastalarda dikkatli
kullanılmalıdır (bkz. Bölüm 4.4 ve 5.2).
Pediyatrik popülasyon:
Fidaksomisinin güvenliliği ve etkililiği, 18 yaşın altındaki çocuklarda henüz belirlenmemiştir.
Veri bulunmamaktadır.
4.3. Kontrendikasyonlar
Etkin maddeye veya Bölüm 6.1’de listelenen yardımcı maddelerin herhangi birine karşı aşırı
duyarlılığı olanlarda DIFICLIR kullanımı kontrendikedir.
Bu tıbbi ürün soya yağı ihtiva eder. Eğer fıstık ya da soyaya alerjiniz varsa, bu tıbbi ürünü
kullanmayınız.
4.4. Özel kullanım uyarıları ve önlemleri
Şiddetli anjiyoödemi de içeren aşırı duyarlılık reaksiyonları bildirilmiştir (Bkz. Bölüm 4.8).
DIFICLIR ile tedavi sırasında şiddetli alerjik bir reaksiyonun ortaya çıkması halinde, tıbbi ürün
kesilmeli ve uygun önlemler alınmalıdır.
Makrolidlere karşı alerji geçmişi olan bazı hastalarda aşırı duyarlılık reaksiyonları raporlanmıştır.
Fidaksomisin, bilinen makrolid alerjisi olan hastalarda dikkatli kullanılmalıdır.
Klinik verilerin sınırlı olması nedeniyle, fidaksomisin ciddi böbrek yetmezliği veya orta şiddette
ya da ciddi karaciğer yetmezliği olan hastalarda dikkatli kullanılmalıdır (bkz. bölüm 5.2).
Klinik verilerin sınırlı olması nedeniyle, fidaksomisin psödomembranöz kolit, fulminan veya
yaşamı tehdit eden CDI (C. difficile enfeksiyonu) hastalarında dikkatli kullanılmalıdır.
Siklosporin, ketokonazol, eritromisin, klaritromisin, verapamil, dronedaron ve amiodaron gibi
güçlü P-glikoprotein inhibitörleri ile birlikte uygulanması önerilmemektedir (bkz. Bölüm 4.5 ve
5.2).
2/104.5. Diğer tıbbi ürünler ile etkileşimler ve diğer etkileşim şekilleri
P-gp inhibitörlerinin fidaksomisin üzerindeki etkisi
Fidaksomisin, bir P-gp substratıdır. P-gp inhibitörü siklosporin A’nın tek dozları ve DIFICLIR’in
sağlıklı gönüllülerde eşzamanlı uygulaması, fidaksomisinin C değerinde 4 kat, EAA
maks
değerinde ise 2 kat artış ile ve fidaksomisinin başlıca aktif metaboliti OP-1118’in C değerinde
maks
9,5 kat, EAA değerlerinde ise 4 kat artış ile sonuçlanmıştır. Maruziyetteki bu artışın klinikle
ilişkisi bilinmemekle beraber, siklosporin, ketokonazol, eritromisin, klaritromisin, verapamil,
dronedoran ve amiodoran gibi güçlü P-glikoprotein inhibitörleri ile birlikte uygulanması
önerilmemektedir (bkz. Bölüm 4.4 ve 5.2).
Fidaksomisin’in P-gp substratları üzerindeki etkisi
Fidaksomisin bağırsak P-gp’inin hafif-orta derecede inhibitörü olabilir.
DIFICLIR’in (günde iki defa 200 mg), digoksine maruziyeti üzerinde küçük, ancak klinik olarak
anlamlı olmayan bir etkisi bulunmuştur. Ancak, dabigatran eteksilat gibi düşük biyoyararlanıma
sahip ve bağırsak P-gp inhibisyonuna daha hassas olan P-gp substratları üzerine daha büyük bir
etki olduğu göz ardı edilemez.
Fidaksomisinin diğer taşıyıcılar üzerindeki etkisi
Fidaksomisinin, OATP2B1 ve BCRP taşıyıcılarının substratı olan rosuvastatin maruziyetine
klinik olarak önemli bir etkisi bulunmamaktadır. Sağlıklı gönüllülerde 200 mg fidaksomisinin
günde iki kere tek doz 10 mg rosuvastatin ile birlikte uygulanmasının rosuvastatinin EAA ’ına
∞
etkisi bulunmamıştır.
Özel popülasyonlara ilişkin ek bilgiler:
Etkileşim çalışmaları sadece yetişkinlerde yapılmıştır.
Pediyatrik popülasyon
Etkileşim çalışmaları sadece yetişkinlerde yapılmıştır.
4.6. Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Fidaksomisinin gebe kadınlarda kullanımına ilişkin herhangi bir veri mevcut değildir. Hayvanlar
üzerinde yapılan çalışmalar üreme toksisitesine bağlı doğrudan ya da dolaylı zararlı etki
göstermemektedir. Tedbir amaçlı olarak, gebelik sırasında DIFICLIR kullanımından
kaçınılmalıdır.
3/10Laktasyon dönemi
Fidaksomisinin ve metabolitlerinin insan sütüyle atılıp atılmadığı
bilinmemektedir. Fidaksomisine sistemik maruziyetin düşük olması nedeniyle anne sütü ile
beslenen yenidoğanlar / bebekler üzerinde herhangi bir etki öngörülmese de, yeni
doğanlara/bebeklere yönelik bir risk olduğu göz ardı edilemez. Emzirmenin durdurulup
durdurulmayacağına ya da DIFICLIR tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
tedavinin emziren anne açısından faydası dikkate alınmalıdır.
Üreme yeteneği / Fertilite
Fidaksomisinin, sıçanlarda değerlendirildiğinde fertilite üzerine herhangi bir etkisi bulunmamıştır
(Bkz. Bölüm 5.3).
4.7. Araç ve makine kullanımı üzerindeki etkiler
DIFICLIR’in araç veya makine kullanımı üzerine herhangi bir etkisi bulunmamaktadır veya
etkisi ihmal edilebilir düzeydedir.
4.8. İstenmeyen etkiler
Güvenlilik profilinin özeti
En yaygın advers reaksiyonlar, kusma, bulantı ve konstipasyon olmuştur.
Advers reaksiyonların tablo halinde özeti
Tablo 1’de fidaksomisinin C. difficile enfeksiyonu tedavisinde günde iki defa uygulaması ile
ilişkili bulunan, en az iki hastada rapor edilmiş ve sistem organ sınıfına göre sunulan advers
reaksiyonlar gösterilmektedir.
Advers reaksiyonların sıklığı şu şekilde tanımlanmıştır: Çok yaygın (≥ 1/10), Yaygın (≥ 1/100 ila
< 1/10), Yaygın olmayan (≥ 1/1.000 ila <1/100), Seyrek (≥ 1/10.000 ila <1/1.000), Çok seyrek (<
1/10.000), Bilinmiyor (eldeki verilerden hareketle tahmin edilemiyor). Her bir sıklık gruplaması
içinde advers ilaç reaksiyonları azalan ciddiyet sırasına göre sunulmaktadır.
4/10MEdDRA sistem
Yaygın Yaygın olmayan Sıklığı bilinmiyor
organ sınıfı
Aşırı duyarlılık
Bağışıklık sistemi reaksiyonları
Ciltte döküntü, kaşıntı
hastalıkları (anjiyoödem,
dispne)*
Metabolizma ve
İştahta azalma
beslenme hastalıkları
Sinir sistemi Baş dönmesi, baş ağrısı,
hastalıkları disguzi
Abdominal distansiyon,
Gastrointestinal Kusma, bulantı,
midede gaz, ağız
hastalıkları konstipasyon
kuruluğu
Hepato-bilier Alanin aminotransferaz
hastalıkları artışı
Seçilmiş advers reaksiyonların tanımlanması
*Pazarlama sonrasında anjiyoödem ve dispne gibi akut aşırı duyarlılık reaksiyonları bildirilmiştir
(Bkz. Bölüm 4.3 ve 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Klinik çalışmalar sırasında veya pazarlama sonrası verilerde akut doz aşımına dair bir advers
reaksiyon bildirilmemiştir. Ancak, advers reaksiyonlar için olasılık dışlanamaz ve genel destek
önlemleri önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup:
Antidiyareikler, intestinal antiinflamatuvar/antiinfektif ajanlar, antibiyotikler
ATC kodu: A07AA12
5/10Etki mekanizması
Fidaksomisin, makrosiklik antibakteriyeller sınıfına ait bir antibiyotiktir. Fidaksomisin
bakterisidal olup, bakteriyel RNA polimeraz ile RNA sentezini inhibe eder. RNA polimerazı ile
rifamisinlerden farklı bir bölgede etkileşir. Klostridiyal RNA polimeraz inhibisyonu, E. coli
enzimine göre 20 katı daha düşük bir konsantrasyonda oluşur (1 mikromolara karşılık 20
mikromolar), bu da kısmen fidaksomisin aktivitesinin belirgin spesifikliğine açıklama
getirmektedir. Fidaksomisinin C. difficile’nin spor oluşturmasını in vitro olarak inhibe ettiği
gösterilmiştir.
Farmakokinetik/Farmakodinamik (FK/FD) ilişkisi
Fidaksomisin lokal olarak etki eden bir ilaçtır. Topikal bir ajan olarak, sistemik FK/FD ilişkileri
saptanmamıştır, ancak in vitro veriler fidaksomisinin bakterisidal aktivitesinin zamana bağımlı
olduğunu göstermektedir ve MİK (Minimum İnhibisyon Konsantrasyonu) üzerinde kalan süre
parametresinin, klinik etkililiğin öngörülmesine en çok yardımcı olan parametre olabileceğini
akla getirmektedir.
Kırılma noktası
Fidaksomisin, topikal olarak etki eden bir ilaç olup, sistemik enfeksiyonları tedavi etmek için
kullanılamaz; bu nedenle klinik bir kırılma noktasının belirlenmesi anlamlı değildir.
Fidaksomisin ve C. difficile için, kazanılmış direnç özellikleri gösteren izolatlardaki yabani tip
popülasyonu ayıran epidemiyolojik eşik değeri ≥ 1 mg/L’dir.
Antimikrobiyal spektrum
Fidaksomisin, C. difficile’e karşı bakterisidal aktivite gösteren, dar spektrumlu antimikrobiyal bir
ilaçtır. Fidaksomisinin C. difficile’e karşı MIC
90
değeri 0,25 mg/L ve ana metaboliti OP-1118’in
ise MIC değeri 8 mg/L’dir. Gram negatif organizmalar, intrinsik olarak fidaksomisine duyarlı
90
değildir.
Bağırsak florası üzerine etkiler
Çalışmalar, fidaksomisin tedavisinin CDI hastalarında Bacteroides konsantrasyonlarını veya
feçeste mikrobiyatanın diğer majör komponentlerini etkilemediğini göstermiştir.
Direnç mekanizması
Fidaksomisine karşı direnç kazandırdığı bilinen aktarılabilir herhangi bir unsur bulunmamaktadır.
Aynı zamanda β-laktamlar, makrolidler, metronidazol, kinolonlar, rifampin ve vankomisini de
içeren diğer herhangi bir antibiyotik sınıfıyla keşfedilmiş çapraz direnç yoktur. RNA
polimerazdaki spesifik mutasyonlar, fidaksomisine karşı azalmış duyarlılık ile ilişkilidir.
Klinik etkililik
Pivot klinik çalışmalarda, tedaviyi izleyen 30 gün içerisindeki rekürens oranı, ikincil sonlanım
noktası olarak değerlendirilmiştir. Rekürens oranı (relapslar da dahil olmak üzere) fidaksomisin
6/10ile anlamlı olarak daha düşük bulunmuştur (%14,1’e karşı %26; %95 GA [%-16,8, %-6,8]),
ancak bu çalışmalar, enfeksiyonun yeni bir suşla tekrarına karşı koruma sağladığının kanıtlaması
için prospektif olarak dizayn edilmemiştir.
Klinik çalışmalarda hasta popülasyonunun tanımı
CDI hastalarıyla yapılan iki klinik çalışmada, hastaların %47,9’u (479/999) (protokole uygun
popülasyon) ≥65 yaşındaydı ve hastaların %27,5’i (275/999) çalışma periyodu sırasında
eşzamanlı antibiyotiklerle tedavi edildi. Hastaların %24’ü, başlangıçtaki hastalık şiddeti açısından
aşağıda verilen üç kriterden en az birini karşılamıştır: vücut sıcaklığı >38,5°C, lökosit sayısı
>15.000 veya kreatinin değeri ≥1,5 mg/dL. Fulminan kolitli hastalar ve birden fazla CDI
epizodunun görüldüğü hastalar (önceki 3 ay içerisinde birden daha fazla önceki epizot geçirilmesi
şeklinde tanımlandı) çalışmaya dahil edilmemiştir.
Periyatrik popülasyon
Avrupa İlaç Ajansı, C. difficile'nin neden olduğu enterokoliti bulunan pediyatrik popülasyonun
bir veya daha fazla alt grubunda fidaksomisin ile yapılan çalışmaların sonuçlarını sunma
yükümlülüğünü ertelemiştir (pediyatrik kullanım hakkında bilgilendirme için bkz. 4.2).
5.2. Farmakokinetik özellikler
Genel özellikler
Emilim:
İnsanlardaki biyoyararlanımı bilinmemektedir. Sağlıklı erişkinlerde, 200 mg fidaksomisin
uygulamasını takiben C
maks
yaklaşık 9,88 ng/ml ve AUC
0-t
69,5 ng•saat/ml olup, T
maks
1,75
saattir. CDI hastalarında, fidaksomisinin ve ana metaboliti OP-1118’in ortalama doruk plazma
seviyeleri, sağlıklı yetişkinlerden 2 ila 6 kat daha fazla olma eğilimindedir. 10 gün süreyle her 12
saatte bir, 200 mg fidaksomisin uygulamasını takiben plazmadaki fidaksomisin ve OP-1118
birikimi oldukça sınırlı bulunmuştur.
Plazmadaki fidaksomisin ve OP-1118 C değerleri, yağ içeriği yüksek bir öğün sonrasında
maks
%22, açlıkta ise %33 daha düşük bulunmuştur, ancak maruz kalınan miktar (AUC ) eşdeğer
0-t
olmuştur.
Fidaksomisin ve metaboliti OP-1118, P-gp’in substratlarıdır.
In vitro çalışmalarda, fidaksomisinin ve metaboliti OP-1118’in BCRP, MRP2 ve OATP2B1
taşıyıcılarının inhibitörleri olduğunu gösterilmiş, ancak substratları oldukları bulunmamıştır.
Klinik kullanım koşulları altında fidaksomisin’in, OATP2B1 ve BCRP taşıyıcıları için bir
substrat olan rosuvastatin maruziyeti üzerinde klinik olarak anlamlı bir etkisi yoktur (bkz. Bölüm
4.5). MRP2 inhibisyonunun klinik anlamı halihazırda bilinmemektedir.
7/10Dağılım:
Fidaksomisin’in emiliminin çok sınırlı olması nedeniyle, insanlardaki dağılma hacmi
bilinmemektedir.
Biyotransformasyon:
Fidaksomisinin sistemik absorpsiyonunun düşük seviyelerde olması nedeniyle, plazmadaki
metabolitlere ilişkin kapsamlı herhangi bir analiz yapılmamıştır. Ana metaboliti OP-1118,
izobütiril esterin hidroliziyle oluşur. İn vitro metabolizma çalışmaları, OP-1118 oluşumunun
CYP450 enzimlerine bağımlı olmadığını göstermiştir. Bu metabolit aynı zamanda antimikrobiyal
etkililik gösterir (bkz. bölüm 5.1).
Fidaksomisin CYP450 enzimlerini in vitro indüklemez ya da inhibe etmez.
Eliminasyon:
Tek doz 200 mg fidaksomisin uygulamasını takiben, uygulanan dozun büyük bölümü (%92’nin
üzerinde) feçeste fidaksomisin veya metaboliti OP-1118 (%66) olarak bulunmuştur. Sistemik
olarak mevcut fidaksomisinin ana atılım yolakları karakterize edilmemiştir. İdrarla atılımı ihmal
edilebilir düzeydedir (<%1). İnsan idrarında OP-1118’in yalnızca çok düşük seviyeleri tespit
edilirken, fidaksomisin hiç saptanmamıştır. Fidaksomisinin yarılanma ömrü yaklaşık 8-10 saattir.
Hastalardaki karakteristik özellikler
Yaşlı Hastalar:
Plazma seviyelerinin yaşlılarda yükseldiği görülmektedir (yaş ≥ 65). Fidaksomisin ve OP-1118
seviyeleri, ≥ 65 yaş hastalarda, < 65 yaş hastalar ile karşılaştırıldığında yaklaşık 2 kat daha
yüksek bulunmuştur. Bu farkın klinik olarak anlamlı olduğu düşünülmemektedir.
Inflamatuvar bağırsak hastalığı:
Açık etiketli, tek kollu bir çalışmadan elde edilen veriler doğrultusunda, eşlik eden inflamatuar
bağırsak hastalığı (İBH) olan CDI hastalarında IBH'si olmayan hastalarla karşılaştırıldığında,
fidaksomisin veya ana metaboliti OP-1118'in plazma konsantrasyonlarında önemli bir farklılık
bulunmamıştır.
Eşlik eden İBH’si olan CDI hastalarında maksimum fidaxomicin ve OP-1118 plazma seviyeleri,
IBH'si olmayan CDI hastalarında tespit edilen düzeylerde bulunmuştur.
Karaciğer yetmezliği:
Faz 3 çalışmalarında aktif kronik hepatik siroz öyküsü bulunan hastalardaki sınırlı veriler, sirozu
olmayan hastalarda görülen seviyelere kıyasla fidaksomisinin ve OP-1118’in medyan plazma
seviyelerinin yaklaşık 2-3 kat daha yüksek olabileceğini göstermiştir.
8/10Böbrek yetmezliği:
Sınırlı veriler, fidaksomisin veya OP-1118 plazma konsantrasyonları bakımından böbrek
fonksiyonu azalmış hastalar (kreatinin klirensi < 50 ml/dak) ve böbrek fonksiyonu normal
hastalar (kreatinin klirensi ≥ 50 ml/dak) arasında majör herhangi bir fark olmadığını öne
sürmektedir.
Cinsiyet, ağırlık ve ırk:
Sınırlı veriler, cinsiyet, ağırlık ve ırk faktörlerinin fidaksomisin veya OP-1118 plazma
konsantrasyonları üzerinde hiçbir majör etkisinin olmadığını ortaya koymaktadır.
5.3. Klinik öncesi güvenlilik verileri
Klinik dışı veriler, güvenlilik farmakolojisi, tekrarlayan doz toksisitesi, genotoksisite ve üreme
toksisitesi üzerine yapılan konvansiyonel çalışmalara dayanarak, insanlara yönelik hiçbir özel
tehlike ortaya koymamıştır.
Üreme ve fertilite parametreleri, intravenöz fidaksomisin ile 6,3 mg/kg/gün’e kadar olan dozlarda
fidaksomisin ile tedavi edilen sıçanlarda, istatistiksel olarak anlamlı herhangi bir farklılık
olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Çekirdek tablet:
Mikrokristalin selüloz
Prejelatinize nişasta (mısır)
Hidroksipropil selüloz
Bütillenmiş hidroksitoluen
Sodyum nişasta glikolat
Magnezyum stearat
Film Kaplama:
Polivinil alkol
Titanyum dioksit (E171)
Talk
Polietilen glikol
Lesitin (Soya)
6.2. Geçimsizlikler
Geçerli değildir.
9/106.3. Raf ömrü
36 Ay
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
Alu/Alu folyo blisterlerde 20 x 1 film kaplı tablet (her bir blisterde 10 film kaplı tablet; karton
başına 2 blister).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
EİP Eczacıbaşı İlaç Pazarlama A.Ş.
Büyükdere Caddesi Ali Kaya Sokak No:5
34394 Levent/Şişli, İstanbul
Tel: 0 212 350 80 00
Faks: 0 212 350 84 64
8. RUHSAT NUMARASI
2021/228
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.08.2021
Ruhsat yenileme tarihi:
10. KÜB’ÜN YENİLENME TARİHİ
13.08.2021
10/10