KISA ÜRÜN BİLGİSİ
1. BEŞERİ TIBBİ ÜRÜNÜN ADI
PUBİLTOR 20 mg film kaplı tablet
2. KALİTATİF VE KANTİTATİF BİLEŞİM
Her bir film kaplı tablet,
Etkin madde:
Tadalafil 20 mg içerir.
Yardımcı maddeler:
Laktoz monohidrat (inek sütü kaynaklı) 251,8 mg
Yardımcı maddeler için, Bölüm 6.1’e bakınız.
3. FARMASÖTİK FORM
Film kaplı tablet
Bir tarafı yazısız, diğer tarafı ‘20’ baskılı, açık kahve renkli, badem şeklinde film kaplı
tabletler
4. KLİNİK ÖZELLİKLER
4.1 Terapötik endikasyonlar
PUBİLTOR, egzersiz yeteneğini iyileştirmek amacıyla kısaca PAH olarak adlandırılan
Pulmoner Arteriyel Hipertansiyon (WHO fonksiyonel sınıf II, III ve IV) tedavisinde endikedir
(bkz. Bölüm 5.1).
4.2. Pozoloji ve uygulama şekli
Pozoloji/uygulama sıklığı ve süresi :
Önerilen PUBİLTOR dozu, günde bir kere alınmak üzere, 40 mg’dır (iki adet 20 mg’lık
tablet). Günlük dozu (40 mg) gün içinde bölmek önerilmemektedir.
PUBİLTOR için önerilen doz aşılmamalıdır.
Uygulama şekli:
PUBİLTOR tablet, bir bardak su ile, aç ya da tok karnına alınabilir.
Özel popülasyonlara ilişkin ek bilgiler:
Böbrek yetmezliği:
Hafif ile orta böbrek yetmezliği olan hastalarda başlangıç dozu olarak 20 mg önerilmektedir.
Kişideki etkinlik ve tolerabiliteye göre dozaj günde 40 mg’a kadar artırılabilir.
Ciddi böbrek yetmezliği olan hastalarda PUBİLTOR kullanılması önerilmemektedir.
1 / 14Karaciğer yetmezliği:
Hafif ile orta karaciğer yetmezliği (Child-Pugh Sınıf A ve B) olan hastalarda sınırlı klinik
deneyimden dolayı 10 mg dozu takiben başlangıç dozu olarak 20 mg düşünülebilir. Eğer bu
hastalarda tadalafil reçete edilirse hastaya, ilacı reçete eden hekim tarafından dikkatli bir
şekilde bireysel yarar/risk değerlendirmesi yapılmalıdır.
Ciddi karaciğer yetmezliği olan hastalarda (Child Pugh sınıf C) kullanımına ait klinik veriler
bulunmadığından, bu hastalarda PUBİLTOR kullanılması önerilmemektedir.
Pediatrik popülasyon :
18 yaşın altındaki adölesanlar ve çocuklar için uygun değildir.
Geriyatrik popülasyon:
Yaşlılarda doz ayarlamasına gerek yoktur.
4.3 Kontrendikasyonlar
 Tadalafile veya bileşimindeki maddelerden herhangi birine karşı aşırı duyarlılık
durumunda,
 Son 90 gün içinde geçirilmiş akut miyokard infarktüsü durumunda,
 Ciddi hipotansiyon (<90/50 mmHg) durumunda,
 Organik nitratların herhangi bir formunu kullanan hastalarda,
 Arteritik olmayan anterior iskemik optik nöropati (NAION) nedeniyle bir gözünde görme
kaybı olan hastalarda kontrendikedir (bkz. Bölüm 4.4).
4.4 Özel kullanım uyarıları ve önlemleri
PUBİLTOR aldıktan sonra nitrogliserin gerektiren anjinal göğüs ağrısı yaşamaları
durumunda, hastaların durumu dikkatle değerlendirilmelidir. Nitratları almadan önce
PUBİLTOR’un son dozundan sonra en az 48 saat geçmelidir. Bir hasta 48 saat içinde
PUBİLTOR almışsa, uygun hemodinamik izleme ile birlikte nitratlar çok yakın tıbbi gözetim
altında uygulanmalıdır.
PUBİLTOR aldıktan sonra anjinal göğüs ağrısı yaşayan hastalar, acil tıbbi yardım almalıdır.
Tadalafil dahil, PDE5 inhibitörlerinin kan basıncında geçici düşmelere sebep olabilecek hafif
şiddette sistemik vazodilatör özellikleri bulunmaktadır. PUBİLTOR reçete edilmeden önce,
altta yatan kardiyovasküler hastalığı olan kişilerin örneğin, şiddetli sol ventrikül dışakım
obstrüksiyonu, sıvı kaybı, otonomik hipotansiyon veya dinlenir vaziyette hipotansiyon
durumlarında, bu tip vazodilatör etkilerden olumsuz etkilenip etkilenmeyeceğini dikkatle göz
önünde bulundurulmalıdır.
Kan basıncının otonomik kontrolü ciddi olarak bozulmuş veya sol ventriküler dışarı akış
obstrüksiyonu (örn., aortik stenoz) olan hastalar, PDE5 inhibitörleri dahil olmak üzere,
vazodilatörlerin etkilerine özellikle duyarlı olabilir.
2 / 14Pulmoner vazodilatörler, pulmoner veno-oklüsif hastalığı (PVOD) olan kişilerin
kardiyovasküler durumunu önemli ölçüde kötüleştirebilir. Tadalafilin veno-oklüsif hastalığı
olan kişilerde uygulanmasına ilişkin hiçbir klinik veri bulunmadığından, bu hastalara
PUBİLTOR uygulanması önerilmemektedir. PUBİLTOR uygulandığında pulmoner ödem
bulguları gözlenirse, ilişkili PVOD olasılığı düşünülmelidir.
Özel olarak PAH klinik araştırmaları dışında bırakılan şu gruplarda, güvenlilik ve etkinliğe
ilişkin veriler bulunmamaktadır:
 Klinik olarak anlamlı aortik ve mitral kapakçık hastalığı olan hastalar
 Perikardiyal konstriksiyonlu hastalar
 Restriktif veya konjestif kardiyomiyopatili hastalar
 Önemli sol ventriküler işlev bozukluğu olan hastalar
 Yaşamı tehdit eden aritmileri olan hastalar
 Semptomatik koroner arter hastalığı olan hastalar
 Kontrol altına alınamayan hipertansiyonlu hastalar,
Bu yüzden yukarıdaki hasta gruplarında tadalafil kullanımı önerilmemektedir.
PDE5 inhibitörleri ile tedavi edilen hastalarda priapizm bildirilmiştir. Ağrılı veya ağrısız,
ereksiyonları 4 saatten fazla süren hastalar derhal acil tıbbi yardım almalıdır. Priapizm
gereken şekilde tedavi edilmezse erektil dokuya geri döndürülemeyen bir hasarın oluşumuna
ve kalıcı iktidarsızlığa neden olabilir.
PUBİLTOR, hastaları priapizme yatkın hale getirebilecek durumları (örn. orak hücre anemisi,
multipl miyelom veya lösemi) olan hastalarda veya penislerinde anatomik deformasyon
(angulasyon, kavernozal fibroz veya Peyronie Hastalığı) olan hastalarda dikkatle
kullanılmalıdır.
Tadalafil ve diğer PDE5 inhibitörlerinin kullanımı ile ilişkili görsel kusurlar ve NAION
bildirilmiştir. Hekimler, hastalara gözlerinden birinde veya ikisinde ani görüş kaybı meydana
gelmesi durumunda derhal tıbbi yardım almalarını tavsiye etmelidir. Retinis pigmentosa dahil
bilinen kalıtsal dejeneratif retinal bozukluğu olan hastalar, klinik araştırmalara alınmamıştır
ve bu hastalarda PUBİLTOR kullanımı önerilmemektedir.
Tadalafilin pazarlama sonrası deneyiminde, retinal ven oklüzyonu çok seyrek olarak
bildirilmiştir. Tadalafil ve retinal ven oklüzyonu arasındaki nedensellik ilişkisi
araştırılmamıştır. Doktorların, özellikle yaşlı, kan viskozitesi artmış hastalarda retinal ven
oklüzyonu riskinin daha yüksek olduğuna dikkat etmeleri gerekir.
PUBİLTOR dahil olmak üzere, PDE5 inhibitörleri ve alfa-adrenerjik bloker ajanlar, kan
basıncını düşürücü etkileri olan vazodilatörlerdir. Birlikte kullanımları hipotansiyona neden
olabilir. Bu yüzden tadalafil ve doksazosin kombinasyonu önerilmemektedir.
PUBİLTOR’un güçlü CYP3A4 İnhibitörleri (ketokonazol, ritonavir) veya indükleyicileri
(rifampisin) ile birlikte kullanımı önerilmemektedir.
3 / 14Prostasiklin ve analogları ile tadalafilin birlikte kullanımına ait etkinlik ve güvenlilik
kontrollü klinik çalışmalarda çalışılmamıştır. Bu yüzden birlikte kullanım durumunda azami
dikkat gösterilmelidir.
Bosentan tedavisi alan hastalarda tadalafil eklenmesinin sağladığı etkinlik tam olarak
gösterilmemiştir.
Tadalafilin diğer PDE5 inhibitörleri ile birlikte alınmasının güvenliliği ve etkinliği
araştırılmamıştır. PUBİLTOR alan hastalara, PDE5 inhibitörlerini almamaları konusunda
bilgi verilmelidir.
Şiddetli böbrek yetmezliği olan hastalarda, artmış tadalafil maruziyeti (EAA), yetersiz klinik
deneyim ve diyaliz ile klirensi etkileme durumunun olmaması nedeniyle PUBİLTOR
kullanımından kaçınılmalıdır.
PUBİLTOR laktoz monohidrat içermektedir. Nadir kalıtımsal galaktoz intoleransı, Lapp
laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Diğer ilaçların tadalafil üzerine etkileri
Sitokrom P450 İnhibitörleri
Azol antifungalleri (örn. ketokonazol)
Ketokonazol (200 mg/gün), tadalafilin tek başına alımına göre tadalafil (10 mg) eğri altındaki
alanı (EAA) 2 kat ve C değerlerini %15 artırdı. Ketokonazol (400 mg/gün) ile bu oranlar 4
maks
kat ve %22 arttı.
Proteaz inhibitörleri (örn. ritonavir)
Sitokrom P4503A4, 2C9, 2C19 ve 2D6 inhibitörü Ritonavir (günde 2 kez 200 mg), tadalafil
EAA değerlerini 2 kat artırırken, C değerlerinde herhangi bir değişikliğe yol açmadı.
maks
Ritonavir (günde 2 kez 500 mg veya 600 mg) tadalafil EAA’yı %32 artırırken C
maks
değerlerini %30 azalttı.
Sitokrom P450 İndükleyicileri
Endotelin-1-reseptör antagonistleri (örn. bosentan)
Bosentan (günde 2 kez 125 mg), CYP2C9 ve CYP3A4 substratı ve CYP3A4, CYP2C9 ve
muhtemelen CYP2C19’un orta düzeyde indükleyicisi, tadalafil EAA değerlerini %42 ve C
maks
değerlerini %27 azalttı. Tadalafilin etkinliği bosentan tedavisi altındaki hastalarda tam olarak
gösterilmemiştir.
Tadalafilin diğer endotelin-1-reseptör antagonistleri ile kombinasyonundaki etkinlik ve
güvenilirlik incelenmemiştir.
4 / 14Antimikrobiyal ajanlar (örn. rifampisin)
Sitokrom P4503A4 indükleyicisi Rifampisin (600 mg/gün), tadalafilin tek başına (10 mg)
alımına göre tadalafil eğri altındaki alanı (EAA) %88 ve C değerlerini %46 azalttı.
maks
Tadalafilin diğer ilaçlar üzerine etkileri
Nitratlar
Klinik farmakoloji çalışmalarında tadalafil (5, 10, 20 mg) , nitratların hipotansif etkisini
artırmıştır. Nitrat uygulamasının yaşamı tehdit edici bir durumda tıbbi olarak gerekli kabul
edildiği PUBİLTOR alan bir hastada, nitrat uygulaması düşünülmeden önce, PUBİLTOR’un
son dozundan sonra en az 48 saat geçmelidir. Bu yüzden, PUBİLTOR, organik nitratın
herhangi bir formunu kullanan hastalarda kullanılmamalıdır.
Antihipertansifler (kalsiyum kanal blokörleri dahil)
Doksazosin (günde 4 ve 8 mg) ve tadalafilin (5 mg günlük doz ve 20 mg tek doz) birlikte
uygulanması, alfa blokörün kan basıncı düşürücü etkisini belirgin şekilde artırmaktadır. Bu
etki en az 12 saat sürmektedir ve senkopa yol açabilecek şekilde semptomatik olabilir. Bu
yüzden bu kombinasyon önerilmemektedir.
Sınırlı sayıda sağlıklı gönüllülerle gerçekleştirilen etkileşim çalışmalarında, bu etkiler
alfuzosin veya tamsulosin ile gözlenmemiştir.
Klinik farmakoloji çalışmalarında, tadalafilin (10 ve 20 mg) antihipertansif ajanların
hipotansif etkilerini artırma potansiyeli incelenmiştir. Tadalafilin bu ajanlar ile birlikte
kullanılması sonucu, kan basıncında gözlenen azalma genellikle çok az ve klinik olarak önemi
yoktur (doksazosin hariç).
Alkol
Tadalafil (10 mg veya 20 mg) ile alkolün birlikte alımında alkol konsantrasyonları
etkilenmedi. Ayrıca, tadalafil konsantrasyonunda da herhangi bir değişiklik gözlenmedi.
Tadalafil (20 mg) alkolün kan basıncında oluşturduğu azalmayı güçlendirmedi ancak bazı
vakalarda postural sersemlik ve ortostatik hipotansiyon gözlendi. Alkolün kognitif
fonksiyonlardaki etkisi tadalafil kullanımı ile artış göstermedi.
CYP1A2 substratları (örn. teofilin)
10 mg tadalafil, teofilin (non-selektif fosfodiesteraz inhibitörü) ile birlikte uygulandığında
farmakokinetik etkileşim gözlenmedi. Tek gözlenen farmakodinamik etki kalp atım hızında
gözlenen ufak artış idi (3,5 atım /dk).
CYP2C9 substratları (örn. R-varfarin)
Tadalafilin (10 mg ve 20 mg) S-varfarin veya R-varfarin EAA değerleri üzerine belirgin etkisi
yoktur. Varfarin ile gözlenen protrombin zamanındaki değişiklik üzerine tadalafilin herhangi
bir etkisi yoktur.
5 / 14Asetilsalisilik asit
Tadalafil (günde bir kere 10 mg ve 20 mg) asetil salisilik asitin neden olduğu kanama
zamanındaki artışı hızlandırmamaktadır.
P-glikoprotein substratları (örn. digoksin)
Tadalafil ile (günde bir kere 40 mg) birlikte uygulama, sağlıklı deneklerde digoksin
farmakokinetiğini anlamlı derecede değiştirmemiştir.
Oral kontraseptifler
Kararlı durumda tadalafil (40 mg günde bir kez) , tek başına etinilöstradiol ve plasebo birlikte
alınmasına göre etinilöstradiol EAA ve C değerlerini %26 ve %70 artırdı. Tadalafilin
maks
levonorgestrel üzerinde istatistiksel olarak anlamlı bir ilişkisi olmamıştır.
Terbutalin
Etinilöstradiol ile gözlenen EAA ve C değerlerinde gözlenen artışın benzeri terbutalin oral
maks
alımı ile de gözlenebilir. Tadalafil ile bağırsakta sulfasyonun engellenmesi ile ilişkisi olabilir,
bu bulgunun klinik kanıtı açık değildir.
Özel popülasyonlara ilişkin ek bilgiler:
Pediyatrik popülasyon:
18 yaş altındaki hastalarda ilaç etkileşimlerine dair veri oluşturulmamıştır.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tadalafil için, gebeliklerde maruz kalmaya ilişkin sınırlı sayıda klinik veri mevcuttur.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebelik dönemi
Gebe kadınlarda tadalafil kullanımı ile ilgili veriler kısıtlıdır. Hayvanlar üzerinde yapılan
çalışmalar, gebelik/embriyonel/fetal gelişim/doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir. Önlem olarak
tadalafilin gebelik sırasında verilmemesi önerilir.
Laktasyon dönemi
Hayvanlarda yapılan çalışmalarda tadalafilin anne sütüne geçtiği gösterilmiştir. Emzirme
döneminde PUBİLTOR kullanılmamalıdır.
6 / 14Üreme yeteneği / Fertilite
Erkek ve dişi sıçanlarda yapılan çalışmalarda fertilite üzerinde herhangi bir bozukluk
gözlenmemiştir. Günde 25 mg/kg ve daha fazla tadalafil dozunun 6-12 ay boyunca verildiği
köpeklerde spermatogenezde azalmayla sonuçlanan seminifer tübül epitelinde değişiklikler
olmuştur (bkz. Bölüm 5.3).
Günlük olarak uygulanan 10 mg ve 20 mg tadalafil dozunun insanlarda spermatogenez
üzerindeki potansiyel etkisini değerlendirmek amacıyla yürütülen çalışmalar sonucunda
sperm sayısı ve konsantrasyonunda klinik olarak anlamlı düşüş bulunmamıştır (bkz. Bölüm
5.1).
4.7 Araç ve makine kullanımı üzerindeki etkiler
Araç ve makine kullanımı üzerindeki etkiler için hiçbir çalışma yapılmamıştır. Klinik
çalışmalarda plasebo ve tadalafil alanlarda baş dönmesi vakalarının sıklığı benzerlik gösterse
de, PUBİLTOR alan hastalar araba ve makine kullanırken dikkatli olmalıdırlar.
4.8 İstenmeyen etkiler
40 mg tadalafil ile en yaygın olarak (≥%10) bildirilen yan etkiler; baş ağrısı, bulantı, sırt
ağrısı, dispepsi, ateş basması, miyalji, nazofarenjit ve ağrıdır. Bildirilen yan etkiler geçici ve
genellikle hafif-orta düzeydedir. 75 yaş üstü hastalarda istenmeyen etki verileri sınırlıdır.
Aşağıda listelenen istenmeyen etkiler, MedDRA sistem-organ sınıfına göre ve mutlak sıklık
olarak verilmiştir. Çok yaygın (≥ 1/10); yaygın (≥ 1/100 ila < 1/10); yaygın olmayan (≥
1/1.000 ila <1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Yaygın: Hipersensitivite reaksiyonları5
Sinir sistemi hastalıkları
Çok yaygın: Baş ağrısı7
Yaygın: Migren5
Yaygın olmayan: Kasılmalar5, geçici amnezi5
Bilinmiyor1: İnme (hemorajik olaylar dahil)
Göz hastalıkları
Yaygın: Bulanık görme
Bilinmiyor1: Arteritik olmayan anterior iskemik nöropati (NAION), retinal vasküler oklüzyon,
görme alanı defekti
Kulak ve içkulak hastalıkları
Bilinmiyor1: Ani işitme kaybı6
7 / 14Kardiyak hastalıklar
Yaygın: Göğüs ağrısı2, çarpıntı2,5
Yaygın olmayan: Ani kardiyak ölüm2,5, taşikardi2,5
Bilinmiyor1: Stabil olmayan angina pektoris, ventriküler aritmi, miyokard infarktüsü2
Vasküler hastalıklar
Çok yaygın: Ateş basması
Yaygın: Hipotansiyon
Yaygın olmayan: Hipertansiyon
Solunum, göğüs bozuklukları ve mediastinal hastalıklar
Çok yaygın: Nazofarenjit (nazal konjesyon, sinus konjesyonu ve rinit dahil)
Yaygın: Burun kanaması
Gastrointestinal hastalıklar
Çok yaygın: Bulantı, dispepsi (abdominal ağrı/rahatsızlık dahil)
Yaygın: Kusma, gastroözofajeal reflü
Deri ve deri altı doku hastalıkları
Yaygın: Döküntü
Yaygın olmayan: Ürtiker5, hiperhidroz (terleme)5
Bilinmiyor1: Stevens-Johnson sendromu, eksfoliyatif dermatit
Kas-iskelet bozuklukları, bağ doku ve kemik hastalıkları
Çok yaygın: Miyalji, sırt ağrısı, ekstremitelerde ağrı
Üreme sistemi ve meme hastalıkları
Yaygın: Artmış uterus kanaması4
Yaygın olmayan: Priapizm5
Bilinmiyor1: Uzamış ereksiyon
Genel bozukluklar ve uygulama bölgesine ilişkin hastalıklar
Yaygın: Yüz ödemi, göğüs ağrısı2
(1) Olaylar ruhsatlandırma çalışmalarında bildirilmemiştir ve mevcut verilerden tahmin
edilemeyebilir. Advers olaylar erektil disfonksiyon tedavisinde tadalafilin kullanımı ile ilgili
pazarlama sonrası veya klinik çalışma verilerinden dahil edilmiştir.
(2) Bu advers olayların bildirildiği hastaların büyük kısmında kardiyovasküler risk faktörleri
mevcuttu.
(3) Dahil edilen asıl MedDRA terimleri abdominal rahatsızlık, karın ağrısı, alt karın ağrısı, üst
karın ağrısı ve mide rahatsızlığıdır.
(4) Menoraji, metroraji, hemometroraji veya vajinal hemoraji gibi anormal/aşırı menstrüel
kanama raporlarını dahil etmek için kullanılan klinik MedDRA olmayan terim.
8 / 14(5) Advers reaksiyonlar, erektil disfonksiyon tedavisinde tadalafil kullanımı ile ilgili
pazarlama sonrası veya klinik çalışma verilerinden dahil edilmiştir; ve ek olarak tahmin
sıklıkları tadalafilin ön plasebo kontrollü çalışmalarında advers reaksiyon gösteren 1 veya 2
hastaya dayanarak oluşturulmuştur.
(6) İşitmede ani azalma veya ani kayıp, tadalafil dahil olmak üzere tüm PDE5 inhibitörlerinin
kullanıldığı küçük sayıda pazarlama sonrası ve klinik çalışma vakalarında bildirilmiştir.
(7) Bkz bölüm c
c. Seçilmiş advers reaksiyonların tanımı
Baş ağrısı en sık bildirilen advers reaksiyondur. Baş ağrısı tedavinin başında oluşabilir ve
tedavi ettiği durumda bile zaman içinde azalır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9 Doz aşımı ve tedavisi
Sağlıklı deneklere 500 mg’a kadar tekli dozlar; erektil işlev bozukluğu olan erkek hastalara
100 mg’a kadar çoklu dozlar verilmiştir. Advers reaksiyonlar, düşük dozlarda görülenlere
benzerdir.
40 mg’ın üzerindeki dozlar, pulmoner arteriyel hipertansiyonlu hastalarda araştırılmamıştır.
Doz aşımı vakalarında, gereken şekilde standart destekleyici önlemler uygulanmalıdır.
Hemodiyaliz tadalafil eliminasyonuna önemsenmeyecek kadar az katkı yapar.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ürolojikler, erektil disfonksiyonda kullanılan ilaçlar
ATC kodu: G04BE08
Etki mekanizması:
Tadalafil, siklik guanozin monofosfat (cGMP) bozunmasından sorumlu enzim olan
fosfodiesteraz tip 5 (PDE5)’in potent ve selektif (seçici) inhibitörüdür.
Pulmoner arteriyel hipertansiyon (PAH), vasküler endotelyum tarafından salınan nitrik oksitin
bozulan salınımı ve bunu izleyen pulmoner vasküler düz kastaki cGMP konsantrasyonlarında
azalma ile ilişkilendirilmektedir. PDE5, pulmoner damar yatağındaki baskın fosfodiesterazdır.
Tadalafil ile PDE5’in inhibisyonu, cGMP konsantrasyonlarını artırır ki bu da, pulmoner
vasküler düz kas hücrelerinin gevşemesini ve pulmoner vasküler yatağın vazodilatasyonunu
sağlar.
9 / 14Farmakodinamik etkiler
İn vitro çalışmalar, tadalafilin seçici PDE5 inhibitörü olduğunu ortaya çıkarmıştır.
PDE5, vasküler düz kasta, viseral düz kasta, korpus kavernosumda, iskelet kasında,
trombositlerde, böbrekte, akciğerde, serebellumda ve pankreasta bulunur.
İn vitro çalışmalar, tadalafilin etkisinin, diğer fosfodiesterazlara kıyasla, PDE5'te çok daha
etkili olduğunu ortaya koymuştur. Bu çalışmalar tadalafilin kalpte, beyinde, kan hücrelerinde,
karaciğerde, lökositlerde, iskelet kasında ve diğer organlarda bulunan PDE1, PDE2, PDE4 ve
PDE7 enzimlerinde görülene göre, PDE5’te >10.000 kat daha etkili olduğunu ortaya
çıkarmıştır.
Tadalafil kalpte ve kan hücrelerinde bulunan bir enzim olan PDE3’e göre, PDE5'te çok daha
etkilidir. Bunun yanı sıra, tadalafil, retinada bulunan ve fototransdüksiyondan sorumlu olan
PDE6’ya göre, PDE5’te 700 kat daha etkilidir.
Tadalafil, PDE7, PDE8, PDE9 ve PDE10’a göre, PDE5’te >10.000 kat daha etkilidir.
Tadalafil, PDE5'te, PDE11’in bilinen dört formundan ikisi olan PDE11A1 ve PDE11A4 ile
görülenden sırasıyla 40 kat ve 14 kat daha etkilidir. PDE11, insan prostatında, testislerde,
iskelet kasında ve diğer dokularda bulunan bir enzimdir. İn vitro tadalafil, terapötik aralıktaki
konsantrasyonlarda, insan rekombinant PDE11A1’i ve bir dereceye kadar PDE11A4
aktivitelerini inhibe eder. İnsanlarda PDE11 inhibisyonunun fizyolojik rolü ve klinik sonucu
belirlenmemiştir.
Klinik etkinlik ve güvenlik
Pulmoner arteriyel hipertansiyonlu (PAH) hastalarda etkinlik
PAH hastalığı olan 405 hastanın katıldığı randomize, çift kör, plasebo kontrollü çalışmada
hastalar tedavi grupları (tadalafil 2,5 mg, 10 mg, 20 mg, 40 mg) veya plasebo almak üzere
randomize edildiler. İzin verilen tedaviler, bosentan ve kronik antikoagülasyon, digoksin,
diüretikler ve oksijendi. Hastaların yarıdan fazlası (%53,3) bosentan tedavisi almaktaydı.
PAH etyolojileri büyük çoğunlukla idiyopatik PAH idi (%61) ve kolajen vasküler hastalık ile
ilişkili idi (%23,3).
Primer değerlendirme kriteri başlangıca göre 16. haftada 6 dakikalık yürüme mesafesindeki
değişim idi. Yalnızca tadalafil 40 mg, protokolde tanımlanan anlamlı farklılık olan plaseboya
göre 6 dakikalık yürüme mesafesinde 26 metrelik artışı başardı (p=0,0004). Yürüme
mesafesindeki düzelme tedavinin 8. haftasında belirgindi. Vadi ilaç konsantrasyonunu
görebilmek amacıyla hastalar ilaçlarını almalarını geciktirdiği 12. haftada 6 dakikalık yürüme
mesafesinde belirgin iyileşme gözlendi (p<0,01).
16. haftada DSÖ fonksiyonel sınıflandırmada iyileşme gösteren hasta oranları tadalafil 40 mg
ve plasebo gruplarında benzerdi (%23 ve %21). 16 haftada klinik kötüleşme oranları tadalafil
40 mg grubunda (%5, 79 hastadan 4’ünde) plasebo grubundan (%16, 82 hastadan 13’ünde)
daha azdı.
10 / 14Uzun dönemli tedavi
Plasebo kontrollü çalışmadaki 357 hasta uzun dönem olarak çalışmaya devam ettiler. Bu
hastaların 311’i tadalafil ile en az 6 ay ve 293’ü 1 yıl devam ettiler. Bu hastalarda 1. yıldaki
sürvi oranı %96,4 idi. Ayrıca tadalafil ile 1 yıl takip sonunda 6 dakikalık yürüme mesafesi ve
DSÖ fonksiyonel sınıflandırması stabil idi.
5.2. Farmakokinetik özellikler:
Genel özellikler
Emilim:
Tek oral doz uygulamadan sonra, tadalafilin maksimum gözlemlenen plazma
konsantrasyonuna (C ) 2 ila 8 saat arasında (ortalama değer 4 saat) bir sürede
maks
ulaşılmaktadır. Tadalafilin oral doz uygulamasından sonraki mutlak biyoyararlanımı tayin
edilmemiştir.
Tadalafilin emilim hızı ve miktarı gıdalardan etkilenmemektedir; bu nedenle PUBİLTOR aç
ya da tok karnına alınabilir. Dozlama zamanı (tek doz 10 mg uygulamasını takiben sabah veya
akşam) emilimin hızı ve oranı üzerine klinik belirgin etki göstermedi.
Dağılım:
Oral uygulamadan sonraki ortalama görünen dağılım hacmi yaklaşık 77 L’dir ki bu da,
tadalafilin dokulara dağıldığını göstermektedir. Terapötik konsantrasyonlarda, plazmadaki
tadalafilin %94’ü proteinlere bağlıdır. Proteinlere bağlanma bozulmuş renal fonksiyondan
etkilenmez. Uygulanan dozun %0,0005’ten daha azı sağlıklı gönüllerin semeninde
gözükmektedir.
Metabolizma:
Tadalafil, baskın olarak CYP3A4 tarafından bir katekol metabolitine metabolize olur. Katekol
metaboliti, sırasıyla metilkatekol ve metilkatekol glukuronid konjugatı meydana getirmek için
kapsamlı metilasyona ve glukuronidasyona uğrar. Dolaşan ana metabolit, metilkatekol
glukuroniddir. Bu metabolit PDE5 üzerinde tadalafilden en az 13.000 kat daha az etkilidir.
Metilkatekol konsantrasyonları, glukuronid konsantrasyonlarının %10’undan azdır. İn vitro
veriler, , metabolitlerin gözlemlenen metabolit konsantrasyonlarında farmakolojik olarak aktif
olması beklenmemektedir.
Atılım
Sağlıklı deneklerde tadalafilin ortalama oral klirensi saatte 3,4 L ve ortalama terminal
yarılanma ömrü 16 saattir. Tadalafil, baskın olarak inaktif metabolitler şeklinde temelde dışkı
(dozun yaklaşık %61’i) ve daha az miktarda idrar (dozun yaklaşık %36’sı) yoluyla atılır.
Hastalardaki karakteristik özellikler:
Yaşlılar: 10 mg'lık bir dozdan sonra sağlıklı erkek yaşlı gönüllülerde (65 yaş veya üstü),
yaşları 19 ila 45 arasında değişen sağlıklı gönüllülerde gözlemlenene kıyasla tadalafilin daha
düşük oral klirensi gözlenmiş ve C ’ı etkilemeden %25 daha yüksek bir maruziyet (EAA)
maks
11 / 14meydana gelmiştir. Yaşa bağlı olarak oluşan bu etki klinik olarak anlamlı değildir ve bir doz
ayarlaması gerektirmemektedir.
Böbrek yetmezliği olan hastalar: Tek doz tadalafilin (5 ila 20 mg arası) kullanıldığı klinik
farmakoloji çalışmalarında, hafif (kreatinin klirensi dakikada 51 ila 80 mL arasında) veya orta
şiddette (kreatinin klirensi dakikada 31 ila 50 mL arasında) böbrek yetmezliği olan
gönüllülerde ve son dönem böbrek yetmezliği olan diyalizdeki gönüllülerde tadalafil
maruziyeti (EAA) iki katına çıkmıştır. Hemodiyalizdeki gönüllülerde, C değeri sağlıklı
maks
gönüllülere oranla % 41 daha yüksek çıkmıştır. Hemodiyaliz tadalafil eliminasyonuna
önemsenmeyecek kadar az katkı yapmıştır.
Karaciğer yetmezliği olan hastalar: Klinik farmakoloji çalışmalarında, hafif veya orta şiddette
karaciğer yetmezliği (Child-Pugh A veya B Sınıfı) olan gönüllülerde tadalafil maruziyeti
(EAA), 10 mg’lık doz uygulandığında sağlıklı gönüllülerde görülen maruziyete benzerdir.
Karaciğer yetmezliği olan hastalarda, 10 mg’dan yüksek dozlara ilişkin hiçbir veri mevcut
değildir.
Ciddi karaciğer yetmezliği (Child-Pugh C Sınıfı) olan gönüllülere ilişkin veriler yetersizdir.
Bu nedenle tadalafilin bu hastalarda kullanımı önerilmemektedir.
Diabetes mellituslu hastalar: Diabetes mellituslu hastalarda, 10 mg tadalafil dozundan sonra
maruziyet (EAA) sağlıklı gönüllülerin EAA değerlerinden yaklaşık %19 azalmıştır. Bu
farklılık doz ayarlanmasını gerektirmemektedir.
Cinsiyet: Sağlıklı kadın ve erkek gönüllülerde, tekli ve çoklu tadalafil doz uygulamasından
sonra, maruziyette klinik olarak anlamlı hiçbir fark gözlemlenmemiştir. Doz ayarlama gerekli
görülmemiştir.
Doğrusallık/doğrusal olmayan durum
2.5’tan 20 mg’a kadar değişen bir doz aralığında, tadalafil maruziyeti (EAA) sağlıklı
gönüllülerde doz orantısal olarak artmaktadır.
20 ile 40 mg arasında tadalafil uygulanan PAH’lı hastalarda, yaklaşık olarak 1.5 kat daha
yüksek EAA gözlemlenmiştir ki bu da, tüm 2.5 ile 40 mg doz aralığındaki maruziyette
orantısaldan daha düşük bir artışı göstermektedir.
Günde bir kere 20 ve 40 mg tadalafil doz uygulaması sırasında, kararlı durum plazma
konsantrasyonlarına 5 gün içinde ulaşılmıştır ve maruziyet tek dozdan sonra görülenden
yaklaşık 1.3 kat daha fazladır.
5.3 Klinik öncesi güvenlilik verileri
Klinik olmayan veriler, güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi çalışmalarına dayalı olarak insanlara yönelik özel
bir tehlike ortaya koymamaktadır.
Günde 1000 mg/kg’a kadar olan tadalafil dozlarında ilaç uygulanmış olan sıçan ya da
farelerde, teratojenisite, embriyotoksisite veya fötotoksisiteye dair hiçbir kanıt
12 / 14bulunmamaktadır. Sıçanlar üzerinde yapılmış olan bir prenatal ve postnatal geliştirme
çalışmasında, hiçbir etkinin gözlenmediği doz günde 30 mg/kg olmuştur. Gebe sıçanda, bu
dozdaki hesaplanmış serbest ilaç için EAA, insanlar için 20 mg dozunda görülen EAA’nın
yaklaşık 18 katı kadardır.
Erkek ve dişi sıçanlarda hiçbir fertilite bozukluğu görülmemiştir. 6-12 ay boyunca, günde
25mg/kg (tek bir 20 mg’lık doz verilen insanlardaki maruziyetin en az 3 katı fazla maruziyetle
[3,7-18,6 aralığı] sonuçlanacak şekilde) ve üzeri dozlarda tadalafil verilen köpeklerin
bazılarında spermatogenezde azalmayla sonuçlanan seminifer tübül epitelinde regresyon
meydana gelmiştir (bkz. bölüm 5.1).
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Laktoz monohidrat (inek sütü kaynaklı)
Kroskarmeloz sodyum
Hidroksipropilselüloz
Sodyum lauril sülfat
Magnezyum stearat
Opadry II turuncu 32K230019
HPMC 2910/ Hipromelloz 15mPas
Laktoz monohidrat (inek sütü kaynaklı)
Demir oksit sarı
Titanyum dioksit
Triasetin
Demir oksit kırmızı
6.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel tedbirler
25ºC altındaki oda sıcaklığında saklayınız.
6.5 Ambalajın niteliği ve içeriği
Ürünümüz için primer ambalaj malzemesi olarak şeffaf PVC Folyo - PVDC
Folyo/Alüminyum blister malzemesi kullanılmıştır. Blisterler karton kutular içerisinde
paketlenir. Bir kutu içerisinde 60 adet film tablet içeren blister ambalajlarda kullanma talimatı
ile birlikte sunulmaktadır.
13 / 146.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
E-mail:deva@devaholding.com.tr
8. RUHSAT NUMARASI
2022/17
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.02.2022
Ruhsat yenileme tarihi:
10. KÜB’ÜN YENİLENME TARİHİ
14 / 14