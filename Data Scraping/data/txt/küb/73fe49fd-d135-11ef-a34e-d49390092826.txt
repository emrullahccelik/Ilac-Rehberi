KISA ÜRÜN BİLGİSİ
1. BEŞERİ TIBBİ ÜRÜNÜN ADI
İHTİYOL POMAT
2. KALİTATİF VE KANTİTATİF BİLEŞİM
Etkin maddeler:
Her bir 20 g’lık İHTİYOL POMAT, 2 g ihtiyol içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Pomat.
Siyah renkte, yağlı
4. KLİNİK ÖZELLİKLER
4.1. Terapötik endikasyonlar
Lokal antiseptik özelliği vardır. İrritan özelliğinden dolayı kronik iltihaplanmaların,
çıbanların, sivilcelerin olgunlaşıp, içlerinin temizlenmesinde yardımcıdır.
Aşağıda sıralanmış olan hastalıklarda topikal antiseptik olarak kullanılabilir:
 Akne
 Cilt absesi
 Ekzema
 Furanküloz
 Psöriazis
Ayrıca diğer antiseptiklerle birlikte erisipel, lupus erithematozus gibi cilt hastalıklarının
tedavisine yardımcıdır.
4.2. Pozoloji ve uygulama şekli
Pozoloji / Uygulama sıklığı ve süresi:
Doktor tarafından başka bir şekilde tavsiye edilmemişse, her gün veya gün aşırı hastalıklı
bölgeye lokal olarak sürülür. Rahatsızlığın bulunduğu bölge uygulamadan önce oksijenli su
ile iyice temizlenip kurulanmalıdır. Steril gazlı bez üzerine sürülen bir miktar pomat yara
üzerine uygulanır. Pomat sürüldükten sonra üzeri gazlı bezle kapatılmalıdır.
Uygulama şekli:
Pomat ince bir tabaka halinde, steril gazlı bez ile yara bölgesine topikal olarak uygulanır.
Özel popülasyonlara ilişkin ek bilgiler:
Böbrek / Karaciğer yetmezliği:
İHTİYOL’ün böbrek ve karaciğer yetmezliği olan hastalarda kullanımı araştırılmamıştır.
1Pediyatrik popülasyon:
İHTİYOL’ün çocuklarda kullanımı araştırılmamıştır. Uygulama tedaviye göre hekim
tarafından ayarlanır. Bu popülasyonda İHTİYOL, çocuk ve bebeklerin ciltlerinin daha hassas
olmasından dolayı, dikkatli bir şekilde kullanılmalıdır.
Geriyatrik popülasyon:
İHTİYOL’ün yaşlılarda kullanımı araştırılmamıştır. Uygulama tedaviye göre hekim
tarafından ayarlanır.
4.3. Kontrendikasyonlar
Bileşiminde bulunan maddelerden herhangi birine karşı olduğu bilinen aşırı duyarlılık
durumunda kullanılmamalıdır.
4.4. Özel kullanım uyarıları ve önlemleri
İHTİYOL, göze ve mukozalara temas ettirilmemelidir.
Haricen kullanılır. Kullanıldıktan sonra eller iyice yıkanmalıdır.
Kullanım sırasında enfekte bölge sıkılarak ya da bastırarak iltihap çıkarılmaya
çalışılmamalıdır.
Pomat doktor tavsiyesi olmadan tatbik edilmemelidir. Beklenmeyen bir etki görüldüğünde
doktora başvurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
4.6. Gebelik ve laktasyon
Genel tavsiye
Gebelik kategorisi : C
Çocuk doğurma potansiyeli bulunan kadınlar/Doğum kontrolü (Kontrasepsiyon)
İHTİYOL’ün doğum kontrol yöntemlerine etkisine ilişkin veri bulunmamaktadır.
Gebelik dönemi
İHTİYOL POMAT’ın gebe kadınlarda kullanımına yönelik araştırma bulunmadığından
doktora danışılmadan kullanılmamalıdır.
Laktasyon dönemi
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği
bilindiğinden emzirmekte olan annelerde dikkatle kullanılmalıdır.
Üreme yeteneği / Fertilite
Bilinen herhangi bir etkisi yoktur.
24.7. Araç ve makine kullanımı üzerindeki etkiler
İHTİYOL POMAT’ın araç veya makine kullanma becerisini etkilediğini gösteren veri yoktur.
4.8. İstenmeyen etkiler
Advers ilaç reaksiyonlarının sıklık ve şiddeti sınıflandırması şu şekildedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki veriler ile hareket
edilemiyor)
Deri ve deri altı doku hastalıkları
Seyrek : Deride irritasyon, izole olgularda kesecik oluşumu
Yaygın : Deride renk değişikliği
Yaygın olmayan: Kaşıntı, kırmızılık, alerjik reaksiyonlar
4.9. Doz aşımı ve tedavisi
Tedavi sırasında yanlışlıkla doz aşılırsa, uygulamaya son verilmeli ve hasta uygulanan ilaçla
ilişkili belirti ve semptomlar açısından izlenmelidir. Gerektiğinde semptomatik ve destek
tedavileri uygulanmalıdır.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Antiseptik ve Dezenfektanlar
ATC kodu: D08AX
İhtiyol, ham petrol özelliğinde karışımın sülfürik asit ile muamele edilerek suda çözünür hale
getirilmiş şeklidir. İhtiyol içerdiği sülfon formundaki kükürde bağlı zayıf antiseptik etki
gösterir. %10’luk pomatları ekzema, furanküloz, psöriasis ve akne gibi cilt hastalıklarında
topikal antiseptik olarak kullanılır.
Formüldeki ihtiyol, sürüldüğü yerdeki kan damarlarını daraltarak ve dokuların suyunu
çekerek olgunlaşmamış yaraların olgunlaşmasını sağlayarak tedaviye yardımcı olur.
İhtiyol pomat yüksek oranda kükürt içerir; kullanım sırasında idrarda kükürt oranının arttığına
dair bazı kayıtlar bulunmaktadır.
5.2. Farmakokinetik özellikler
Emilim:
İhtiyol POMAT merhem olarak kullanıldığı alanın yüzeyine bağlı olarak deriden emilir.
Dağılım:
Dağılımına ilişkin veri bulunmamaktadır.
3Biyotransformasyon:
Metabolizmasına ilişkin yeterli veri bulunmamaktadır.
Eliminasyon:
İdrarla atılır.
Doğrusallık / doğrusal olmayan durum:
Geçerli değil.
5.3. Klinik öncesi güvenlilik verileri
Veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Beyaz vazelin
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
Özel bir muhafaza şartı yoktur, 25 °C'nin altındaki oda sıcaklığında saklanmalıdır.
Çocukların göremeyeceği ve erişemeyeceği yerler de muhafaza ediniz.
6.5. Ambalajın niteliği ve içeriği
20 g’lık alüminyum tüplerde satışa sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı : AROMA İLAÇ SAN.LTD. ŞTİ.
Adresi : KALE MAH. SANAYİ CAD. NO:82 MİSİNLİ ÇORLU/TEKİRDAĞ
Tel : (282) 675 14 04
Faks : (282) 675 14 05
8. RUHSAT NUMARASI(LARI):
133/14
49. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.12.1983
Ruhsat yenileme tarihi: ----
10. KÜB’ÜN YENİLENME TARİHİ
5