KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
VABYSMO® 6 mg/0,05 mL intravitreal enjeksiyonluk çözelti
Steril
2. KALİTATİF VE KANTİTATİF BİLEŞİMİ
Etkin madde:
1 mL çözelti 120 mg faricimab içerir.
Her bir flakon 0,24 mL çözelti içinde 28,8 mg faricimab içerir. Bu, 6 mg faricimab içeren 0,05
mL’lik tek dozluk bir çözelti uygulamak için kullanılabilir bir miktar sağlar.
Faricimab, memeli Çin Hamsteri Yumurtalık (CHO) hücre kültüründe rekombinant DNA
teknolojisi ile üretilen hümanize bispesifik bir antikordur.
Yardımcı madde(ler):
Sodyum klorür 1,462 mcg/mL
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Enjeksiyonluk çözelti
pH’ı 5,5 ve ozmolalitesi 270-370 mOsm/kg olan berrak ila opalesan, renksiz ila kahverengimsi-
sarı arası çözelti
4. KLİNİK ÖZELLİKLER
4.1. Terapötik endikasyonlar
VABYSMO erişkin hastalarda;
• Neovasküler (yaş tip) yaşa bağlı makula dejenerasyonunun (yaş tip YBMD)
tedavisinde,
• Diyabetik maküler ödemden (DMÖ) kaynaklanan görme bozukluğunun tedavisinde
endikedir.
4.2. Pozoloji ve uygulama şekli
VABYSMO, intravitreal enjeksiyonlar konusunda deneyimli, uzman bir hekim tarafından
uygulanmalıdır. Her flakon yalnızca tek bir gözün tedavisi için kullanılmalıdır.
Pozoloji/Uygulama sıklığı ve süresi:
Yaş Tip Yaşa Bağlı Makula Dejenerasyonu (YBMD)
1Önerilen doz, ilk 4 doz için her 4 haftada bir (aylık) intravitreal enjeksiyon yoluyla uygulanan
6 mg’dır (0,05 mL çözelti).
Ardından, tedavinin kişiselleştirilebilmesi için tedavi başladıktan 20 ve/veya 24 hafta sonra
görsel ve/veya anatomik sonuçlara dayalı olarak hastalık aktivitesinin değerlendirilmesi önerilir.
Hastalık aktivitesi olmayan hastalarda, 16 haftada bir (4 ay) VABYSMO uygulanması
düşünülmelidir. Hastalık aktivitesi olan hastalarda 12 haftada (3 ay) bir veya 8 haftada (2 ay)
bir tedavi düşünülmelidir. Görsel ve/veya anatomik sonuçlar değişirse, tedavi aralıkları buna
göre ayarlanmalıdır, ve görsel ve/veya anatomik sonuçlar kötüleşirse tedavi aralığı
düşürülmelidir (bkz. Bölüm 5.1). Enjeksiyonlar arasında 8 hafta veya daha az tedavi aralıklarına
ilişkin güvenlilik verileri sınırlıdır (bkz. Bölüm 4.4). Dozlama vizitleri arasındaki izlem,
hastanın durumuna ve hekimin takdirine bağlı olarak planlanmalıdır ancak enjeksiyonlar
arasında aylık izlem gerekliliği yoktur.
Diyabetik maküler ödeme bağlı görme bozukluğu (DMÖ)
Önerilen doz, ilk 4 doz için her 4 haftada bir (aylık) intravitreal enjeksiyon yoluyla uygulanan
6 mg’dır (0,05 mL çözelti).
Ardından, tedavi “tedavi et-ve-uzat” yaklaşımı ile kişiselleştirilir. Hastanın görsel ve/veya
anatomik sonuçlarına ilişkin hekimin kararına göre, dozlama aralığı 4 haftalık artışlarla 16
haftada bire kadar (4 ayda bir) uzatılabilir. Görsel ve/veya anatomik sonuçlar değişirse, tedavi
aralıkları buna göre ayarlanmalıdır, ve görsel ve/veya anatomik sonuçlar kötüleşirse tedavi
aralığı düşürülmelidir (bkz. Bölüm 5.1). Enjeksiyonlar arası 4 haftadan daha kısa tedavi
aralıkları çalışılmamıştır. Dozlama vizitleri arasındaki izlem, hastanın durumuna ve hekimin
takdirine bağlı olarak planlanmalıdır, ancak enjeksiyonlar arasında aylık izlem gerekliliği
yoktur.
Tedavi süresi:
VABYSMO, uzun süreli tedavi içindir. Eğer, görsel ve/veya anatomik sonuçlar, hastanın
devam eden tedaviden fayda görmediğini gösteriyorsa tedavi kesilmelidir.
Geciktirilen veya atlanan dozlar:
Bir doz geciktirilir veya atlanırsa, hasta bir sonraki uygun ziyarette hekim tarafından
değerlendirilmeli ve hekim kararına göre dozlamaya devam etmelidir.
Uygulama şekli:
VABYSMO sadece intravitreal enjeksiyon içindir.
VABYSMO, uygulamadan önce partikül madde ve renk değişikliği açısından görsel olarak
incelenmeli ve bunlar varsa flakon kullanılmamalıdır.
İntravitreal enjeksiyon prosedürü, cerrahi el dezenfeksiyonu, steril bir örtü ve steril bir göz
kapağı spekulumu (veya eşdeğeri) kullanımını içeren aseptik koşullar altında
gerçekleştirilmelidir. İntravitreal prosedür uygulanmadan önce hastanın aşırı duyarlılık
reaksiyonları açısından tıbbi geçmişi dikkatlice değerlendirilmelidir (bkz. Bölüm 4.8).
Enjeksiyondan önce yeterli anestezi ve perioküler cildi, göz kapağını ve oküler yüzeyi
dezenfekte etmek için geniş spektrumlu bir topikal mikrobisit uygulanmalıdır.
2Enjeksiyon iğnesi, yatay meridyenden kaçınılarak ve kürenin merkezine doğru yönlendirilerek
vitreus boşluğuna limbusun 3,5 ila 4,0 mm arkasına batırılmalıdır. Bundan sonra 0,05 mL’lik
enjeksiyon hacmi yavaşça verilir; sonraki enjeksiyonlar için farklı bir skleral bölge
kullanılmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’’ ve
“Ambalaj Atıklarının Kontrolü Yönetmeliği”ne uygun olarak imha edilmelidir.
İntravitreal enjeksiyondan hemen sonra hastalar göz içi basıncındaki yükselme açısından
izlenmelidir. Uygun izlem, optik sinir başı perfüzyonunun veya tonometrinin kontrol
edilmesinden oluşabilir. Gerekirse parasentez için steril ekipman hazır bulundurulmalıdır.
İntravitreal enjeksiyonu takiben hastalara, endoftalmi düşündüren herhangi bir semptomu (örn.
görme kaybı, göz ağrısı, göz kızarıklığı, fotofobi, görme bulanıklığı) gecikmeden bildirmeleri
talimatı verilmelidir.
Uygulamadan önce tıbbi ürünün kullanımına ilişkin talimatlar için Bölüm 6.6’ya bakınız.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda doz ayarlaması gerekli değildir (bkz. Bölüm 5.2).
Böbrek yetmezliği:
Böbrek yetmezliği olan hastalarda doz ayarlaması gerekmemektedir (bkz. Bölüm 5.2).
Pediyatrik popülasyon:
VABYSMO’nun yaş tip YBMD ve DMÖ endikasyonlarında çocuklarda kullanımı yoktur.
Geriyatrik popülasyon:
65 yaş ve üzeri hastalarda VABYSMO için herhangi bir doz ayarlaması gerekli değildir (bkz.
Bölüm 5.2). 85 yaş ve üzeri YBMD hastalarında güvenlilik verileri sınırlıdır.
4.3. Kontrendikasyonlar
- Etkin madde faricimaba veya Bölüm 6.1'de listelenen yardımcı maddelerden herhangi birine
aşırı duyarlılık durumunda,
- Aktif ya da şüpheli oküler veya perioküler enfeksiyonlarda,
- Aktif intraoküler enfeksiyonlarda kontrendikedir.
4.4. Özel kullanım uyarıları ve önlemleri
İntravitreal enjeksiyonla ilgili reaksiyonlar:
VABYSMO ile yapılanlar da dahil olmak üzere intravitreal enjeksiyonlar, endoftalmi,
intraoküler enflamasyon, regmatojenöz retina dekolmanı, retina yırtılması ve iyatrojenik
travmatik katarakt ile ilişkilendirilmiştir (bkz. Bölüm 4.8). VABYSMO uygulanırken daima
uygun aseptik enjeksiyon teknikleri kullanılmalıdır. Hızlı ve uygun tedavinin verilebilmesi için
hastalara, ağrı, görme kaybı, fotofobi, bulanık görme, uçuşan cisimler veya kızarıklık gibi
endoftalmiyi veya yukarıda belirtilen olaylardan herhangi birini düşündüren herhangi bir
semptomu gecikmeden bildirmeleri talimatı verilmelidir. Enjeksiyon sıklığı artan hastalar
prosedürel komplikasyonlar açısından yüksek risk altında olabilir.
3Göz içi basınç artışı:
VABYSMO ile yapılanlar da dahil olmak üzere intravitreal enjeksiyondan sonraki 60 dakika
içinde göz içi basıncında (GİB) geçici artışlar görülmüştür (bkz. Bölüm 4.8). Kötü kontrollü
glokomlu hastalarda özel önlem alınmalıdır (GİB≥30 mmHg iken VABYSMO enjekte
edilmemelidir). Her durumda, hem GİB hem de optik sinir başının perfüzyonu uygun şekilde
izlenmeli ve yönetilmelidir.
Sistemik etkiler:
Vasküler endotelyal büyüme faktörü (VEGF) inhibitörlerinin intravitreal enjeksiyonunu
takiben arteriyel tromboembolik olaylar dahil sistemik advers olaylar bildirilmiştir ve bunların
VEGF inhibisyonu ile ilişkili olabileceğine dair teorik bir risk vardır. VABYSMO’nun klinik
çalışmalarında DMÖ ve YBMD hastalarında düşük insidans oranında arteriyel tromboembolik
olaylar gözlenmiştir. Yüksek kan basıncı (≥140/90 mmHg) ve damar rahatsızlığı olan DMÖ
hastalarında ve 85 yaş ve üstü YBMD hastalarında VABYSMO tedavisinin güvenliliğine ilişkin
veriler sınırlıdır.
İmmünojenisite:
Terapötik bir protein olduğundan, VABYSMO ile immünojenisite potansiyeli vardır (bkz.
Bölüm 4.8). Hastalar, faricimaba karşı aşırı duyarlılığa bağlı klinik bir belirti olabilecek görme
kaybı, göz ağrısı, ışığa karşı artan hassasiyet, uçuşan noktalar veya kötüleşen göz kızarıklığı
gibi göz içi iltihabı belirti veya semptomlarını doktorlarına bildirmeleri konusunda
bilgilendirilmelidir (bkz. Bölüm 4.8).
Bilateral tedavi:
Her iki göze aynı anda uygulanan VABYSMO’nun güvenliliği ve etkililiği araştırılmamıştır.
Bilateral tedavi, bilateral oküler istenmeyen etkilere neden olabilir ve/veya potansiyel olarak
sistemik istenmeyen etkiler riskini artırabilen sistemik maruziyette artışa yol açabilir. Bu,
bilateral kullanıma ilişkin veriler elde edilene kadar VABYSMO için teorik bir risktir.
Diğer anti-VEGF’lerin eşzamanlı kullanımı:
VABYSMO’nun aynı gözde anti-VEGF tıbbi ürünlerle birlikte kullanımına ilişkin veri
bulunmamaktadır. VABYSMO diğer anti-VEGF tıbbi ürünlerle (sistemik veya oküler) birlikte
uygulanmamalıdır.
Tedavinin durdurulması:
Aşağıdakilere sahip hastalarda tedavi durdurulmalıdır:
• Regmatojenöz retina dekolmanı, evre 3 veya 4 makula delikleri, retinal yırtık; yeterli
bir onarım yapılmadan tedaviye devam edilmemelidir.
• Son görme keskinliği değerlendirmesine kıyasla En İyi Düzeltilmiş Görme
Keskinliğinde (EDGK) tedaviye bağlı ≥30 harflik azalma; tedaviye bir sonraki planlı tedaviden
daha erken başlanmamalıdır.
• İntraoküler basınç ≥30 mmHg
• Foveanın merkezini veya kanamanın boyutu toplam lezyon alanının ≥%50’sini içeren
bir subretinal kanama.
• Önceki veya sonraki 28 gün içinde gerçekleştirilmiş veya planlanmış göz içi cerrahisi;
tedaviye bir sonraki planlı tedaviden daha erken başlanmamalıdır.
Retina pigment epiteli yırtığı:
Retina Pigment Epiteli (RPE) yırtığı, YBMD hastalarında pigment epitel dekolmanının (PED)
4bir komplikasyonudur. Yaş tip YBMD için anti-VEGF tedavisinden sonra retinal pigment
epiteli yırtılması gelişimi ile ilişkili risk faktörleri arasında büyük ve/veya yüksek pigment
epitel dekolmanı yer alır. VABYSMO tedavisine başlanırken, retina pigment epitel (RPE)
yırtıkları açısından bu risk faktörlerine sahip hastalarda dikkatli olunmalıdır. RPE yırtığı,
VABYSMO dahil intravitreal anti-VEGF ajanlarla tedavi edilen PED’li YBMD hastalarında
yaygındır. RPE yırtığı, faricimab grubunda (%2,9) aflibersept grubuna (%1,5) kıyasla daha
yüksek orandadır. Olayların çoğunluğu yükleme aşamasında meydana gelmiştir. Bu olaylar
görme üzerinde bir etkisi olmaksızın hafif ile orta şiddette olmuştur.
Verilerin sınırlı olduğu popülasyonlar:
85 yaş ve üzeri YBMD hastalarının ve Tip I diyabetli DMÖ hastalarının, HbA1c’si %10’un
üzerinde olan hastaların, yüksek riskli proliferatif diyabetik retinopatisi (DR) olan hastaların,
yüksek kan basıncı (≥140/90 mmHg) ve vasküler hastalığı olan hastaların, devam eden doz
aralıkları her 8 haftadan (Q8W) daha kısa olan hastaların veya aktif sistemik enfeksiyonları
olan yaş tip YBMD ve DMÖ hastalarının tedavisinde yalnızca sınırlı deneyim mevcuttur. 8
hafta veya daha kısa süreli devam eden dozlama aralıklarıyla ilgili güvenlilik verileri sınırlıdır
ve bunlar ciddi istenmeyen etkiler dahil olmak üzere daha yüksek oküler ve sistemik
istenmeyen etki riski ile ilişkilendirilebilir. Ayrıca, kontrol altına alınamayan hipertansiyonu
olan diyabetik hastalarda VABYSMO ile tedavi deneyimi bulunmamaktadır. Bu tür hastaları
tedavi ederken hekim tarafından bu bilgi eksikliği göz önünde bulundurulmalıdır.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Bu tıbbi ürün her bir dozunda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünlerle etkileşim ve diğer etkileşim biçimleri
Herhangi bir etkileşim çalışması yapılmamıştır. VABYSMO’nun biyotransformasyonu ve
eliminasyonuna dayanarak herhangi bir etkileşim beklenmemektedir (bkz. Bölüm 5.2). Ancak,
VABYSMO diğer sistemik veya oküler anti-VEGF ilaçları ile eş zamanlı olarak
uygulanmamalıdır (bkz. Bölüm 4.4).
Özel popülasyonlara ilişkin ek bilgiler:
Pediyatrik popülasyon: Pediyatrik popülasyon için veri mevcut değildir.
4.6. Gebelik ve laktasyon
Genel tavsiye:
Gebelik kategorisi: D
Çocuk doğurma potansiyeli bulunan kadınlar/doğum kontrolü (kontrasepsiyon):
Çocuk doğurma potansiyeline sahip kadınlar, tedavi sırasında ve VABYSMO'nun son dozunu
takip eden en az 3 ay boyunca etkili bir doğum kontrol yöntemi uygulamalıdır.
Gebelik dönemi:
Faricimab için gebeliklerde maruz kalmaya ilişkin klinik veri yoktur veya sınırlı miktardadır.
VABYSMO’nun oküler uygulamasından sonra sistemik maruziyet çok düşüktür, ancak etki
mekanizması nedeniyle, faricimab, potansiyel olarak teratojenik ve embriyo/fetotoksik kabul
5edilmelidir (bkz. Bölüm 5.3).
İhtiyati bir tedbir olarak, potansiyel yarar fetüse yönelik potansiyel riskten daha ağır basmadığı
sürece, gebelik sırasında VABYSMO kullanılmamalıdır.
Laktasyon dönemi:
Faricimabın insan sütüne geçip geçmediği bilinmemektedir. Emzirilen yenidoğan/bebek için
risk olasılık dışı bırakılamamaktadır. VABYSMO emzirme döneminde kullanılmamalıdır.
Emzirmenin durdurulup durdurulmayacağına veya VABYSMO tedavisinin durdurulup
durdurulmayacağına/tedaviden kaçınılıp kaçınılmayacağına, emzirmenin çocuk için yararı ve
tedavinin kadın için yararı göz önünde bulundurularak karar verilmelidir.
Üreme yeteneği/fertilite:
Faricimab ile yapılan 6 aylık bir sinomolgus maymunu çalışmasında üreme organları veya
doğurganlık üzerinde herhangi bir etki gözlenmemiştir (bkz. Bölüm 5.3).
4.7. Araç ve makine kullanımı üzerindeki etkiler
VABYSMO, intravitreal enjeksiyon ve buna bağlı göz muayenesini takiben olası geçici görme
bozuklukları nedeniyle araç ve makine kullanma yeteneği üzerinde minör bir etkiye sahip
olabilir. Hastalar, görme fonksiyonu yeterince eski haline dönene kadar araç veya makine
kullanmamalıdır.
4.8. İstenmeyen etkiler
Güvenlilik profilinin özeti:
En sık bildirilen advers reaksiyonlar katarakt (%13), konjonktival kanama (%8), vitreus
dekolmanı (%5), GİB artışı (%4), vitreusta uçuşan cisimcikler (%4), retinal pigment epiteli
yırtığı (sadece yaş tip YBMD’de) (%3), ve göz ağrısıdır (%3).
En ciddi advers reaksiyonlar üveit (%0,6), endoftalmi (%0,5), vitrit (%0,3), retina yırtılması
(%0,2), regmatojenöz retina dekolmanı (0,1%) ve travmatik katarakt (<%0,1) olmuştur (bkz.
Bölüm 4.4).
Advers reaksiyonların tablo halinde listesi
Klinik çalışmalardan elde edilen Advers İlaç Reaksiyonları (ADR), Tablo 1’de MedDRA
sistem organ sınıfına (SOC) ve sıklık kategorilerine göre aşağıda listelenmiştir.
Aşağıdaki sıklık kategorileri kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle tahmin
edilemiyor). Her bir sıklık grubunda advers reaksiyonlar azalan ciddiyet sırasına göre
verilmektedir.
Tablo 1: advers reaksiyonların görülme sıklığı
Göz hastalıkları
Katarakt Çok yaygın
Konjonktival kanama Yaygın
Vitreus dekolmanı Yaygın
Vitreusta uçuşan cisimcikler Yaygın
6Retina pigment epitel yırtığı (yalnızca yaş tip YBMD) Yaygın
Göz içi basıncı artışı Yaygın
Göz ağrısı Yaygın
Lakrimasyon artışı Yaygın
Korneal abrazyon Yaygın
Göz tahrişi Yaygın
Vitreus kanaması Yaygın olmayan
Oküler rahatsızlık Yaygın olmayan
Göz kaşıntısı Yaygın olmayan
Oküler hiperemi Yaygın olmayan
Bulanık görme Yaygın olmayan
İritis Yaygın olmayan
Üveit Yaygın olmayan
İridosiklit Yaygın olmayan
Vitrit Yaygın olmayan
Yabancı cisim hissi Yaygın olmayan
Endoftalmi Yaygın olmayan
Retina yırtılması Yaygın olmayan
Konjunktival hiperemi Yaygın olmayan
İşlem sırasında ağrı Yaygın olmayan
Görme keskinliğinde azalma Yaygın olmayan
Regmatojenöz retina dekolmanı Yaygın olmayan
Görme keskinliğinde geçici azalma Seyrek
Travmatik katarakt Seyrek
Seçilen advers reaksiyonların açıklaması:
Ürün sınıfına bağlı advers reaksiyonlar:
VEGF inhibitörlerinin intravitreal kullanımını takiben inme ve miyokard enfarktüsü dahil
olmak üzere teorik olarak arteriyel tromboembolik olaylar riski vardır. Yaş tip YBMD ve
DMÖ’lü hastalarda VABYSMO klinik çalışmalarında arteriyel tromboembolik olayların düşük
bir insidans oranı gözlenmiştir (bkz. Bölüm 4.4). Endikasyonlar arasında, VABYSMO ve
karşılaştırma ürünü ile tedavi edilen gruplar arasında kayda değer bir fark gözlenmemiştir.
İmmünojenisite:
Faricimab ile tedavi edilen hastalarda bir immün yanıt potansiyeli vardır (bkz. Bölüm 4.4). 112
(yaş tip YBMD) ve 100 (DMÖ) haftaya kadar faricimab dozlaması sonrasında, yaş tip YBMD
ve DMÖ hastalarının sırasıyla yaklaşık %13,8’inde ve %9,6’sında anti-faricimab antikorları
saptanmıştır. Anti-faricimab antikorlarının güvenlilik üzerindeki etkileri şimdilik belirsizdir.
Göz içi enflamasyon insidansı, anti-faricimab antikoru pozitif olan hastalarda 12/98 (%12,2 ;
yaş tip YBMD) ve 15/128 (%11,7; DMÖ), ve anti-faricimab antikoru negatif olan hastalarda
8/562 (%1,4; yaş tip YBMD) ve 5/1124 (%0,4; DMÖ)’dür. Ciddi oküler advers reaksiyon
insidansı, anti-faricimab antikoru pozitif olan hastalarda 6/98 (%6,1; yaş tip YBMD) ve 14/128
(%10,9; DMÖ), ve anti-faricimab antikoru negatif olan hastalarda 23/562 (%4,1; yaş tip
YBMD) ve 45/1124 (%4; DMÖ)’dür. Anti-faricimab antikorları, klinik etkililik ya da sistemik
farmakokinetik üzerinde bir etki ile ilişkilendirilmemiştir.
Silikon yağına bağlı olarak vitreusta uçuşan cisimler:
Silikonlu enjektörlerden ve/veya iğnelerden silikon yağının sızması nedeniyle vitreusta uçuşan
7cisimlerin gelişmesi yönünde ihtimal vardır. Vitreusta uçuşan cisimler tolere edilebilirdir.
Vitreusta uçuşan noktalar riskini azaltmak için intravitreal enjeksiyonda silikon içermeyen
enjektör ve enjeksiyon iğnesi kullanılması önerilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks:0 312 218 35 99).
4.9. Doz aşımı ve tedavisi
Önerilen enjeksiyon hacminden daha fazla doz aşımı göz içi basıncını artırabilir. Doz aşımı
durumunda göz içi basınç izlenmeli ve tedavi eden hekim tarafından gerekli görülürse uygun
tedavi başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, antineovaskülarizasyon ilaçları
ATC kodu: S01LA09
Etki mekanizması:
Faricimab, hem anjiyopoietin-2 (Ang-2) hem de vasküler endotelyal büyüme faktörü A’nın
(VEGF-A) nötralizasyonu ile iki farklı yolağın inhibisyonu aracılığıyla etki gösteren hümanize
bir bispesifik immünoglobulin G1 (IgG1) antikorudur.
Ang-2, endotelyal destabilizasyonu, perisit kaybını ve patolojik anjiyogenezi teşvik ederek
vasküler instabiliteye neden olur, böylece vasküler sızıntı ve enflamasyonu güçlendirir. Ayrıca
kan damarlarını VEGF-A’nın aktivitesine karşı duyarlı hale getirerek vasküler destabilizasyona
neden olur. Ang-2 ve VEGF-A sinerjik olarak vasküler geçirgenliği arttırır ve
neovaskülarizasyonu uyarır.
Ang-2 ve VEGF-A’nın ikili inhibisyonu ile faricimab, vasküler geçirgenliği ve enflamasyonu
azaltır, patolojik anjiyogenezi inhibe eder ve vasküler stabiliteyi geri kazandırır.
Farmakodinamik etkiler:
Dört Faz III çalışmasında tedavi aralığı boyunca 7. günden itibaren oküler serbest Ang-2 ve
serbest VEGF-A konsantrasyonlarının, başlangıca göre düştüğü gözlemlenmiştir.
Yaş tip YBMD
TENAYA ve LUCERNE’de, hastalık aktivitesi değerlendirme zaman noktalarında (20. hafta
ve 24. hafta) tedavi kararlarını yönlendirmek için objektif, önceden belirlenmiş görsel ve
anatomik kriterler ve ayrıca tedavi eden hekimin klinik değerlendirmesi kullanılmıştır.
Başlangıçtan birincil sonlanım noktası vizitleri (40-48. haftalarda ortalama) arasında ortalama
merkezi alt alan kalınlığı (MAAK) düşüşü, TENAYA ve LUCERNE’de sırasıyla 16 haftada
bir (Q16W) dozlanan VABYSMO için -137 µm ve -137 µm olurken aynı değerler aflibersept
için -129 µm ve -131 µm olmuştur. Bu ortalama MAAK azalması 2 yıl boyunca korunmuştur.
848. haftada, faricimab ve afliberseptin Intraretinal sıvı (IRF), Subretinal sıvı (SRF) ve
Subretinal sıvı (PED) azalması üzerinde benzer bir etkisi olmuştur.
IRF, SRF ve PED’deki bu etkiler 2 yıl boyunca korunmuştur. Hastalarda, faricimab ve
afliberseptin tedavi kollarında başlangıca göre toplam KNV lezyon alanında benzer bir
değişiklik görülmüştür ve KNV sızıntı alanında benzer bir azalma olmuştur.
DMÖ
YOSEMITE ve RHINE’da maküler ödem ile ilgili anatomik parametreler, tedavi kararlarını
yönlendiren hastalık aktivitesi değerlendirmelerinin bir parçası olmuştur.
Birincil sonlanım noktası vizitlerinde başlangıca göre ortalama MAAK düşüşü (48-56.
haftalarda ortalama) YOSEMITE’de aflibersept Q8W hastalarında 170 μm’ye kıyasla
faricimab Q8W ve Q16W’ye kadar faricimab ile tedavi edilen hastalarda -207 μm ve 1-97 μm
olmuştur; bu sonuçlar RHINE’da sırasıyla 196 μm, 188 μm ve 170 μm bulunmuştur. 2.yılda
MAAK’da tutarlı düşüşler gözlenmiştir. İki çalışmada da faricimab kollarında daha yüksek
oranda hastada IRF ve DMÖ’nün olmadığı gözlenmiştir (DMÖ’nün yokluğu MAAK’ın 325
μm altına düşmesi olarak tanımlanmıştır).
Klinik etkililik ve güvenlilik:
Yaş Tip YBMD
Faricimabın güvenliliği ve etkililiği, yaş tip YBMD hastalarında yapılan iki randomize, çok
merkezli, çift maskeli, aktif karşılaştırma ürünü kontrollü, 2 yıllık non-inferiority çalışmaları
TENAYA ve LUCERNE ile değerlendirilmiştir. Bunlara toplam 1329 hasta kaydedilmiş ve
1135 hasta 112. haftaya kadar çalışmayı tamamlamıştır. Toplam 1326 hasta en az bir doz
almıştır (faricimab ile 664). Hastaların yaşları 50 ile 99 arasında değişmekte olup, ortalama yaş
(Standart sapma; SS) 75,9 (8,6)’dır.
Her iki çalışmada da hastalar, iki tedavi kolundan birine 1:1 oranında randomize edilmiştir:
• İlk dört ay aylık dozlama sonrası Q16W’ye kadar 6 mg faricimab
• İlk üç ay aylık dozlama sonrası Q8W 2 mg aflibersept
Faricimab koluna randomize edilen hastalar ilk dört ay aylık faricimab dozundan sonra (0, 4, 8
ve 12. haftalar), 20 ve 24. haftalarda hastalık aktivitesinin değerlendirilmesine dayalı olarak
Q16W, 12 haftada bir (Q12W) veya Q8W dozu almıştır. Hastalık aktivitesi, objektif önceden
belirlenmiş görsel (EDGK) ve anatomik (MAAK) kriterlerin yanı sıra tedavi eden hekimin
klinik değerlendirmesi ile maküler hemoraji varlığı ya da tedavi gerektiren yaş tip YBMD
hastalık aktivitesinin varlığına göre değerlendirilmiştir. Hastalar, ek tedavi olmaksızın 60.
haftaya kadar bu sabit doz aralıklarında kalmışlardır. 60. haftadan itibaren faricimab kolundaki
hastalar, önceden belirlenmiş görsel (EDGK) ve anatomik (MAAK ve maküler hemoraji)
hastalık aktivite kriterlerinin otomatik objektif değerlendirmesinde tedavi aralıklarının 4
haftaya kadar aralık uzatmalarla (Q16W'a kadar) değiştirilebildiği veya 8 haftaya kadar aralık
kısaltmalarla (Q8W'ye kadar) azaltılabilen ayarlanabilir bir doz rejimine geçmiştir. Aflibersept
kolundaki hastalar, çalışma süresi boyunca Q8W dozunda kalmıştır. Her iki çalışma da 112
hafta sürmüştür.
9Sonuçlar
Her iki çalışma da, 40., 44. ve 48. haftalarda ortalama alındığında ve Erken Tedavi Diyabetik
Retinopati Çalışması (ETDRS) harf skoru ile ölçüldüğünde, EDGK’daki başlangıca göre
ortalama değişiklik olarak tanımlanan birincil sonlanım noktasında etkililik göstermiştir (Tablo
2 ve Tablo 3). Her iki çalışmada da, 1. yılda Q16W’ya kadar faricimab ile tedavi edilen hastalar,
aflibersept Q8W ile tedavi edilen hastalar gibi, EDGK’de başlangıca göre non-inferior bir
ortalama değişime sahiptir ve bu görme kazanımları 112. haftaya kadar devam etmiştir. 112.
haftada başlangıç EDGK’sına göre elde edilen iyileşmeler Şekil 1’de gösterilmektedir.
TENAYA ve LUCERNE’de 112. haftada farklı tedavi aralıklarının her birinde bulunan
hastaların oranı sırasıyla aşağıdaki gibidir:
• Q16W, %59 ve %67
• Q12W, %15 ve %14
• Q8W, %26 ve %19
Tablo 2: TENAYA’da birincil sonlanım noktası vizitlerindea ve 2. yıldakib etkililik
sonuçları
Etkililik Sonuçları TENAYA
1. yıl 2. yıl
Q16W'ye kadar Aflibersept Q16W'ye kadar Aflibersept
Faricimab Q8W Faricimab Q8W
N = 334 N = 337 N = 334 N = 337
Başlangıçtan itibaren 5,8 5,1 3,7 3,3
ETDRS harf skoru ile (4,6, 7,1) (3,9, 6,4) (2,1, 5,4) (1,7, 4,9)
ölçülen EDGK'daki
ortalama değişiklik (%95
GA)
LS ortalamasındaki fark 0,7 0,4
(%95 GA) (-1,1, 2,5) (-1,9, 2,8)
Başlangıca göre ≥15 harf %20 %15,7 %22,5 %16,9
kazancı olan hastaların (%15,6, %24,4) (%11,9, %1 (%17,8, %27,2) (%12,7, %2
oranı (CMH ağırlıklı 9,6) 1,1)
oran, %95 GA)
CMH ağırlıklı fark % (%95 %4,3 %5,6
GA) (-%1,6, %10,1) (-%0,7, %11,9)
Başlangıca göre ≥15 harf %95,4 %94,1 %92,1 %88,6
kaybetmeyen hastaların (%93, %97,7) (%91,5, %9 (%89,1, %95,1) (%85,1,%
oranı (CMH ağırlıklı 6,7) 92,2)
oran, %95 GA)
CMH ağırlıklı fark % (%95 %1,3 %3,4
GA) (-%2,2, %4,8) (-%1,2, %8,1)
a40, 44 ve 48. haftaların ortalaması ve b104, 108 ve 112. haftaların ortalaması
EDGK: En İyi Düzeltilmiş Görme Keskinliği
ETDRS: Erken Tedavi Diyabetik Retinopati Çalışması
GA: Güven Aralığı
LS: En Küçük Kare
10CMH: Cochran-Mantel-Haenszel yöntemi; ikili bir sonuçla ilişkiye dair bir tahmin oluşturan
ve kategorik değişkenlerin değerlendirilmesi için kullanılan istatistiksel bir test.
Tablo 3: LUCERNE’de birincil sonlanım noktası vizitlerindea ve 2. yıldakib etkililik
sonuçları
Etkililik Sonuçları TENAYA LUCERNE
Q16W'ye Aflibersept Q16W'ye Aflibersept
kadar Q8W kadar Q8W
Faricimab N = 327 Faricimab N = 327
N = 331 N = 331
Başlangıçtan itibaren 6,6 6,6 5 5,2
ETDRS harf skoru ile (5,3, 7,8) (5,3, 7,8) (3,4, 6,6) (3,6, 6,8)
ölçülen EDGK'daki
ortalama değişiklik (%95
GA)
LS ortalamasındaki fark 0 -0,2
(%95 GA) (-1,7, 1,8) (-2,4, 2,1)
Başlangıca göre ≥15 harf %20,2 %22,2 %22,4 %21,3
kazancı olan hastaların (%15,9, %24, (%17,7, %26, (%16,8, %25,
(%17,8, %27,
oranı (CMH ağırlıklı 6) 8) 9)
1
oran, %95 GA)
CMH ağırlıklı fark % (%95 %-2 %1,1
GA) (%- (%-
8,3, %4,3) 5,4, %7,6)
Başlangıca göre ≥15 harf %95,8 %97,3 %92,9 %93,2
kaybetmeyen hastaların (%93,6, %98) (%95,5, %99, (%90,1, %95, (%90,2, %96,
oranı (CMH ağırlıklı 1) 8) 2)
oran, %95 GA)
CMH ağırlıklı fark % (%95 %-1,5 %-0,2
GA) (%- (%-4,4, %39)
4,4, %1,3)
a40, 44 ve 48. haftaların ortalaması ve b104, 108 ve 112. haftaların ortalaması
EDGK: En İyi Düzeltilmiş Görme Keskinliği
ETDRS: Erken Tedavi Diyabetik Retinopati Çalışması
GA: Güven Aralığı
LS: En Küçük Kare
CMH: Cochran-Mantel-Haenszel yöntemi; ikili bir sonuçla ilişkiye dair bir tahmin oluşturan
ve kategorik değişkenlerin değerlendirilmesi için kullanılan istatistiksel bir test
11Şekil 1: Başlangıçtan 2. yıla (112 hafta)kadar görme keskinliğinde ortalama değişiklik;
TENAYA ve LUCERNE çalışmalarından birleştirilmiş veri
m
iş
iğ
e
D
a
m
a
la
tr
O
ik
a
d
’
K
G
D
E
Hafta
Faricimab 6 mg Q16W’ye kadar Aflibersept 2 mg Q8W (N=664)
(N=665)
Hem TENAYA hem de LUCERNE’de, 60. haftada başlangıç EDGK ve MAAK’den elde edilen
gelişmeler, iki tedavi kolunda benzerdir ve 48. haftada görülenlerle tutarlıdır.
60. haftada, hem TENAYA hem de LUCERNE'deki hastaların %46'sı Q16W aralığındaydı.
Bunlardan her iki çalışmadaki hastaların %69'u Q16W'yi 112. haftaya kadar aralık azaltmadan
sürdürmüştür.
60. haftada, TENAYA ve LUCERNE'deki hastaların sırasıyla %80'i ve %78'i ≥Q12W
aralığındaydı (Q16W veya Q12W). Bunlardan sırasıyla hastaların %67'si ve %75'i, Q12W'nin
altına bir aralık azaltması olmadan 112. haftaya kadar ≥Q12W aralığını korumuştur.
60. haftada, hem TENAYA hem de LUCERNE'deki hastaların %33'ü Q12W aralığındaydı.
Bunlardan sırasıyla TENAYA ve LUCERNE'deki hastaların %3,2'si ve %0'ı 112. haftaya kadar
Q12W'yi korumuştur.
60. haftada TENAYA ve LUCERNE'deki hastaların sırasıyla %20'si ve %22'si Q8W
aralığındaydı. Bunlardan sırasıyla TENAYA ve LUCERNE'deki hastaların %34'ü ve %30'u
112. haftaya kadar Q8W tedavisini sürdürmüştür.
Her çalışmada ve birleştirilmiş analizde değerlendirilebilir tüm alt gruplardaki (örn. yaş,
cinsiyet, ırk, başlangıç görme keskinliği, lezyon tipi, lezyon boyutu) etkililik sonuçları, genel
popülasyonlardaki sonuçlarla tutarlıdır.
12Her iki çalışmada da, Q16W’ye kadar faricimab, National Eye Institute Görme Fonksiyonu
Anketi (NEI VFQ -25) bileşik skorunda başlangıçtan 48. haftaya kadar klinik olarak anlamlı ve
aflibersept Q8W ile benzer iyileşmeler göstermiştir ve başlangıca göre 4 puanlık bir iyileşme
elde etmiştir. Bu değişimin büyüklüğü EDGK’da 15 harflik kazanıma karşılık gelmektedir.
112. haftada faricimab ve kollarında oküler advers olay insidansı sırasıyla %53,9 ve %52,1 ve
oküler olmayan advers olaylarda sırasıyla %73,3 ve %74,3’tür (bkz. Bölüm 4.4 ve 4.8).
DMÖ
VABYSMO’nun güvenliliği ve etkililiği, DMÖ’lü hastalarda iki randomize, çok merkezli, çift
maskeli, aktif karşılaştırma ürünü kontrollü 2 yıllık non-inferiority çalışmada (YOSEMITE ve
RHINE) değerlendirilmiştir. Bu iki çalışmaya toplam 1891 hasta kaydedilmiş, 100. haftaya
kadar 1662 hasta çalışmayı tamamlamıştır. 56. haftaya kadar toplam 1887 hasta en az bir dozla
(1262’si faricimab ile) tedavi edilmiştir. Hastaların yaşları 24 ile 91 arasında değişmekte olup,
ortalama yaş (SS) 62,2 (9,9)’dur. Genel popülasyon, hem daha önce anti-VEGF kullanmamış
hastaları (%78) hem de çalışmaya katılmadan önce bir VEGF inhibitörü ile tedavi edilmiş
hastaları (%22) içermiştir. Her iki çalışmada da hastalar 1:1:1 oranında şu üç tedavi rejiminden
birine randomize edilmiştir:
• İlk 6 aylık dozdan sonra faricimab 6 mg Q8W.
• İlk 4 aylık dozdan sonra 4, 8, 12 veya 16 haftalık aralıklarla uygulanan faricimab 6
mg’dan Q16W’ye kadar ayarlanabilir dozlama.
• İlk 5 aylık dozdan sonra 2 mg Q8W aflibersept.
Q16W ayarlanabilir dozlama kolunda, dozlama standardize edilmiş “tedavi et-ve-uzat”
yaklaşımı ile devam etmiştir. Tedavi aralığı, yalnızca çalışma ilacı dozlama ziyaretlerinde elde
edilen verilen kullanılarak görsel ve anatomik sonuçlara dayalı olarak 4 haftalık aralıklarla
artırılabilmiş veya 4 veya 8 haftalık aralıklarla azaltılabilmiştir.
Sonuçlar
Her iki çalışma da, ETDRS Harf Skoru ile ölçülen, 1. yılda (haftanın 48, 52 ve 56 vizitlerinin
ortalaması) EDGK’da başlangıca göre ortalama değişiklik olarak tanımlanan birincil sonlanım
noktasında etkililik göstermiştir. Her iki çalışmada da, Q16W’ya kadar faricimab dozlarıyla
tedavi edilen hastalar, 1.yılda aflibersept Q8W ile tedavi edilen hastalar gibi, EDGK’de
başlangıca göre benzer bir ortalama değişime sahip olmuştur ve bu görme kazanımı 2 yıl
boyunca korunmuştur.
İlk 4 aylık başlangıç dozundan sonra, faricimabdaki hastalar Q16W ayarlanabilir dozlama
koluna kadar 96. haftaya kadar minimum 6 ve maksimum 21 toplam enjeksiyon almış
olabilirler.
52. haftada Q16W’ye kadar ayarlanabilir VABYSMO dozlama kolundaki hastaların %74’ü
ve %71’i YOSEMITE ve RHINE’da Q12W veya Q16W dozlama aralığına ulaşmıştır
(Q16W’de %53 ve %51, Q12W’de %21 ve %20) . Bu hastaların %75'i ve %84'ü 96. haftaya
kadar Q12W'nin altına bir aralık azaltma olmaksızın ≥Q12W dozlamayı sürdürmüştür; 52.
haftada Q16W alan hastaların %70'i ve %82'si, sırasıyla YOSEMITE ve RHINE'de 96. haftaya
kadar Q16W dozunu aralık azaltma olmaksızın sürdürmüştür. 96. haftada, Q16W'ye kadar
13ayarlanabilir dozlama kolundaki faricimab hastalarının %78'i her iki çalışmada da Q16W veya
Q12W dozlama aralığına ulaşmıştır (Q16W'de %60 ve %64, Q12W'de %18 ve %14).
Hastaların %4 ve %6'sı Q8W'ye uzatılmış ve 96. haftaya kadar ≤Q8W dozlama aralıklarında
kalmıştır; YOSEMITE ve RHINE'de sırasıyla %3 ve %5, 96. haftaya kadar yalnızca Q4W
dozunu almıştır.
YOSEMITE ve RHINE çalışmalarının analizlerinden elde edilen ayrıntılı sonuçlar, aşağıda
Şekil 2 ve Tablo 4 ve 5’te listelenmiştir.
Tablo 4: YOSEMITE birincil sonlanım noktası vizitlerindea ve 2. yıldab etkililik sonuçları
Etkililik YOSEMITE
Sonuçları
1. yıl 2. yıl
Faricimab Faricimab Aflibersept Faricimab Faricimab Aflibersept
Q8W Q16W'a kadar Q8W Q8W Q16W'a Q8W
N = 315 ayarlanabilir N = 312 N = 262 kadar N = 259
dozlama ayarlanabilir
N = 313 dozlama
N = 270
Başlangıçtan 10,7 11,6 10,9 10,7 10,7 11,4
itibaren (9,4, 12) (10,3, 12,9) (9,6, 12,2) (9,4, 12,1) (9,4, 12,1) (10, 12,7)
ETDRS harf
skoru ile
ölçülen
EDGK'daki
ortalama
değişiklik (1.
yıl %97.5
GA ve 2.
yıl %95 GA)
LS -0,2 0,7 -0,7 0,7
ortalamasınd (-2, 1,6) (-1,1, 2,5) (-2,6, 1,2) (2,5, 1,2)
aki fark (1.
yıl %97,5
GA ve 2.
yıl %95 GA)
Başlangıca %29,2 %35,5 %31,8 %37,2 %38,2 %37,4
göre (%23,9, (%30,1, (%26,6, (%31,4, (%32,8, (%31,7,
EDGK’da en %34,5) %40,9) %37) %42,9) %43,7) %43)
az 15 harf
kazancı olan
hastaların
oranı (CMH
ağırlıklı oran,
1. yıl ve 2.
yıl %95 GA)
CMH -%2,6 %3,5 -%0,2 %0,2
ağırlıklı (-%10, (-%4, (-%8,24, (-%7,6,
14fark % (1. yıl %4,9) %11,1) %7,8) %8,1)
ve 2. yıl %95
GA)
Başlangıca %98,1 %98,6 %98,9 %97,6 %97,8 %98
göre (%96,5, (%97,2, (%97,6, (%95,7, (%96,1, (%96,2,
EDGK’da en %99,7) %100) %100) %99,5 %99,5) %99,7)
az 15 harf
kaybetmeyen
hastaların
oranı (CMH
ağırlıklı oran,
1. yıl ve 2.
yıl %95 GA)
CMH -%0,8 -%0,3 %0,4 -%0,2
ağırlıklı (-%2,8, (-%2,2, (-%2,9, (-%2,6,
fark % (1. yıl %1,3) %1,5) %2,2) %2,2)
ve 2. yıl %95
GA)
a48, 52, 56. haftaların ortalaması b92, 96, 100. haftaların ortalaması
EDGK: En İyi Düzeltilmiş Görme Keskinliği
ETDRS: Erken Tedavi Diyabetik Retinopati Çalışması
LS: En Küçük Kare
GA: Güven Aralığı
CMH: Cochran-Mantel-Haenszel yöntemi; ikili bir sonuçla ilişkiye dair bir tahmin oluşturan
ve kategorik değişkenlerin değerlendirilmesi için kullanılan istatistiksel bir test.
Not: Faricimab Q8W ile aflibersept karşılaştırması için sunulan aflibersept kolu için CMH
ağırlıklı yüzdesidir, fakat faricimab ayarlanabilir doz ile aflibersept karşılaştırması için karşılık
gelen CMH ağırlıklı yüzdesi yukarıda gösterilene benzerdir.
Tablo 5: RHINE birincil sonlanım noktası vizitlerindea ve 2. yıldab etkililik sonuçları
Etkililik RHINE
Sonuçları
1. yıl 2. yıl
Faricimab Faricimab Aflibersept Faricimab Faricimab Aflibersept
Q8W Q16W'a Q8W Q8W Q16W'a Q8W
N = 317 kadar N = 315 N = 259 kadar N = 254
ayarlanabilir ayarlanabilir
dozlama dozlama
N = 319 N = 282
Başlangıçtan 11,8 10,8 10,3 10,9 10,1 9,4
itibaren (10,6, 13) (9,6, 11,9) (9,1, 11,4) (9,5, 12,3) (8,7, 11,5) (7,9, 10,8)
ETDRS harf
skoru ile
ölçülen
EDGK'daki
ortalama
değişiklik
(1. yıl %97,5
15GA ve 2.
yıl %95 GA)
LS 1,5 0,5 1,5 0,7
ortalamasındaki (-0,1, 3,2) (-1,1, 2,1) (-0,5, 3,6) (-1,3, 2,7)
fark (1.
yıl %97,5 GA
ve 2. yıl %95
GA)
Başlangıca %33,8 %28,5 %30,3 %39,8 %31,1 %39
göre EDGK’da (%28,4, (%23,6, (%25, (%34, (%26,1, (%33,2, %
en az 15 harf %39,2) %33,3) %35,5) %45,6) %36,1) 44,8)
kazancı olan
hastaların oranı
(CMH ağırlıklı
oran, 1. yıl ve
2. yıl %95 GA)
CMH ağırlıklı -%3,5 -%2 %0,8 -%8
fark % (1.yıl ve (-%4, (-%9,1, (-%7,4, (-%15,7,
2. yıl %95 GA)
%11,1) %5,2) %9) %0,3)
Başlangıca %98,9 %98,7 %98,6 %96,6 %96,8 %97,6
göre EDGK’da (%97,6, (%97,4, (%97,2, (%94,4, (%94,8, (%95,7,
en az 15 harf %100) %100) %99,9) %98,8 %98,9) %99,5)
kaybetmeyen
hastaların oranı
(CMH ağırlıklı
oran, 1. yıl ve
2. yıl %95 GA)
CMH ağırlıklı %0,3 %0 -%1 -%0,7
fark % (1. yıl (-%1,6, (-%1,8, (-%3,9, (-%3,5,
ve 2. yıl %95 %2,1) %1,9) %1,9) %2)
GA)
a48, 52, 56. haftaların ortalaması b92, 96, 100. haftaların ortalaması
EDGK: En İyi Düzeltilmiş Görme Keskinliği
ETDRS: Erken Tedavi Diyabetik Retinopati Çalışması
LS: En Küçük Kare
GA: Güven Aralığı
CMH: Cochran-Mantel-Haenszel yöntemi; ikili bir sonuçla ilişkiye dair bir tahmin oluşturan
ve kategorik değişkenlerin değerlendirilmesi için kullanılan istatistiksel bir test.
Not: Faricimab Q8W ile aflibersept karşılaştırması için sunulan aflibersept kolu için CMH
ağırlıklı yüzdesidir, fakat faricimab ayarlanabilir doz ile aflibersept karşılaştırması için karşılık
gelen CMH ağırlıklı yüzdesi yukarıda gösterilene benzerdir.
16Şekil 2: Başlangıçtan 2. yıla (100. hafta) görme keskinliğinde ortalama değişiklik;
YOSEMITE ve RHINE çalışmalarından birleştirilmiş veri
S
R
D
T
E
(
k
ilk
iş
iğ
e
D)ir
e
a mlfr
a
aH
la
tr
O
e
d
’K
G
D
E
Hafta
Faricimab 6 mg Q16W’ye kadar (N=632) Faricimab 6 mg Q8W Aflibersept 2 mg Q8W (N=627)
(N=632)
Çalışmaya katılmadan önce anti-VEGF tedavisi almayan hastalarda ve diğer tüm
değerlendirilebilir alt gruplarda (örn. yaş, cinsiyet, ırk, başlangıç HbA1c, başlangıç görme
keskinliği) her çalışmada etkililik sonuçları, genel popülasyondaki sonuçlarla tutarlıdır.
Her iki çalışmada da faricimab Q8W ve Q16W’ye kadar ayarlanabilir dozlama, NEI VFQ -25
birleşik skorlarında başlangıçtan 52. haftaya kadar daha önce belirlenmiş etkililik sonlanım
noktası ortalama değişiminde aflibersept Q8W ile benzer gelişmeler göstermiştir ve 4 puan
başlangıç eşiğini aşmıştır. Faricimab Q8W ve Q16W’ye kadar ayarlanabilir dozlama, NEI VFQ
-25 birleşik, yakın aktiviteler, uzak aktiviteler ve sürüş skorlarında başlangıçtan 52. haftaya
kadar önceden belirlenmiş etkililik sonlanım noktası ortalama değişiminde aflibersept Q8W ile
benzer gelişmeler göstermiştir. Bu değişimin büyüklüğü, EDGK’de 15 harflik bir kazanıma
karşılık gelmektedir. Hastalar benzer oranlarda, faricimab Q8W, faricimab Q16W’ye kadar
ayarlanabilir dozlama ve aflibersept Q8W ile 52. haftada önceden belirlenmiş bir etkililik
sonlanım noktası olan NEI VFQ -25 bileşik skorunda, başlangıca göre ≥4 puanlık bir iyileşme
yaşamıştır. Bu sonuçlar 100. haftaya kadar korunmuştur.
DMÖ çalışmalarında ek bir kilit etkililik sonucu, Erken Tedavi Diyabetik Retinopati Çalışması
Diyabetik Retinopati Şiddet Ölçeğinde (ETDRS-DRSS) başlangıçtan 52. haftaya kadar
değişikliktir. YOSEMITE ve RHINE Çalışmalarına kayıtlı 1891 hastadan sırasıyla 708 ve 720
hasta DR sonlanım noktaları için değerlendirilebilir olmuştur.
ETDRS-DRSS skorları başlangıçta 10 ile 71 arasında değişmiştir.
Hastaların çoğunluğu, yaklaşık %60’ı, başlangıçta orta ila şiddetli proliferatif olmayan DR’ye
(DRSS 43/47/53) sahiptir.
1752. haftada ve 96. haftada, başlangıca göre ≥2 basamak ve ≥3 basamak ETDRS-DRSS iyileşme
analizlerinin sonuçları aşağıda Tablo 6 ve Tablo 7’de gösterilmektedir.
Tablo 6: YOSEMITE 52. haftada ve 96. haftada ETDRS-DRSS skorunda başlangıca göre
≥ 2 basamak ve ≥ 3 basamak iyileşme elde eden hastaların oranı (DR değerlendirilebilir
popülasyon)
Etkililik YOSEMITE
Sonuçları
52. hafta 96. hafta
Faricimab Faricimab Aflibersept Faricimab Faricimab Aflibersept
Q8W Q16W'a Q8W Q8W Q16W'a Q8W
N = 237 kadar N = 229 N = 220 kadar N = 221
ayarlanabilir ayarlanabilir
dozlama dozlama
N = 242 N = 234
Başlangıçtan %46 %42,5 %35,8 %51,4 %42,8 %42,2
itibaren ≥2
basamak
ETDRS-DRSS
iyileşmesi
olan hastaların
oranı (CMH
ağırlıklı oran)
Ağırlıklı %10,2 %6,1 %9,1 %0,0
fark % (1. (%1,6, (-%2,4, (%0,0, (-%8,9,
yıl %97,5 , 2. %18,7) %14,6) %18,2) %8,9)
yıl %95 GA)
Başlangıçtan %16,8 %15,5 %14,7 %22,4 %14,6 %20,9
itibaren ≥ 3
basamak
ETDRS-DRSS
iyileşmesi
olan hastaların
oranı (CMH
ağırlıklı oran)
Ağırlıklı %2,1 %0,6 %1,5 -%6,7
fark % (1. (-%4,3, (-%5,8, (-%6,0, (-%13,6,
yıl %97,5, 2. %8,6) %6,9) %9,0) %0,1)
yıl %95 GA)
ETDRS-DRSS: Erken Tedavi Diyabetik Retinopati Çalışması Diyabetik Retinopati Şiddet
Ölçeği
GA: Güven Aralığı
CMH: Cochran-Mantel-Haenszel yöntemi; ikili bir sonuçla ilişkiye dair bir tahmin oluşturan
ve kategorik değişkenlerin değerlendirilmesi için kullanılan istatistiksel bir test.
Not: VABYSMO Q8W ile aflibersept karşılaştırması için sunulan aflibersept kolu için CMH
ağırlıklı yüzdesidir, fakat VABYSMO ayarlanabilir doz ile aflibersept karşılaştırması için
karşılık gelen CMH ağırlıklı yüzdesi yukarıda gösterilene benzerdir.
18Tablo 7: RHINE 52. haftada ve 96. haftada ETDRS-DRSS skorunda başlangıca göre ≥ 2
basamak ve ≥ 3 basamak iyileşme elde eden hastaların oranı (DR değerlendirilebilir
popülasyon)
Etkililik RHINE
Sonuçları
52. hafta 96. hafta
Faricimab Faricimab Aflibersept Faricimab Faricimab Aflibersept
Q8W Q16W'a kadar Q8W Q8W Q16W'a Q8W
N = 231 ayarlanabilir N = 238 N = 214 kadar N = 203
dozlama ayarlanabilir
N = 251 dozlama
N = 228
Başlangıçtan %44,2 %43,7 %46,8 %53,5 %44,3 %43,8
itibaren ≥ 2
basamak
ETDRS-DRSS
iyileşmesi
olan hastaların
oranı (CMH
ağırlıklı oran)
Ağırlıklı -%2,6 -%3,5 %9,7 %0,3
fark % (1. (-%11,3, (-%12,1, (%0,4, (-%8,9,
yıl %97,5 , 2. %6,2) %5,1) %19,1) %9,5)
yıl %95 GA)
Başlangıçtan %16,7 %18,9 %19,4 %25,1 %19,3 %21,8
itibaren ≥ 3
basamak
ETDRS-DRSS
iyileşmesi
olan hastaların
oranı (CMH
ağırlıklı oran)
Ağırlıklı -%0,2 -%1,1 %3,3 -%2,7
fark % (1. (-%5,8, (-%8,0, (-%4,6, (-%10,2,
yıl %97,5, 2. %5,3) %5,9) %11,3) %4,8)
yıl %95 GA)
GA)
ETDRS-DRSS: Erken Tedavi Diyabetik Retinopati Çalışması Diyabetik Retinopati Şiddet
Ölçeği
GA: Güven Aralığı
CMH: Cochran-Mantel-Haenszel yöntemi; ikili bir sonuçla ilişkiye dair bir tahmin oluşturan
ve kategorik değişkenlerin değerlendirilmesi için kullanılan istatistiksel bir test.
Not: VABYSMO Q8W ile aflibersept karşılaştırması için sunulan aflibersept kolu için CMH
ağırlıklı yüzdesidir, fakat VABYSMO ayarlanabilir doz ile aflibersept karşılaştırması için
karşılık gelen CMH ağırlıklı yüzdesi yukarıda gösterilene benzerdir.
Her çalışmada değerlendirilebilir alt gruplardaki (örn. yaş, cinsiyet, ırk, başlangıç HbA1c ve
19başlangıç görme keskinliği) tedavi etkileri genel olarak genel popülasyondaki sonuçlarla
uyumlu olmuştur.
Alt gruplarda başlangıçta DR şiddetine göre tedavi etkileri farklı olmuş ve orta derecede şiddetli
ve şiddetli proliferatif olmayan DR’li hastalar arasında en büyük ≥2 basamak DRSS iyileşmesi
göstermiş ve bu hastaların yaklaşık %90’ında her iki çalışmadaki tedavi kollarında tutarlı
iyileşme sağlanmıştır.
100. haftaya kadar faricimab Q8W, faricimab Q16W haftaya kadar ve aflibersept Q8W çalışma
kollarındaki oküler advers olay insidansı sırasıyla %49,7, %49,2 ve %45,4, oküler olmayan
advers olay insidansı sırasıyla %73, %74,2ve %75,7’tür (bkz. Bölüm 4.4 ve 4.8).
5.2. Farmakokinetik özellikler
Genel özellikler
Faricimab, göze lokal etki uygulamak için intravitreal olarak uygulanır.
Emilim:
Bir popülasyon farmakokinetik analizine göre (yaş tip YBMD ve DMÖ n= 2246), maksimum
serbest (VEGF-A’ya bağlı olmayan ve Ang-2) faricimab plazma konsantrasyonlarının (C )
maks
dozdan yaklaşık 2 gün sonra meydana geldiği tahmin edilmektedir. Ortalama (±SS [standart
sapma]) plazma C , yaş tip YBMD ve DMÖ hastalarında sırasıyla 0,23 (0,07) µg/mL ve 0,22
maks
(0,07) µg/mL olarak tahmin edilmektedir. Tekrarlanan uygulamalardan sonra, Q8W dozu için
ortalama plazma serbest faricimab dip konsantrasyonlarının 0,002-0,003 mcg/mL olduğu
öngörülmektedir.
Dağılım:
Faricimab, 0,5 mg-6 mg doz aralığında dozla orantılı farmakokinetik (C ve EAA bazında)
maks
sergilemiştir. Aylık dozlamayı takiben vitreusta veya plazmada faricimab birikimi
görülmemiştir.
Maksimum plazma serbest faricimab konsantrasyonlarının, aköz ve vitröz humora göre
sırasıyla yaklaşık 600 ve 6000 kat daha düşük ve VEGF ve Ang-2 için bağlanma afinitesinin
altında olduğu öngörülmektedir. Bu nedenle, klinik çalışmalarda faricimab tedavisiyle
plazmada serbest VEGF ve Ang-2 konsantrasyonunda önemli değişikliklerin olmamasıyla da
desteklendiği üzere, sistemik farmakodinamik etkiler olası değildir.
Popülasyon farmakokinetik analizi, faricimabın sırasıyla oküler veya sistemik farmakokinetiği
üzerinde yaş ve vücut ağırlığının bir etkisi olduğunu göstermiştir. Her iki etkinin de klinik
olarak anlamlı olmadığı kabul edilmiştir; doz ayarlamasına gerek yoktur.
Biyotransformasyon:
Faricimab protein bazlı bir terapötiktir, bu nedenle metabolizması ve eliminasyonu tam olarak
karakterize edilmemiştir. Faricimabın, lizozomlarda, endojen IgG’nin eliminasyonuna benzer
şekilde, böbrek yoluyla atılabilen küçük peptitlere ve amino asitlere katabolize edilmesi
beklenir.
Eliminasyon:
Faricimabın plazma konsantrasyonu-zaman profili vitreus ve aköz konsantrasyon-zaman
profillerine paralel olarak azalmıştır. Tahmini ortalama oküler ve görünür sistemik yarı ömrü
207,5 gündür.
Doğrusallık/Doğrusal Olmayan Durum:
Geçerli değildir.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyonda faricimabın farmakokinetiğini araştırmak amacıyla çalışma
yürütülmemiştir.
Geriyatrik popülasyon:
Dört Faz III klinik çalışmada, faricimab ile tedaviye randomize edilen hastaların yaklaşık %60’ı
(1149/1929) ≥ 65 yaşındadır. Popülasyon farmakokinetik analizi yaşın faricimabın oküler
farmakokinetiği üzerinde bir etkisi olduğunu göstermiştir. Bu etki klinik olarak anlamlı
bulunmamaktadır. 65 yaş ve üzeri hastalarda doz ayarlaması gerekli değildir (bkz. Bölüm 4.2).
Böbrek yetmezliği:
Faricimab ile böbrek yetmezliği olan hastalarda özel bir çalışma yapılmamıştır. Tüm klinik
çalışmalarda, %64’inde böbrek yetmezliği olan (hafif %38, orta %24 ve şiddetli %2) hastaların
farmakokinetik analizi, intravitreal faricimab uygulamasından sonra faricimabın sistemik
farmakokinetiğine göre herhangi bir farklılık göstermemiştir. Böbrek yetmezliği olan
hastalarda doz ayarlaması gerekli değildir (bkz. Bölüm 4.2).
Karaciğer yetmezliği:
Faricimab ile karaciğer yetmezliği olan hastalarda özel bir çalışma yapılmamıştır. Ancak bu
popülasyonda özel bir değerlendirmeye gerek yoktur çünkü metabolizma proteoliz yoluyla
gerçekleşir ve hepatik fonksiyona bağlı değildir. Karaciğer yetmezliği olan hastalarda doz
ayarlaması gerekli değildir (bkz. Bölüm 4.2).
Diğer özel popülasyonlar:
Faricimabın sistemik farmakokinetiği ırktan etkilenmez. Cinsiyetin faricimabın sistemik
farmakokinetiği üzerinde klinik olarak anlamlı bir etkisi olduğu gösterilmemiştir. Doz
ayarlamasına gerek yoktur.
5.3. Klinik öncesi güvenlilik verileri
VABYSMO’nun karsinojenik veya mutajenik potansiyeli hakkında herhangi bir çalışma
yapılmamıştır.
Gebe sinomolgus maymunlarında, maksimum insan maruziyetinin 500 katından daha fazla
serum maruziyeti (C ) ile sonuçlanan intravenöz faricimab enjeksiyonları, gelişimsel
maks
toksisite veya teratojenisiteye neden olmamış ve plasentanın ağırlığı veya yapısı üzerinde hiçbir
etkisi olmamıştır ancak farmakolojik etkisine dayanılarak, faricimab, potansiyel olarak
teratojenik ve embriyo/fetotoksik kabul edilmelidir.
Faricimabın oküler uygulamasından sonra sistemik maruziyet çok düşüktür.
6. FARMASÖTİK ÖZELLİKLER
6.1. Yardımcı maddelerin listesi
21L-histidin
Asetik asit %30 (pH ayarı için)
L-metionin
Polisorbat 20
Sodyum klorür
D-Sukroz
Enjeksiyonluk su
6.2. Geçimsizlikler
Geçimlilik çalışması bulunmadığından bu tıbbi ürün diğer tıbbi ürünlerle karıştırılmamalıdır.
6.3. Raf ömrü
30 ay
6.4. Saklamaya yönelik özel tedbirler
2°C-8°C arasında (buzdolabında) saklayınız.
Dondurmayınız.
Işıktan korumak için flakonu karton kutusunda saklayınız.
Kullanmadan önce, açılmamış flakon 24 saate kadar 20°C ila 25°C arasındaki oda sıcaklığında
tutulabilir. Doz hazırlandıktan hemen sonra enjeksiyonun yapıldığından emin olunuz.
6.5. Ambalajın niteliği ve içeriği
Sarı plastik geçme diskli alüminyum kapakla kapatılan, kaplanmış kauçuk tıpalı bir cam flakon
içinde 0,24 mL steril çözelti.
Ambalaj bir adet flakon ve bir adet küt transfer filtre iğnesinden (18 gauge x 1½ inç, 1,2 mm
x 40 mm, 5 mcm) oluşur.
6.6. Beşeri tıbbi üründen arta kalan maddelerin imhası ve diğer özel önlemler
Çalkalamayınız.
Flakon, önerilen doz olan 6 mg’dan fazlasını içerir. Flakonun dolum hacmi (0,24 mL) tamamen
kullanılmamalıdır. Fazla hacim enjeksiyondan önce dışarı atılmalıdır. Flakonun tüm hacminin
enjekte edilmesi aşırı doza neden olur. Enjeksiyon dozu 0,05 mL doz işaretine, yani 6 mg
faricimaba ayarlanmalıdır.
VABYSMO, buzdolabından çıkarıldıktan sonra ve uygulamadan önce görsel olarak
incelenmelidir. Partiküller veya bulanıklık görünüyorsa, flakon kullanılmamalıdır.
Flakonun içeriği ve transfer filtresi iğnesi sterildir ve sadece tek kullanımlıktır. Ambalaj, flakon
ve/veya transfer filtre iğnesi hasarlıysa veya son kullanma tarihi geçmişse kullanmayınız.
İntravitreal enjeksiyon için bir adet 30 G x ½ inç enjeksiyon iğnesi kullanılması önerilmektedir.
Vitreusta uçuşan noktalar riskini azaltmak için intravitreal enjeksiyonda silikon içermeyen
enjektör ve enjeksiyon iğnesi kullanılması önerilmektedir.
22Kullanım için ayrıntılı yönergeler, kullanma talimatında verilmiştir.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’’ ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi
Uniq İstanbul, Ayazağa Cad. No:4, D/101
Maslak 34396, Sarıyer- İstanbul
8. RUHSAT NUMARASI(LARI)
2024/351
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.09.2024
Ruhsat yenileme tarihi: -
10. KÜB’ÜN YENİLENME TARİHİ
23