KISA ÜRÜN BİLGİLERİ
1. BEŞERİ TIBBİ ÜRÜNÜN ADI
KARBOSEPTİN tablet
2. KALİTATİF VE KANTİTATİF BİLEŞİM
Etkin madde:
Her bir tablet 200 mg aktif karbon, 50 mg kükürt, 30 mg fenolftalein, 10 mg senne (sinameki)
ekstresi ve 5 mg rubarb (ışgın) ekstresi içerir.
Yardımcı maddeler:
Şeker (sükroz) 45 mg
Yardımcı maddeler için 6.1.’e bakınız.
3. FARMASÖTİK FORM
Tablet
Siyah renkli, yuvarlak tabletler.
4. KLİNİK ÖZELLİKLER
4.1. Terapötik Endikasyonlar
- Barsak geçişinin yavaşlaması,
- İntestinal obstrüksiyonla seyreden durumlar hariç konstipasyonun tüm formları,
- İnce barsaktaki parçalanma ve fermentasyon sürecinde,
- Meteorizm (karın veya barsaklarda gaz birikmesiyle olan şişkinlik),
- Sişkinlik,
- İntestinal oto-intoksikasyon,
- Hemoroidal konstipasyon.
4.2. Pozoloji ve uygulama şekli
Pozoloji/Uygulama sıklığı ve süresi:
Erişkinler ve 12 yaşından büyük çocuklarda: Hafif bir laksatif ve purgatif etki elde edilmesi
için günde 3 defaya kadar 1-2 tablet. Daha güçlü bir laksatif etki isteniyorsa akşam uygulanan
doz 3-4 tablet KARBOSEPTİN şeklinde artırılabilir.
Sindirim sistemindeki gazın eliminasyonu ve güçlü bir temizlenme için (örneğin; röntgen, i.v.
piyelografi v.b. tetkiklerden önce): Akşam alınan 6-8 tablet KARBOSEPTİN (daha sonra bol
miktarda sıvı alınmalıdır).
Uzun dönemli, kesintisiz kullanım sonucunda etkide bir azalma ortaya çıkabilir.
Uygulama şekli:
Tabletler, yemek sırasında ya da yemekten sonra bol miktarda sıvı ile alınmalıdır.
Özel popülasyonlara ilişkin ek bilgiler
Böbrek/karaciğer yetmezliği:
Böbrek ya da karaciğer yetmezliği olan hastalarda özel bir kullanımı yoktur.
Pediyatrik popülasyon
12 yaş altındaki çocuklarda kullanılmamalıdır.
1Geriyatrik popülasyon
Geriyatrik hastalarda özel bir kullanımı yoktur.
4.3. Kontrendikasyonlar
Ürünün bilesimindeki maddelerden birine karsı aşırı duyarlılık, intestinal obstrüksiyon, akut
inflamatuvar barsak hastalıkları, crohn hastalığı, ülseratif kolit, kökeni bilinmeyen abdominal
ağrı, ciddi su ve elektrolit dengesi bozuklukları durumları, apandisitte, gebelik ve laktasyonda
ve 12 yaşından küçük çocuklarda kullanılmamalıdır.
4.3. Özel kullanım uyarıları ve önlemleri
Hayvan çalışmalarında uzun süre yüksek doz uygulamalarda karsinojenik etkiler
gözlenmiştir. Hayvan çalışmalarında gözlenen karsinojenik etkinin insanlarda da
gelişebileceği endişesi ile 3 haftadan uzun süre kullanılmamalıdır.
 Güvenli bir etki elde etmek için gereken doz, bireyler arasında değişkenlik gösterebilir.
 Diyarenin ortaya çıkması bir doz aşımı belirtisidir.
 Zayıflatıcı bir ajan olarak kullanımı uygun değildir.
 Doktorun talimatı olmaksızın 1-2 haftadan daha uzun bir süre boyunca kullanılmamalıdır.
 Uzun süreli kesintisiz uygulama durumunda ilacın etkisi azalabilir.
Bu tıbbi ürünün her dozunda 45 mg şeker (sükroz) bulunmaktadır. Nadir kalıtımsal fruktoz
intolerans problemi (örneğin glukoz-galaktoz malabsorbsiyonu) olan hastaların bu ilacı
kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
KARBOSEPTİN kullanımına bağlı bir hipopotasemi ortaya çıktığında, kalp glikozidlerinin
etkisi artmaktadır.
Senne, digoksinler, varfarinler, ve diüretikler (furosemit, hidroklorotiyazid, hidrodiüril,
mikrozid gibi) ile etkileşime girer. Senne uyarıcı bir müshil’dir. Uyarıcı laktasifler vücuttaki
potasyum seviyelerini düşürebilir. Düşük potasyum seviyeleri kullanılan ilaçların yan etki
risklerini arttırabilir.
Barsaktan geçişi hızlandırdığından birlikte kullanılan ve barsaklardan emilen ilaçların
emilimini azaltabilir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
2Çocuk doğurma potansiyeli bulunan kadınlar/Doğum kontrolü (Kontrasepsiyon)
KARBOSEPTİN’in çocuk doğurma potansiyeli olan kadınlarda kullanımına ve doğum
kontrol yöntemlerine ilişkin bir öneri bulunmamaktadır.
Gebelik dönemi
KARBOSEPTİN’in gebe kadınlarda kullanımına ilişkin yeterli veri mevcut değildir.
Gebelik dönemi boyunca kontrendikedir.
Laktasyon dönemi
KARBOSEPTİN’in süte geçip geçmediğine ilişkin yeterli veri mevcut değildir.
Laktasyon dönemi boyunca kontrendikedir.
Üreme yeteneği/ Fertilite
KARBOSEPTİN tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8. İstenmeyen etkiler
Aşağıdaki sınıflandırma istenmeyen etkilerin sıklığını tanımlamada kullanılır:
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Gastrointestinal hastalıklar:
Seyrek : Abdominal ağrı, diyare, bulantı, kusma, elektrolit kaybı, hipokalemi, kabızlık,
intestinal atoni.
Böbrek ve idrar yolu hastalıkları:
Yaygın olmayan : Alkali reaksiyon (idrar pH’sının yükselmesi durumu), soluk kırmızı
idrar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Diyarenin ortaya çıkması bir doz aşımı belirtisidir; bu durumda tıbbi ürün bırakılmalı ya da
dozaj azaltılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İntestinal adsorbanlar / Aktif karbon preparatları
ATC kodu: A07BA51
KARBOSEPTİN, yalnızca bitki ve minerallerden oluşan etkin maddeler içermektedir. Hafif
laksatif, şişkinlik giderici etkisi (eterik yağ içeriği yoluyla adjuvan destek), kömürün çeşitli
3toksik maddelere bağlanma ve bunları senne yaprağı ve rubarb ekstresinin laksatif etkisi yolu
ile elimine etme kapasitesine bağlıdır. KARBOSEPTİN, aynı zamanda sindirim sisteminde
hafif bir dezenfektan etkiye de sahiptir.
Senne yaprağı ve rubarb ekstresinden kaynaklanan antrakuinon glikozidler yolu ile laksatif
etki elde etmek için genellikle 15-30 mg sennosid (A ve B) alınması gereklidir.
KARBOSEPTİN’daki sennosid içeriği nispi olarak düşük olduğundan konstipasyonun çesitli
formlarının tedavisi için uygun dozaj dışkı kıvamı gözlenerek kolayca ve bireysel olarak
ayarlanabilir. Laksatif etki, KARBOSEPTİN’in alınmasından yaklaşık 8-10 saat sonra
başlamaktadır.
5.2. Farmakokinetik özellikler
KARBOSEPTİN ile özel arastırmalar yapılmamıstır.
Emilimi, dağılımı ve metabolizması bulunmamaktadır ancak feçes ile değişmeden atılır.
5.3. Klinik öncesi güvenlilik verileri
Sıçanlarda yapılan bir akut toksisite çalışması, gastrik tüp yoluyla 6-12 adet KARBOSEPTİN
Tablet/kg-vücut ağırlığı uygulanmasından sonra beklenen laksatif etkilerin dışında
istenmeyen reaksiyon ortaya çıkmadığını göstermiştir. Çalışmaya katılan 10 hayvanın hiçbiri
ölmemiştir.
Veriler, hiçbir ciddi yan etkinin gözlenmediği onlarca yıllık kullanım süreci yönünden de
desteklenmektedir.
6. FARMASÖTİK ÖZELLİKLER
6.1. Yardımcı maddelerin listesi
Şeker
Nane esansı
Fenuy esansı
Arap zamkı
Mısır nisastası
Toz Jelatin (sığır kaynaklıdır)
Talk
Magnezyum stearat
6.2. Geçimsizlikler
Bilinmemektedir.
6.3. Raf ömrü
18 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
100 tablet, Alü/PVC blister ambalaj içerisinde ve karton kutuda kullanma talimatı ile beraber
ambalajlanır.
46.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”’lerine uygun olarak imha
edilmelidir.
7. RUHSAT SAHİBİ
Berker İlaç San ve Tic. Ltd. Şti.
Şişli/İstanbul
8. RUHSAT NUMARASI
08.05.2019-2019/236
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 17.11.1992
Ruhsat yenileme tarihi : 28.05.2021
10. KÜB’ÜN YENİLENME TARİHİ
08.05.2019
5