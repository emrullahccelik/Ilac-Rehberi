 
 
1                                                                                              
 
KULLANMA TALİMATI  
 
METOART  CON 7,5 mg/0,1875 ml enjeksiyonluk çözelti içeren enjektör 
Steril , sitotoksik  
Deri altına uygulanır.  
 
• Etkin madde : 1 ml çözelti 40 mg metotreksata eşdeğer 43,84 metotreksat disodyum 
içerir. Her bir 0 ,1875 ml çözelti içeren enjektör, 7,5 mg metotreksata eşdeğer 8 ,22 mg 
metotreksat disodyum içerir.  
 
• Yardımcı maddeler:  Sodyum klorür, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız . Daha sonra tekrar  okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız . 
• Bu ila ç kişisel olarak sizin için  reçete edilmiştir, başkalarına verme yiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.    
 
 
Bu Kullanma Talimatında : 
 1. METOART  CON n edir ve ne için kullanılır?  
2. METOART  CON’ u kullanmadan önce dikkat e dilmesi gerekenler  
3. METOART  CON n asıl kullanılır?  
4. Olası yan etkiler nelerdir?  
5. METOART  CON’un  saklanması  
 Başlıkları yer almaktadır.  1. METOART  CON nedir ve ne için kullanılır?  
METOART  CON, etken madde olarak metotreksat disodyum içerir.  
    
 
2  Metotreksat  disodyum , aşağıdaki özelliklere sahip olan bir maddedir:  
• Vücuttaki bazı hücrelerin hızlı şekilde çoğalmasını engeller.  
• Bağışıklık sisteminin (vücudun kendini savunma mekanizması) etkinliğini azaltır.  
• Antiinflamatuvar (iltihap giderici) etkilere sahiptir.  
 
METOART CON aşağıdaki hastalıkların tedavisi için endikedir:  
• Yetişkin hastalardaki aktif romatoid artritte (iltihaplı eklem hastalığı)  
• Steroid olmayan antiinflamatuvar ilaçlara cevabın yetersiz olduğu aktif juvenil 
idiopatik artritin (JİA) (kalıcı eklem iltihabı) poliartritik (çok kısa aralıklarla ya da 
aynı anda birden çok eklemde ortaya çıkan iltihabi süreç) formları  
• Bilinen tedaviye yanıt vermeyen yetişkin hastalardaki şiddetli ve yaygın psöriazis 
(sedef hastalığı) ve aktif psöriatik artritte (sedef hastalarında görülen eklem iltihabı)  
• Orta şiddetli steroid bağımlı erişkin Crohn hastalarında (sindirim kanalının iltihabi bir 
hastalığı), steroidler ile kombine edilerek hastalık belirtilerinin azaltılmasında veya 
metotreksata cevap veren erişkin hastalarda monoterapi (tek molekül tedavisi) olarak, 
hastalık belirtilerinin azaltılmasının devamının sağlanmasında kullanılır.  
 
Romatoid artrit, sinoviyel zarların (eklem zarları) iltihabı ile karakterize kronik kollajen 
hastalıktır (süregelen bağ doku hastalığı). Bu zarlar birçok eklem için kayganlaştırıcı görevi 
gören bir sıvı üretmektedir. İltihap, zarların kalınlaşmasına ve eklemin şişmesine neden 
olmaktadır.  
 
Juvenil artrit, 16 yaşından küçük çocuklarda görülen bir hastalıktır. Hastalığın ilk 6 ayı içinde 
5 ya da daha fazla eklem etkilenirse poliartritik form belirir.  
 
Psöriatik artrit cilt ve tırnaklarda, özellikle de el ve ayak parmağı eklemlerinde psoriatik 
lezyonlar gösteren bir artrit (eklem iltihabı) tipidir.  
 
Psöriazis kalın, kuru, gümüşümsü, yapışkan kabuklarla kaplı kırmızı yamalarla karakterize 
sıklıkla karşılaşılan kronik bir cilt hastalığıdır.  
 
METO ART CON hastalığın gelişimini değiştirir ve yavaşlatır.  
 2.  METOART  CON’u  kullanmadan önce d ikkat edilmesi g erekenler  
        
 METOART  CON’u   aşağıdaki durumlarda KULLANMAYINIZ  
  
 
3  Eğer;  
• Metotreksat’a veya METOART  CON’un  içerisindeki herhangi bir bileşiğe karşı aşırı 
duyarlılığınız (alerji) varsa  
• Şiddetli karaciğer, böbrek veya kan hastalığınız varsa  
• Düzenli olarak yüksek miktarda alkol tüketiyorsanız  
• Tüberküloz, HIV veya diğer immün yetmezlik sendromları gibi şiddetli bir 
enfeksiyonunuz varsa  
• Ağız, mide ya da bağırsak ülseriniz (yara) varsa  
• Hamileyseniz ya da emziriyorsanız  
• Aynı zamanda canlı aşılar ile aşılanmaktaysanız.  
 
METOART  CON’u   aşağıdaki durumlarda DİKKATLİ KULLANINIZ  
Eğer;  
• Yaşlıysanız ya da kendinizi genelde kötü ve güçsüz hissediyorsanız  
• Karaciğer fonksiyonunuz bozuksa  
• Su kaybınız (dehidrasyon) varsa  
 
Tavsiye edilen tetkikler ve güvenlik önlemleri  
METOART  CON düşük dozlarda uygulandığında dahi, şiddetli yan etkiler meydana 
gelebilmektedir. Bu yan etkileri zamanında tespit edebilmek için, doktorunuz tarafından 
kontroller ve laboratuvar testleri yapılmalıdır.  
 
Tedavi öncesi  
Tedaviye başlanmadan önce, yeterli kan hücresine sahip olup olmadığınızı, karaciğer fonksiyonunuzu, serum albümin (kanda bulunan bir protein) seviyelerinizi ve böbrek 
fonksiyonunuzu kontrol etmek için kan örnekleri alınacaktır. Doktorunuz aynı zamanda da 
tüberküloz (verem, etkilenen dokuda küçük nodüller ile kombinasyon halinde bulaşıcı bir 
hastalık) hastası olup olmadığınızı kontrol edecektir ve akciğer röntgeninizi çekecektir.  
 
Tedavi sırasında  
Aşağıdaki testleri tedavinin başlangıcından sonraki ilk 6 ay için ayda bir kez ve sonrasında da 
en az 3 ayda bir kez yaptırmanız gerekecektir:  
• Mukoza değişiklikleri için ağız ve boğaz muayenesi  
• Kan testleri  
• Karaciğer fonksiyonunuzun kontrolü   
 
4  • Böbrek fonksiyonunuzun kontrolü  
• Solunum sisteminin kontrolü ve gerekliyse akciğer fonksiyon testi  
 
Metotreksat bağışıklık sisteminizi ve aşılama sonuçlarınızı etkileyebilir. Aynı zamanda 
immünolojik test sonuçlarınızı da etkileyebilmektedir. Aktif olmayan, kronik enfeksiyonlar 
(örn. herpes zoster (zona), verem, hepatit B veya C) alevlenebilmektedir. METOART  CON 
ile tedavi sırasında canlı aşılar ile aşı yapılmamanız gerekmektedir.  
 
Radyasyon kaynaklı dermatit (bir tür deri hastalığı) ve güneş yanığı metotreksat tedavisi 
sırasında yeniden ortaya çıkabilir (recall -reaksiyonu).  
 
Psöriatik lezyonlar, UV ışınları ve metotreksatın aynı anda uygulanması sırasında 
şiddetlenebilir.  
 
Lenf düğümlerinin genişlemesi (lenfoma) nadiren de olsa meydana gelebilmektedir, bu 
durumda tedavi sonlandırılmalıdır.  
 
İshal METOART  CON’un  toksik etkisi olabilir ve tedavinin kesilmesini gerektirir. Eğer sizde 
ishal görülürse, lütfen doktorunuzla konuşun.  
 Ensefalopati (bir beyin hastalığı) / lökoensefalopati (beyindeki beyaz maddede görülen özel 
bir hastalık) metotreksat tedavisi alan kanser hastalarında bildirilmiştir ve bu durumlar diğer 
hastalıklar için metotreksat tedavisi alan hastalarda da göz ardı edilemez.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 METOART  CON’un  yiyecek ve içecek  ile kullanılması   
Çok miktarda kahve, kafein içeren alkolsüz içecekler ve siyah çay tüketiminin yanı sıra alkol 
tüketimi METOART  CON tedavisi sırasında önlenmelidir. 
 
Ham ilelik  
İlacı kullanmadan önce doktorunuza veya eczacınıza danışınız.  
Eğer hamileyseniz, hamile olduğunuzu düşünüyorsanız veya hamile kalmayı planlıyorsanız 
bu ilacı almaya başlamadan önce doktorunuza veya eczacınıza danışınız.  
  
 
5  Hamilelik sırasında METOART  CON kullanmamanız gerekmektedir. Fetüsün (cenin) zarar 
görmesi ve düşük riski vardır. METOART  CON ile tedavi sırasında ve tedavi 
sonlandırıldıktan altı ay sonrasına kadar kadın ve erkekler etkin bir doğum kontrol yöntemi 
kullanmalıdır.  
 
Çocuk doğurma çağındaki kadınlar için, tedavi öncesinde gebelik testi yapılması gibi uygun 
tedbirler alınarak bu kadınların hamile olmadığından kesinlikle emin olunmalıdır. 
 
Metotreksat genotoksik olduğundan hamile kalmak isteyen kadınların genetik danışmanlık 
desteği almaları tavsiye edilmektedir ve erkekler tedaviden önce spermlerini koruma imkanı 
konusunda tavsiye almalıdırlar.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
METOART   CON ile tedaviye başlamadan önce ve tedavi sırasında emzirme bırakılmalıdır.  
 
Araç ve makine kullanımı  
METO ART  CON ile tedavi sırasında merkezi sinir sistemini de etkileyen yorgunluk ve baş 
dönmesi gibi yan etkiler görülebilir. Bu nedenle, bazı kişilerde araç sürmek ya da makine 
kullanmak sorun yaratabilmektedir. Eğer yorgunluk ya da uyuşukluk hissediyorsanız, araç 
veya makine kullanmamalısınız. 
 
METOART  CON’un  içeriğinde bulunan bazı yardımcı maddeler hakkında önemli 
bilgiler  
Bu tıbbi ürün, her dozunda 23 mg’dan (1 m mol) daha az sodyum ihtiva eder, yani  aslında 
“sodyum içermez”.  
 Diğer ilaçlar  ile birlikte kullan ımı 
METOART CON aşağıda belirtilen ilaçlar ile beraber kullanılırsa tedavinin etkisi 
etkilenebilir: 
• Karaciğere veya kan sayımına zarar veren ilaçlar (örn. leflunomide)  
• Antibiyotikler (belirli enfeksiyonların önlenmesi nde/enfeksiyonların tedavisinde 
kullanılan ilaçlar). Tetrasiklinler, kloramfenikol ve emilemeyen geniş spektrumlu  
 
6  antibiyotikler, penisilinler, glikopeptidler, sülfonamidler (belirli enfeksiyonların 
önlenmesinde/enfeksiyonların tedavisinde kullanılan sülfür içeren ilaçlar), 
siprofloksasin ve sefalotin gibi antibiyotikler  
• Steroid olmayan antiinflamatuvar ilaçlar olarak bilinen a ğrı ve/veya iltihap tedavisinde 
kullanılan bazı ilaçlar (örn. diklofenak ve ibuprofen, asetilsalisilik asit gibi salisilatlar 
ve metamizol gibi pirazoller)  
• Probenesid (gut tedavisinde kullanılan ilaçlar)  
• Kıvrım diüretikleri (idrar söktürücü) gibi zayıf organik asitler  
• Trimetroprim- sülfametoksazol (antibiyotik), pirimetamin gibi kemik iliği üzerinde 
istenmeyen etkilere neden olan tıbbi ürünler  
• Sülfasazalin (antiromatik ilaçlar)  
• Azatiyoprin (bazen romatoid artritin şiddetli formlarında kullanılan bağışıklık sistemini baskılayan ajanlar)  
• Merkaptopürin (sitostatik ajan)  
• Retinoidler (psöriazis ve diğer deri hastalıkları için kullanılan ilaç)  
• Teofilin (bronşiyal astım ve diğer akciğer hastalıkları için kullanılan ilaç)  
• Proton pompası inhibitörleri (mide hastalıklarının tedavisinde kullanılan ilaçlar)  
• Hipoglisemikler (kan şekerini düşürmek için kullanılan ilaçlar)  
 
Folik asit içeren vitaminler tedavinizin etkisini bozabilir ve bu vitaminler yalnızca 
doktorunuzun tavsiyesi ile alınmalıdır.   
Canlı aşılar ile aşı yapılmasından kaçınılmalıdır.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. METOART  CON nasıl kullanılır ? 
 
Doktorunuz sizin için bireysel olarak uygulanacak doza karar verecektir. Tedavinin etkisini 
görebilmek için 4 ila 8 hafta geçmesi gerekmektedir. Tedavi sürenize doktorunuz karar 
verecektir.  
METOART CON yalnızca haftada bir kez uygulanır. Doktorunuzla beraber enjeksiyon için 
her hafta uygun bir gün belirleyiniz. 
  
 
7  Uygulama yolu ve metodu:  
METOART CON enjeksiyon deri altına uygulanabilir.  
 
Yerel gerekliliklere uygun olarak taşıma ve imha şekli diğer hücre bölünmesini durdurucu 
(sitotoksik) ilaçlar ile uyumlu olmalıdır. Hamile sağlık hizmeti personeli METOART  CON’u  
taşımamalı ve/veya uygulamamalıdır.  
 
Metotreksat cilt yüzeyi veya mukoza ile temas etmemelidir. Ürün içeriği ile direkt temas 
durumunda, etkilenen bölge hemen bol su ile durulanmalıdır. 
 
Değişik yaş grupları:  
Çocuklarda kullanım ı:  
3 yaşın altındaki çocuklarda yeterli deneyim olmadığından, bu yaş grubunda kullanılması 
önerilmez.  
 
Yaşlılarda kullanım ı:  
Yaşlı hastalarda doz azaltılması gerekebilir.  
 Özel kullanım durumları  
 Böbrek / karaciğer yetmezliği:  
METOART CON böbrek fonksiyonu zayıf olan hastalarda ve özellikle alkole bağlı ciddi 
karaciğer hastalığı geçirmiş veya geçirmekte olan hastalarda dikkatle kullanılmalıdır. 
 
Eğer METOART  CON’un  etkisinin çok güçlü veya zayıf olduğuna dair bir  izleniminiz var ise 
doktorunuz  veya eczacınız  ile konuşunuz. 
 
Kullanmanız gerekenden daha fazla METOART CON kullandıysanız : 
Doktorunuzun doz önerilerine uyunuz. Kendi kararınız ile dozu değiştirmeyiniz.  
METOART  CON’dan kullanmanız gerekenden fazlasını kullanmışsanız bir doktor veya eczacı 
ile konuşunuz.  
 Doktorunuz, zararlı etkinin şiddetine göre gerekli tedaviye karar verecektir.  
 
 
METOART  CON’u  kullanmayı  unutursanız:  
   Unutulan dozları dengelemek için çift doz almayınız.  
 
8   Doktorunuz ile konuşunuz. Doktorunuz tarafından reçetelenen dozu mümkün olduğunca kısa 
sürede alınız ve sonrasında her hafta almaya devam ediniz. 
 
METOART  CON ile tedavi sonlandırıldığında oluşabilecek etkiler  
 Doktorunuzun onayı olmadan, METOART  CON tedavisini durdurmak hastalığınızın daha 
kötüye gitmesine neden olabilir. Doktorunuzun onayı olmadan tedaviyi sonlandırmayınız. 
 
4. Olası yan e tkiler n elerdir?  
 
Tüm ilaçlar gibi METOART  CON’un  içeriğinde bulunan maddelere duyarlı olan kişilerde 
yan etkiler olabilir.  
 
Yan etkilerin sıklığı ve şiddeti doz ve uygulama sıklığı ile ilişkilidir. Düşük dozlarda bile 
ciddi yan etkiler görülebileceğinden dolayı, doktorunuz tarafından düzenli olarak izlenmeniz 
önemlidir.  
 
Doktorunuz kanda gelişen bozuklukları [düşük beyaz kan hücresi, düşük platelet (kan 
pulcuğu) ve lenfoma (lenf düğümlerinin genişlemesi) gibi], böbrek ve karaciğerdeki 
değişiklikleri kontrol etmek için testler yapacaktır.  
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:   10 hastanın en az birinde görülebilir. 
Yaygın:   10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir. 
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor. 
 
Aşağıdaki etkiler sizde görülürse derhal doktorunuza bildiriniz . Bu etkiler ciddi ve 
potansiyel olarak yaşamı tehdit eden etkiler olarak belirtilir ve acil özel tedavi gerektirir.  
• Kalıcı, kuru, balgamsız öksürük, nefes darlığı ve ateş. Bunlar akciğer iltihabının 
(pnömoni) belirtileri olabilir [yaygın]. 
• Gözün beyaz kısmında ve deride sarılık gibi karaciğer hasarı belirtileri; metotreksat 
kronik karaciğer hasarına (karaciğer sirozu), karaciğerde yara oluşumuna (karaciğer  
 
9  fibrozu), karaciğerde yağ dokusunda bozulmaya [yaygın olmayan], karaciğer 
iltihabına (akut hepatit) [seyrek] ve karaciğer yetmezliğine [çok seyrek] neden olabilir.  
• Kırmızı kaşıntılı deriyi içeren deri döküntüleri, eller, ayaklar, ayak bilekleri, yüz, 
dudaklar, ağız veya boğazın şişmesi (yutma veya solunum güçlüğüne yol açabilir) ve 
bayılma hissi gibi alerji belirtileri; bu belirtiler şiddetli alerjik reaksiyonlar ya da 
anafilaktik şok belirtileri olabilir [seyrek].  
• Eller, ayak bilekleri ve ayaklarda şişme, idrara çıkma sıklığında değişiklik, idrara çıkamama veya idrara çıkmada azalma gibi böbrek hasarı belirtileri; bu belirtiler böbrek yetmezliği belirtileri olabilir [seyrek].  
• Ateş, döküntü, ağrı veya boğaz ağrısı gibi enfeksiyon belirtileri; metotreksat sizi 
enfeksiyonlara daha duyarlı yapabilir. Seyrek olarak görülen belirli bir akciğer iltihabı 
(pnömoni) türü ( Pneumocystis carinii  pnömonisi) veya kan zehirlenmesi (sepsis) gibi 
ciddi enfeksiyonlar oluşabilir. 
• Ciddi ishal, kanlı kusma ve siyah veya katrana benzeyen dışkı. Bu belirtiler 
metotraksatın neden olduğu seyrek gastrointestinal ülser gibi ciddi gastrointestinal 
sistem komplikasyonlarını (hastalıkla birlikte ortaya çıkan rahatsızlıklar) gösterebilir.  
• Ateş ve genel durumun ciddi olarak bozulması, ya da boğaz ağrısı ya da ağız veya 
idrar sorunları ile birlikte ani ateş; metotreksat çok seyrek olarak beyaz kan hücrelerinde keskin bir düşüşe (agranülositoz) ve ciddi kemik iliği baskılanmasına 
neden olabilir.  
• Diş eti kanamaları, idrarda kan, kan kusma gibi beklenmeyen kanamalar ya da 
morarma; bu kemik iliği baskılanmasının neden olduğu kan pulcuğu sayısında ciddi azalmanın belirtisi olabilir [çok seyrek].  
• Şiddetli deri döküntüsü veya deride kabarma (ağız, göz ve genital bölgeyi 
etkileyebilir); bu Stevens -Johnson sendromu veya yanık deri sendromu (toksik 
epidermal nekroz) adı verilen çok seyrek görülen durumların belirtileri olabilir.  
 
Diğer yan etkiler aşağıda belirtilmiştir:  
 Çok yaygın   
• Ağızda iltihaplanma  
• Hazımsızlık  
• Mide bulantısı  
• İştah kaybı   
 
10  • Karaciğer enzimlerinde artış  
 
Yaygın  
• Ağızda yaralar  
• İshal  
• Döküntü, deride kızarıklık, kaşıntı  
• Baş ağrısı  
• Yorgunluk 
• Halsizlik  
• Beyaz ve/veya kırmızı kan hücrelerinde ve/veya kan pulcuklarında azalma ile birlikte 
kan hücresi oluşumunda azalma (lökopeni, anemi, trombositopeni ) 
 
Yaygın olmayan   
• Boğaz iltihabı, bağırsakların iltihabı, kusma  
• Işığa artan hassasiyet, saç kaybı, romatizmal nodüllerin (deri altında meydana gelen 
tümsekler) sayısında artış, zona (Varicella zoster denilen virüsün neden olduğu duyusal sinir hücresi gruplarını tutan, ağrılı, döküntülü bir deri hastalığı), kan damarlarında 
iltihap, herpes (herpes virüslerinin neden olduğu hastalıklar) benzeri deri döküntüsü, 
kurdeşen    
• Şeker hastalığı başlangıcı  
• Baş dönmesi, kafa karışıklığı, depresyon 
• Serum albüminde azalma  
• Kan hücreleri ve kan pulcuklarının sayısının azalması  
• Mesane veya vajinada iltihap ve yara, azalmış böbrek fonksiyonu, idrara çıkmada bozukluk 
• Eklem ağrısı, kas ağrısı, osteoporoz (kemik kütlesinin azalması)  
 
Seyrek   
• Damarda kanama nedeniyle artan deri pigmentasyonu, akne, mavi lekeler  
• Kan damarlarının alerjik olarak iltihaplanması, ateş, kırmızı gözler, enfeksiyon, yara 
iyileşmesinde bozukluk, kandaki antikor (alerji oluşturan maddeye karşı vücudun 
ürettiği savunma proteini) sayısında azalma  
• Görme bozuklukları  
• Kalbin etrafındaki kesenin iltihaplanması, kalbin etrafındaki kesede sıvı birikimi   
 
11  • Düşük kan basıncı, yerinden kopan kan pıhtısı tarafından kan damarının tıkanması 
(tromboembolik olaylar)  
• Akciğer fibrozisi (akciğer hücrelerinin arasındaki bağ dokunun artması), nefes darlığı 
ve bronşiyal astım, akciğer etrafındaki kese içinde sıvı birikimi  
• Elektrolit bozuklukları  
 
Çok seyrek   
• Bol kanama, toksik megakolon (akut toksik bağırsak genişlemesi)  
• Tırnaklarda artan pigmentasyon, tırnak etlerinin iltihabı, fronküloz (saç köklerinde derin iltihap), küçük kan damarlarında görünür genişleme  
• Deri altına uygulanmasından sonra enjeksiyon bölgesinde lokal hasar   
(steril apse oluşumu, yağ dokusunda değişiklikler)  
• Görme bozukluğu, ağrı, kol ve bacaklarda güç kaybı, uyuşma veya karıncalanma hissi, 
tat almada değişiklik (metalik tat), nöbet, felç, ateş ile şiddetli baş ağrısı  
• Retinopati (iltihabi olmayan göz bozukluğu)  
• Cinsel istek kaybı, iktidarsızlık, erkekte göğüsün büyümesi (jinekomasti), sperm oluşumunda bozukluk, adet bozukluğu, vajinal akıntı  
• Lenf düğümlerinde genişleme (lenfoma)  
 
Bilinmiyor   
• Lökoensefalopati (beyindeki beyaz maddede görülen bir hastalık)  
 
Metotreksat deri altı uygulama ile lokal olarak iyi tolere edilir. Yalnızca tedavi sırasında 
azalan hafif lokal deri reaksiyonları gözlemlenmiştir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız   
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak 
doğrudan ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek  
 
12  kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.    
 
5.  METOART  CON’un  saklanması :  
 
Çocukların göremeyeceği , erişemeyeceği yerlerde ve ambalajında saklayınız. 
 
25°C altındaki oda sıcaklıklarında saklayınız.  
Kullanıma hazır şırıngaları ışıktan korumak için ambalajında saklayınız.  
Tıbbi ürün sadece tek kullanım içindir. 
 
Son kullanma tarihiyle uyumlu olarak kullanınız.    Ambalajdaki  son kullanma tarihinden sonra METOART  CON’u  kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 Ruhsat sahibi:           Koçak Farma İlaç ve Kimya Sanayi A.Ş. 
Mahmutbey Mah. 2477. Sok. No: 23 
Bağcılar / İSTANBUL  
Telefon : (0212) 410 39 50 
Faks      : (0212) 447 61 65 
e-mail   :  info@kocakfarma.com
  
 
Üreti m yeri :               Koçak Farma İlaç ve Kimya Sanayi A.Ş. 
      Çerkezköy Organize Sanayi Bölgesi  
Karaağaç Mah. 11. Sk. No:5 
  Kapaklı / TEKİRDAĞ     
 
Bu kullanma talima tı …/…/…  tarihinde onaylanm ıştır.  
 