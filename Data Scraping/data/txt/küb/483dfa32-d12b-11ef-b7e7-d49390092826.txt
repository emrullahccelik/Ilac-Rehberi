KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOXTİO 9/12 mcg inhalasyon için toz içeren blister
2. KALİTATİF VE KANTİTATİF BİLEŞİM
Etkin madde:
Tiotropium bromür anhidrus* 10, 9 mcg
Formoterol fumarat dihidrat 12 mcg
*9 mcg Tiotropium’a eşdeğer.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
İnhalasyon İçin Toz İçeren Blister
Blisterlenebilen alü folyo içerisinde beyaz toz şeklindedir.
4. KLİNİK ÖZELLİKLER
4.1. Terapötik endikasyonlar
Amfizem ve kronik bronşit de dahil reversibl kronik obstrüktif akciğer hastalığı (KOAH) olan
hastalarda bronkokonstriksiyonun önlenmesi ve uzun süreli tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Doktor tarafından başka bir şekilde kullanılması önerilmediği takdirde;
Erişkinler için önerilen dozu, günde iki kez bir blister içeriğinin inhale edilmesidir.
İnhalasyon her gün, günün aynı saatinde, inhalasyon cihazı kullanılarak yapılmalıdır.
Hastanın cihazı doğru kullandığından emin olunmalıdır.
Uygulama şekli:
FOXTİO, ağız yoluyla inhalasyon şeklinde kullanılır.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
İnhalasyon cihazının kullanımı doktor veya eczacı tarafından hastaya gösterilmelidir.
İnhalasyon cihazı kullanma talimatı için bakınız ekli talimat.
Özel popülasyonlara ilişkin ek bilgiler:
Böbrek yetmezliği:
FOXTİO’nun içeriğindeki tiotropium, böbrek yetmezliği olan hastalarda önerilen dozlarda
kullanılabilir. Bununla birlikte esas olarak böbrekler yoluyla atılan bütün ilaçlarda olduğu
gibi, orta ile şiddetli böbrek yetmezliği olan hastalarda (kreatinin klerensi ≤ 50 ml/dak)
FOXTİO kullanımı yakından izlenmelidir. FOXTİO’nun içeriğindeki formoterol için böbrek
1yetmezliği olan hastalarda doz ayarlaması gerektiği konusunda teorik bir sebep
bulunmamaktadır. Ancak bu popülasyonda kullanımını destekleyen veri de mevcut değildir.
Karaciğer yetmezliği:
Karaciğer yetmezliği olan hastalarda FOXTİO’nun içeriğindeki tiotropium önerilen dozlarda
kullanılabilir. FOXTİO’nun içeriğindeki formoterol için karaciğer yetmezliği olan hastalarda
doz ayarlaması gerektiği konusunda teorik bir sebep bulunmamaktadır. Ancak bu
popülasyonda kullanımını destekleyen veri de mevcut değildir.
Pediyatrik popülasyon:
Pediyatrik hastalarda FOXTİO’nun içeriğindeki tiotropiumun etkinliğine ve güvenilirliğine
ilişkin deneyim bulunmadığından 18 yaşın altındaki pediyatrik hastalarda kullanılmamalıdır.
Geriyatrik popülasyon:
Yaşlılar inhalasyon için toz içeren blisteri önerilen dozlarda kullanabilirler. Bununla birlikte,
FOXTİO’nun içeriğindeki formoterol ile ilgili olarak bazı yaşlılarda daha güçlü bir
duyarlılığın söz konusu olabileceği unutulmamalıdır.
4.3. Kontrendikasyonlar
Tiotropiuma, atropin veya türevlerine, örn. ipratropiuma ya da oksitropiuma, formoterol
fumarata ve/veya ürünün içindeki yardımcı maddelerden herhangi birine karşı aşırı duyarlılığı
olan hastalarda kontrendikedir.
4.4. Özel kullanım uyarıları ve önlemleri
Tiotropium
FOXTİO; KOAH akut ataklarında tek başına kullanılamaz. Kurtarıcı ilaç olarak kısa etkili
beta 2 mimetik ilaçlar ile birlikte verilir.
FOXTİO günde bir kez kullanılan bir idame tedavisi bronkodilatörü olarak, akut
bronkospazm episodlarının başlangıç tedavisinde, yani kurtarma tedavisi şeklinde
kullanılmamalıdır.
FOXTİO uygulamasından sonra ani aşırı duyarlılık reaksiyonları oluşabilir.
Diğer antikolinerjik ilaçlarla olduğu gibi, tiotropium dar açılı glokomu kötüleştirebileceği,
prostat hiperplazisi ya da mesane boynu obstrüksiyonu bulunan hastalarda idrar güçlüğü
oluşturabileceğinden bu hastalarda dikkatle kullanılmalıdır.
İnhalasyon yoluyla alınan ilaçlar, inhalasyonun indüklediği bronkospazma neden olabilirler.
Esas olarak böbrekler yoluyla atılan bütün ilaçlarda olduğu gibi, azalmış böbrek fonksiyonu
plazma konsantrasyonlarını artırır, bu sebeple orta ile şiddetli böbrek yetmezliği olan
hastalarda (kreatinin klerensi ≤ 50 ml/dk) sadece beklenen yarar potansiyel riskten büyük
olduğunda kullanılmalıdır. Şiddetli böbrek yetmezliği olan hastalarda kullanımına ilişkin
uzun süreli deneyim bulunmamaktadır.
2FOXTİO 9/12 mcg inhalasyon için toz içeren blisterin hatasız bir şekilde nasıl kullanılacağı
öğretilmelidir. Hastalara tozun göze kaçmaması için dikkatli olmaları öğütlenmelidir.
Konjuktivada konjesyon veya korneada ödem sonucunda gelişen göz kızarmasıyla birlikte
gözde ağrı veya rahatsızlık hissi, bulanık görme, haleler veya renkli görüntüler görme, akut
dar açılı glokom belirtileri olabilir. Bu semptomların herhangi bir kombinasyonu görülürse,
ilaç kesilmeli ve hemen bir uzman hekimin görüşleri alınmalıdır.
Antikolinerjik tedavi ile gözlenen ağız kuruluğu uzun dönemde diş çürüklerine sebep olabilir.
Formoterol
Formoterol, astımlı hastalarda tek başına monoterapi olarak kullanılmamalıdır.
Uzun etkili beta 2 adrenerjik agonistler astımla ilişkili ölüm riskini artırabilir. Bu
nedenle formoterol, düşük veya orta doz inhale kortikosteroid gibi antiinflamatuvar
ilaçlar ile astımı yeterince kontrol altına alınamayan hastalarda, antiinflamatuvar
tedaviye ek olarak kullanılmalıdır.
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
FOXTİO, astım hastalığının başlangıç tedavisi için önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
İnhale kortikosteroide ek olarak uzun etkili beta agonist kullanan pediatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem de
uzun etkili beta agonist içeren bir kombinasyon preparatı kullanılması önerilir.
Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
Aşağıdaki durumların varlığında dikkatli olunmalıdır:
 İskemik kalp hastalığı
 Ağır kalp yetmezliği
 Ateroskleroz
 Aritmi
 Hipertansiyon
 Hipertiroidizm
 Böbrek üstü bezi tümörü
 Hipokalemi
 Halojenli bileşiklerle anestezi uygulanacak hastalar, anesteziden en az 12 saat önce
ilacı bırakmalıdır.
3Beta-2 agonistlerin hiperglisemik etkisi nedeniyle diyabetik hastalarda kan glukozu olağandan
daha sık kontrol edilmelidir.
Kardiyovasküler etkiler:
Taşiaritmiler, üçüncü derece atriyoventriküler blok, idiyopatik subvalvüler aortik stenoz,
hipertrofik obstrüktif kardiyomiyopati, tirotoksikoz ve/veya QT aralığında bilinen veya şüphe
edilen uzama olan hastalarda formoterol kullanımı sırasında özellikle doz sınırları konusunda
olmak üzere özel dikkat ve denetleme gerekir.
Hipokalemi:
Beta-2 agonistlerle tedavi ağır hipokalemiye neden olabilir. Hipoksi, hipokalemi riskini
artırdığından dolayı ağır astım atağında daha dikkatli olunmalıdır.
Eş zamanlı olarak başka etkin maddeler (bkz. 4.5) kullanılıyorsa, hipokalemik etki
belirginleşebilir. Böyle durumlarda serum potasyum düzeyi kontrol edilmelidir.
Paradoksik bronkospazm:
Diğer inhalasyon tedavilerinde olduğu gibi paradoksik bronkospazm gelişme riski vardır.
Böyle bir durum gelişirse tedavi hemen sonlandırılmalı ve başka bir tedavi seçeneğine
geçilmelidir.
Antienflamatuvar tedavi:
Astımlı hastaların beta-2 agonistlerle düzenli tedavisi sırasında, tedavi antienflamatuvar
amaçlı bir inhalasyon ürünü (ör. kortikosteroidler ve/veya çocuklarda sodyum kromoglikat)
veya oral kortikosteroidlerle desteklenmelidir. Formoterol tedavisinin başlangıcında,
hastaların kullanmakta oldukları antienflamatuvar tedaviden ne derece faydalandıkları
değerlendirilmelidir. Hastalar formoterol tedavisine başladıktan sonra, belirtilerinde düzelme
olsa bile kullanmakta oldukları antienflamatuvar tedaviye devam etmeleri konusunda
uyarılmalıdır. Belirtilerde düzelme olmazsa veya belirtileri kontrol altına almak için gereken
formoterol dozunun artırılması gerekirse hasta doktora başvurmalıdır.
Formoterol, erken doğum veya düşük tehdidi varlığında terapötik amaçla kullanılmamalıdır.
Diğer beta-2 agonistlere benzer şekilde, formoterol uterus düz kaslarını gevşeterek doğum
ağrılarını azaltabilir.
Salmeterol ve formeterol gibi uzun etkili ß2 agonistler kullanılırken, özellikle astım ile ilgili
istenmeyen olaylar bakımından, bu ilaç başlandıktan sonra ilk üç ay hastalar yakından takip
edilmelidir.
4.5. Diğer tıbbi ürünler ile etkileşimler ve diğer etkileşim şekilleri
Tiotropium
Tiotropiumun antikolinerjik maddeler içeren diğer ilaçlar ile birlikte uygulanması henüz
incelenmemiştir ve bu nedenle önerilmemektedir.
4Düzenli ilaç etkileşimi çalışmaları yürütülmemiş olmakla birlikte, tiotropium diğer ilaçlar ile
birlikte, istenmeyen ilaç reaksiyonları görülmeksizin kullanılmıştır. KOAH tedavisinde
yaygın olarak kullanılan sempatomimetik bronkodilatörler, metilksantinler, oral ve inhale
steroidler bu ilaçlar arasındadır.
Formoterol
Beta-adrenerjik maddeler:
Başka sempatomimetik maddelerle eş zamanlı olarak alındığında gerek etkisi ve gerekse
istenmeyen etkiler artabilir.
Antikolinerjikler:
Antikolinerjik ürünler formoterolün etkisini artırabilir.
Beta blokörler:
Beta-adrenerjik reseptör blokörler, özellikle selektif olmayanlar (göz damlaları da dahil),
etkiyi kısmen ya da tamamen ortadan kaldırabilir. Eş zamanlı olarak reçete edilmemelidir.
Kardiyak glikozidler:
Formoterole bağlı hipokalemi nedeniyle eş zamanlı olarak kardiyak glikozid kullanan
hastalarda aritmi riski artabilir.
Monoamin oksidaz inhibitörleri:
Formoterol monoamin oksidaz inhibitörleri ile etkileşebildiğinden, bunları kullanmakta olan
veya tedavinin kesilmesinden 14 günden daha az süre geçmiş hastalara verilmemelidir.
Antidepresanlar:
Eş zamanlı olarak trisiklik antidepresan kullanan hastalarda aritmi riski artabilir.
Kortikosteroidler:
Kortikosteroidlerin hipokalemik ve hiperglisemik etkisi, eş zamanlı formoterol kullanımı ile
artabilir. Kortikosteroidler formoterolün bronkodilatör etkisini artırabilir.
Diüretikler:
Formoterolle indüklenebilen hipokalemi, eşzamanlı olarak potasyum tutucu özelliği olmayan
diüretiklerin kullanıldığı durumlarda belirginleşebilir. Bu durumda ortaya çıkan aritmojenik
etki özellikle iskemik kalp hastalığı olan hastalarda artabilir.
Ksantinler:
Aminofilin, teofilin ve diğer ksantinlerle birlikte kullanıldığında formoterolün hipokalemik
etkisi artar. Ksantin türevleri formoterolün bronkodilatör etkisini artırabilir.
5Diğer:
Kinidin, dizopiramid, prokainamid, fenotiyazidler, antihistaminikler ve trisiklik
antidepresanlarla birlikte kullanılması QT aralığının uzamasına ve ventriküler aritmi riskinin
artmasına neden olabilir (bkz. 4.4 "Özel kullanım uyarıları ve önlemleri").
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FOXTİO’nun gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınların tedavi süresince etkin doğum kontrol
(kontrasepsiyon) yöntemleri uygulaması önerilmektedir.
Gebelik dönemi
Hayvanlar üzerinde yapılan araştırmalar FOXTİO’nun içeriğindeki tiotropium ve
formoterolün üreme toksisitesinin bulunduğunu göstermiştir. İnsanlara yönelik potansiyel
risk bilinmemektedir.
FOXTİO gerekli olmadıkça gebelik döneminde kullanılmamalıdır.
Laktasyon dönemi
Tiotropium ve formoterolün insan sütüyle atılıp atılmadığı bilinmemektedir. Hayvanlar
üzerinde yapılan çalışmalar tiotropiumun ve formoterolün sütle atıldığını göstermektedir.
Emzirmenin durdurulup durdurulmayacağına ya da FOXTİO tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve FOXTİO tedavisinin emziren anne açısından faydası
dikkate alınmalıdır.
Üreme yeteneği/Fertilite
Tiotropium ile ilişkili üreme toksisitesi lokal veya sistemik maruziyet, terapötik maruziyetin 5
katından fazla olduğu zaman gözlenmiştir.
4.7. Araç ve makine kullanımı üzerindeki etkiler
FOXTİO’nun araç ve makine kullanma yeteneği üzerindeki etkisine yönelik çalışma
gerçekleştirilmemiştir. Meydana gelebilecek baş dönmesi, bulanık görme veya baş ağrısı araç
ve makine kullanma yeteneğini etkileyebilir.
64.8. İstenmeyen etkiler
Tiotropium
Belirtilen sıklık düzeyleri, advers ilaç reaksiyonlarının ham insidans oranlarıdır. Bu bilgiler,
26 plasebo kontrollü klinik araştırmalardan dört hafta ile dört yıl arasında değişen tedavi
dönemlerinde tiotropium grubundan (9,149 hasta) toplanmış verilere dayanmaktadır.
Yan etkilerin görülme sıklığı aşağıda belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Sıklığı bilinmiyor*: Dehidratasyon
Sinir sistemi hastalıkları
Yaygın olmayan: Baş dönmesi, baş ağrısı, tat bozuklukları
Seyrek: Uykusuzluk
Göz hastalıkları
Yaygın olmayan: Bulanık görme
Seyrek: Glokom, intraoküler basınç artışı
Kardiyak hastalıkları
Yaygın olmayan: Atriyal fibrilasyon
Seyrek: Supraventriküler taşikardi, taşikardi, palpitasyonlar
Solunum, göğüs bozuklukları ve mediastinal hastalıkları
Yaygın olmayan: Faranjit, disfoni, öksürük
Seyrek: Bronkospazm, epistaksis, larenjit, sinüzit
Gastrointestinal hastalıkları
Yaygın: Ağız kuruluğu
Yaygın olmayan: Konstipasyon, stomatit, gastroözofageal reflü hastalığı, bulantı
Seyrek: Paralitik ileusun da dahil olduğu intestinal tıkanıklık, jinjivit, dil iltihabı, orofaringeal
kandidiyaz, dizfaji
Sıklığı bilinmiyor*: Diş çürükleri
Deri ve deri altı doku hastalıkları
Yaygın olmayan: Raş
Seyrek: Ürtiker, kaşıntı, hipersensitivite (ani aşırılık reaksiyonları dahil)
Bilinmiyor*: Anjiyonörotik ödem, deri reaksiyonları, deri ülseri, derinin kuruması
7Kas-iskelet bozukluklar, bağ doku ve kemik hastalıkları
Bilinmiyor*: Eklem şişliği
Böbrek ve idrar hastalıkları
Yaygın olmayan: İdrar yapmada güçlük ve idrar retansiyonu
Seyrek: İdrar yolu enfeksiyonu
*Tiotropium ile tedavi edilen 9,149 hastada tiotropium ile ilişkilendirilen olay yoktur ancak
olaylar tiotropiuma bağlı advers ilaç reaksiyonları olarak düşünülmektedir.
Kontrollü klinik çalışmalarda, hastaların yaklaşık %4’ünde gözlenen yaygın istenmeyen
etkiler ağız kuruluğu gibi antikolinerjik istenmeyen etkilerdir. 26 klinik çalışmada gözlenen
ağız kuruluğu tiotropium ile tedavi edilen 9,149 hastanın 18’inde (%0.2) tedaviye son
vermeye yol açmıştır.
Antikolinerjik etki ile ilişkili ciddi istenmeyen etkiler arasında glokom, konstipasyon,
paralitik ileus dahil intestinal tıkanıklık ve de idrar retansiyonu yer alır.
Yaş artışı ile birlikte antikolinerjik etkilerde de artış gözlenebilir.
Formoterol
Tedavi edilen hastaların %1-10’unda istenmeyen etkiler ortaya çıkabilir. En sık görülen
istenmeyen etkiler baş ağrısı, çarpıntı ve tremordur. Tremor ve çarpıntı sıklıkla geçicidir ve
tedavinin düzenli kullanımı ile azalır.
Çok yaygın (≥1/10), yaygın (≥1/100, < 1/10), yaygın olmayan (≥1/1,000, < 1/100), seyrek
(≥1/10,000, <1/1,000), çok seyrek (< 1/10,000), bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Seyrek: Hipersensitivite reaksiyonları: Ağır hipotansiyon, anjiyoödem
Çok seyrek: Periferik ödem
Metabolizma ve beslenme hastalıkları
Çok seyrek: Hipokalemi/hiperkalemi, hiperglisemi
Sinir sistemi hastalıkları
Yaygın: Baş ağrısı
Yaygın olmayan: Ajitasyon, baş dönmesi, anksiyete, sinirlilik, uykusuzluk
Seyrek: Huzursuzluk
Kardiyak hastalıkları
Yaygın: Çarpıntı
Yaygın olmayan: Taşikardi
8Çok seyrek: Anjina pektoris
Vasküler hastalıkları
Çok seyrek: Kan basıncında dalgalanma
Solunum, göğüs bozuklukları ve mediastinal hastalıkları
Yaygın olmayan: Bronkospazmda kötüleşme
Çok seyrek: Paradoksik bronkospazm
Gastrointestinal hastalıkları
Seyrek: Bulantı, tat duyusu bozuklukları, orofaringeal iritasyon
Deri ve deri altı doku hastalıkları
Seyrek: Ürtiker, kaşıntı, ekzantem
Kas-iskelet bozukluklar, bağ doku ve kemik hastalıkları
Yaygın: Tremor
Yaygın olmayan: Kas krampları, miyalji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Tiotropium
Yüksek dozlarda tiotropium bromür, antikolinerjik bulgu ve semptomlara yol açabilir.
Ancak, sağlıklı gönüllülerde 340 mcg tiotropium bromür dozuna kadar inhale tek doz
sonrasında sistemik antikolinerjik advers etkiler görülmemiştir. Sağlıklı gönüllülerde 170
mcg’a kadar tiotropium bromür ile yedi günlük doz uygulaması sonrasında ağız kuruluğu
dışında advers etki görülmemiştir. KOAH’ı olan kişilerde dört hafta süreyle, günlük
maksimum 43 mikrogram tiotropium bromür dozları ile uygulanan bir çoklu doz çalışmasında
anlamlı istenmeyen etkiler gözlenmemiştir.
Tiotropium bromürün oral yoldan alınması ile akut intoksikasyon pek olası değildir, çünkü
oral yoldan biyoyararlanımı düşüktür.
Formoterol
Belirtiler:
Aşırı doz alımında, beta-2 agonistlere özgü belirtiler ortaya çıkabilir. Bulantı, kusma,
taşikardi, tremor, baş ağrısı, uyku hali, çarpıntı, ventriküler aritmiler, metabolik asidoz,
hipotansiyon, hipokalemi ve hiperglisemi görülebilir. Beta-2 agonistler diyastolik kan
9basıncını akut olarak düşürerek veya kardiyak aritmileri indükleyerek iskemik kalp hastalığını
provoke edebilir.
Tedavi:
Semptomatiktir.
Ağır olgularda kişi, hastaneye yatırılmalıdır.
Beta blokörlerin bronkospazma yol açabileceği göz ardı edilmemeli ve kullanılması gerekli
ise kardiyoselektif olanlar tercih edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Obstrüktif Solunum Yolu Hastalıklarında Kullanılan İlaçlar,
Tiotropium; ATC Kodu: R03BB04 Grup: Antikolinerjikler
Formoterol fumarat; ATC Kodu: R03AC13 Grup: Selektif beta 2 adrenoseptör agonistleri
Tiotropium
Tiotropium, klinik tıpta genellikle antikolinerjik olarak adlandırılan, uzun etkili spesifik bir
antimuskarinik ajandır. M ’den M ’e kadar olan muskarinik reseptör alt-tiplerine karşı benzer
1 5
bir afinite gösterir. Hava yollarında, düz kasta bulunan M reseptörlerinin inhibisyonu,
3
gevşeme ile sonuçlanmaktadır. Bu antagonizma yarışmacı ve geri-dönüşümlüdür. Yapılan
çalışmalarda, bronkoprotektif etkilerin doza bağımlı olduğu ve 24 saatten daha uzun sürdüğü
görülmüştür. Etkisinin uzun süreli oluşu, muhtemel M reseptörlerinden son derece yavaş
3
dissosiye olmasına bağlıdır; ipratropium ile gözlenenden anlamlı derecede daha uzun bir
dissosiyasyon yarı-ömrüne sahiptir. N-kuvaterner bir antikolinerjik olarak tiotropium,
inhalasyon yoluyla uygulandığında, bronko-selektiftir; sistemik antikolinerjik etkilere yol
açmadan önce, kabul edilebilir bir terapötik aralık gösterir. M reseptörlerinden
2
dissosiyasyonu, M reseptörleriyle olduğundan daha hızlıdır ve bu durum, M ’ye karşı M için
3 2 3
bir alt-tip reseptör selektivitesine yol açar. Yüksek düzeydeki potens ve reseptörden yavaş
dissosiyasyonun klinikteki karşılığı, KOAH’ı olan kişilerdeki belirgin ve uzun etkili
bronkodilatasyondur.
Elektrofizyoloji: 53 sağlıklı gönüllünün katıldığı QT çalışmasında, 12 gün boyunca uygulanan
18 ve 54 mcg tiotropium (terapötik olarak önerilen dozun 3 katı) EKG’de QT aralığında
anlamlı oranda uzamaya neden olmamıştır.
Tiotropium inhalasyonunu izleyen bronkodilatasyon, primer olarak bölgeye özgü (hava
yolları üzerinde) bir etki olup, sistemik bir etki değildir.
Klinik geliştirme programında yürütülen uzun süreli, randomize, çift-kör çalışmalarda günde
bir kez uygulanan tiotropium, akciğer fonksiyonlarında (bir saniyelik zorlu ekspirasyon
hacmi, FEV ve zorlu vital kapasite, FVC) ilk dozu izleyen 30 dakika içinde belirgin
1
iyileşmeye yol açmış ve bu etki 24 saat süreyle kalıcı olmuştur. Bronkodilatasyon büyük
çoğunlukla üçüncü gün görülmeye başlar ve farmakodinamik kararlı duruma bir hafta
10içerisinde ulaşılır. Tiotropium sabah ve akşam pik ekspiratuvar akım hızı (PEFR)
düzeylerinde, anlamlı bir iyileşme sağlar.
Tiotropium ile akciğer fonksiyonlarında görülen iyileşmeler, uzun dönemli çalışmalarda,
hiçbir tolerans belirtisi bulunmaksızın kalıcı olmuştur.
Tiotropium’un oluşturduğu bronkodilatasyon, 24 saatlik doz aralığı boyunca kalıcıdır ve
sabah ya da akşamları uygulamasından bağımsızdır.
Uzun dönemli (6 ay ve 1 yıl) araştırmalarda, sağlığa ilişkin olarak aşağıdaki sonuçlar ortaya
çıkarılmıştır:
Tiotropium, dispneyi anlamlı derece iyileştirir, KOAH alevlenmeleri sayısını anlamlı
derecede azaltır, ilk alevlenmeye kadar geçen süreyi geciktirir ve sağlığa bağlı yaşam
kalitesini, hastalığa özgü St. George Solunum Anketi ile gösterildiği üzere, anlamlı düzeyde
iyileştirir.
Tiotropium, KOAH alevlenmelerine bağlı hospitalizasyonların sayısını anlamlı düzeyde
azaltır ve ilk hospitalizasyona kadar geçen süreyi geciktirir.
Formoterol
Formoterol güçlü bir selektif beta-2 adrenerjik reseptör agonistidir. Formoterol geri
dönüşümlü hava yolu obstrüksiyonu olan hastalarda bronkodilatör etki gösterir. Etkisi kısa
sürede (1-3 dakikada) başlar ve inhalasyondan 12 saat sonra bile belirgindir. Terapötik
dozlarda, kardiyovasküler etkileri azdır ve nadiren görülür.
Formoterol pasif olarak duyarlılaştırılmış insan akciğerinden histamin ve lökotriyen salımını
inhibe eder. Hayvan çalışmalarında, ödemin ve enflamatuvar hücre birikiminin baskılanması
gibi bazı anti-enflamatuvar özellikler gösterir.
İnsanlarda, formoterolün inhale alerjenler, fiziksel aktivite, soğuk hava, histamin ve
metakolinin neden olduğu bronkospazmın önlenmesinde etkili olduğu kanıtlanmıştır.
Geri dönüşümlü stabil kronik obstrüktif akciğer hastalığı olanlarda, inhaler ile günde iki kez
12 ve 24 mikrogram dozunda kullanılan inhale formoterolün bronkodilatör etkisinin kısa
sürede başladığı ve en az 12 saat sürdüğü kanıtlanmıştır. Bunun yanı sıra tedavi ile Saint
George Solunum Anketi kullanılarak yapılan yaşam kalitesi değerlendirilmesinde subjektif
düzelme sağlanmıştır.
5.2. Farmakokinetik özellikler
Genel özellikler:
Tiotropium, kiralite göstermeyen bir kuvaterner amonyum bileşiğidir ve suda kısmen
çözünür. Tiotropium, kuru toz inhalasyonu şeklinde uygulanır. İnhalasyon yolu ile
uygulamada genel olarak, verilen dozun büyük çoğunluğu gastrointestinal kanalda, daha az
bir kısmı ise, hedef organ olan akciğerde tutulur.
11Emilim:
Tiotropium
Kuru toz inhalasyonundan sonra elde edilen %19.5 düzeyindeki mutlak biyoyararlanım
değeri, akciğere ulaşan bölümün yüksek ölçüde biyoyararlanılabilir olduğunu
düşündürmektedir. Bileşiğin kimyasal yapısından (kuvaterner amonyum bileşiği),
tiotropiumun gastrointestinal kanaldan iyi absorbe edilmemesi beklenir. Oral tiotropium
solüsyonları, %2-3 düzeyinde bir mutlak biyoyararlanıma sahiptirler. Maksimum plazma
tiotropium konsantrasyonları, inhalasyondan beş dakika sonra gözlenir. Besinler tiotropiumun
emilimini etkilememektedir.
Formoterol
Uygulanan formoterol hacminin %90’a kadar olan kısmının yutulması ve gastrointestinal
sistemden emilmesi muhtemeldir. Bu, oral formülasyonun farmakokinetik özelliklerinin
büyük ölçüde inhalasyon tozu için de geçerli olduğu anlamına gelir.
300 mikrograma kadar olan oral formoterol fumarat dozları gastrointestinal sistemden hızla
emilir. Oral alımı takiben 0,5-1 saat sonra, değişmemiş maddenin doruk plazma derişimlerine
ulaşılır. 80 mikrogramlık dozun, %65’i veya daha fazlası emilir.
Formoterol, terapötik dozlarda inhale edildikten sonra, bilinen analiz yöntemleriyle plazmada
saptanamaz. İdrarla atılım hızlarına ilişkin analizler, inhale formoterolün hızla emildiğini
düşündürür. 12-96 mikrogramlık dozun inhalasyon yoluyla uygulanmasından 1-2 saat sonra
maksimum atılım hızına ulaşılır. Terapötik düzeyin üzerinde (120 mikrogram tek doz) bir
dozun inhalasyon yoluyla alınmasından 5 dakika sonra doruk plazma derişimine (266
pikomol/l) ulaşılır. 12 hafta süreyle, günde iki kez 12 veya 24 mikrogram formoterol fumarat
ile tedavi edilen, geri dönüşümlü bileşeni olan kronik obstrüktif akciğer hastalığı olan
kişilerde inhalasyondan 10 dakika, 2 saat ve 6 saat sonraki formoterol derişimleri, sırasıyla,
11.5 ve 25.7 pikomol/l ve 23.3 ve 50.3 pikomol/l arasında bulunmuştur.
İnhalasyon için tozun (12-24 mikrogram) ve iki farklı aerosol formülasyonun (12-96
mikrogram) kullanımından sonra formoterolün kümülatif üriner atılımı, dolaşımdaki
formoterol miktarının doz ile orantılı olarak arttığını göstermiştir.
Dağılım:
Tiotropium
İlaç plazma proteinlerine %72 oranında bağlanır ve 32 L/kg’lık bir dağılım hacmi gösterir.
Kararlı durumda, kronik obstrüktif akciğer hastalarında 18 mikrogram dozunda kuru toz
inhalasyonundan 5 dakika sonra ölçülen tiotropium doruk plazma düzeyleri 17-19 pg/mL’dir
ve çok kompartmanlı bir model içinde, hızla azalma gösterir. Kararlı durumda plazma
konsantrasyonları, 3-4 pg/mL’dir. Akciğerdeki lokal konsantrasyonlar bilinmemektedir, ancak
uygulama şekli, akciğerlerde önemli oranda daha yüksek konsantrasyonların varlığını
düşündürmektedir. Çalışmalar, tiotropiumun kan beyin bariyerini herhangi önemli bir
düzeyde geçmediğini göstermektedir.
12Formoterol
Formoterol %34’ü albümine olmak üzere %61-64’ü plazma proteinlerine bağlıdır. Terapötik
dozlarla erişilen derişim aralığında bağlanma yerlerinde doyma olmaz.
Biyotransformasyon:
Tiotropium
Biyotransformasyona uğrama derecesi küçüktür. Tek doz intravenöz uygulamadan sonra,
değişmemiş madde %74 oranında idrarla atılır. Ester yapısında olan tiotropium, enzimatik
olmayan bir yol ile bir alkol olan N-metilskopin ve ditiyenilglikolik aside parçalanır; bu
maddelerin her ikisi de muskarinik reseptörlere bağlanmazlar.
İntravenöz uygulama sonrasında dozun % 20’sinden azı, CYP450 2D6 ve 3A4 tarafından,
çeşitli Faz II metabolitlerine metabolize edilir.
Karaciğer mikrozomlarındaki in vitro çalışmalar enzimatik yolun CYP 2D6 (ve 3A4)
inhibitörleri, kinidin, ketokonazol ve gestoden tarafından etkilenebileceğini ortaya
koymaktadır. Böylelikle, CYP 2D6 ve 3A4 dozun daha az bir kısmının eliminasyonundan
sorumlu metabolik yolda yer almaktadır. Tiotropium bromür insan karaciğer mikrozomlarında
terapötik konsantrasyonların üstünde bile CYP 1A1, 1A2, 2B6, 2C9, 2C19, 2D6, 2E1 veya
3A’yı inhibe etmemektedir.
Formoterol
Formoterol başlıca metabolizma ile elimine edilir; doğrudan glukuronidasyon
biyotransformasyonun ana yoludur. Glukuronidasyonun izlediği O-demetilasyon, diğer bir
biyotransformasyon yoludur. Formoterolün sülfat konjugasyonu ve ardından yine sülfat
konjugasyonunun gerçekleştiği deformilasyon, minör metabolik yollardır. Formoterolün
glukuronidasyonunu (UGT1A1, 1A3, 1A6, 1A7, 1A8, 1A9, 1A10, 2B7 ve 2B15) ve O-
demetilasyonunu (CYP2D6, 2C19, 2C9 ve 2A6) çok sayıda enzim katalize eder; bu nedenle
formoterolün ilaç-ilaç etkileşim potansiyeli düşüktür. Terapötik dozlarla elde edilen
konsantrasyonlardaki formoterol, sitokrom P450 izoenzimlerini inhibe etmiştir. Tek ve
tekrarlı doz uygulanmasından sonra formoterolün kinetiği benzerdir. Bu oto-indüksiyonun
veya metabolizma inhibisyonunun olmadığı anlamına gelir.
Eliminasyon:
Tiotropium
İnhalasyon sonrasında tiotropiumun terminal eliminasyon yarı-ömrü 5 ve 6 gün arasındadır.
İntravenöz uygulanan tiotropium, idrar yoluyla esas olarak değişmemiş halde atılır (% 74).
Kuru toz inhalasyonundan sonra üriner ekskresyon dozun % 14’üdür, geri kalanı büyük
oranda barsaklarda emilmemiş ilaç halinde bulunur ve feçes ile elimine edilir. KOAH’lı
kişiler tarafından, günde bir kez kronik inhalasyondan sonra, farmakokinetik kararlı duruma
2-3 hafta içerisinde ulaşılır ve daha sonrasında herhangi bir birikim görülmez.
13Formoterol
Formoterolün atılımı multifaziktir; görünür yarı ömrü söz konusu zaman aralığına bağlıdır.
Oral alımdan 6, 8 veya 12 saat sonraya kadar olan plazma veya kan derişimleri esas
alındığında, eliminasyon yarı ömrü 2-3 saat bulunmuştur. İnhalasyon sonrası 3 ila 16. saatler
arasındaki idrar atılım hızlarına dayanarak yarı ömür 5 saat olarak hesaplanmıştır.
Formoterol ve metabolitleri, total dozun 2/3’ü idrarla ve 1/3’ü feçesle olmak üzere vücuttan
tamamen atılır. İnhalasyondan sonra, dozun % 6-9’u idrarla değişmeden atılır. Formoterolün
renal klerensi 150 ml/dk dır.
Doğrusallık/doğrusal olmayan durum:
Tiotropium
Tiotropium intravenöz ve kuru toz inhalasyonu olarak verildiğinde terapötik doz aralığında
doğrusal farmakokinetik göstermektedir.
Formoterol
Formoterolün farmakokinetiği incelenen doz aralığında doğrusaldır (20-300 mikrogram). 40-
160 mikrogram/gün dozunda tekrarlanan oral uygulama belirgin madde birikimine neden
olmaz.
Hastalardaki karakteristik özellikler
Geriyatrik hastalar:
Tiotropium
Başlıca renal yolla atılan tüm ilaçlarda beklenildiği gibi artan yaş, böbrek fonksiyonlarında
azalma ile açıklanabilen, tiotropium bromür renal klerensinde (58 yaşından küçük KOAH’lı
hastalarda 326 mL/dak, 70 yaşından büyük KOAH’lı hastalarda 163 mL/dak) azalma ile
ilişkili olmuştur. İnhalasyondan sonra idrarda tiotropium bromür atılımı %14 (genç sağlıklı
gönüllü bireyler)-yaklaşık %7 (KOAH’lı hastalar) oranında azalmıştır. Bununla birlikte
plazma konsantrasyonları bireylere ait ve bireyler arası değişkenlikle karşılaştırıldığında
KOAH’lı hastalarda ilerleyen yaşla birlikte anlamlı oranda değişmemiştir (kuru toz
inhalasyonundan sonra EAA değerinde %43 oranında artış).
0-4sa
Formoterol
Formoterolün geriyatrik hastalardaki farmakokinetiği konusunda bilgi yoktur.
Böbrek yetmezliği:
Tiotropium
Başlıca renal yoldan atılıma uğrayan diğer ilaçlarda olduğu gibi, böbrek yetmezliği hem
intravenöz infüzyon hem de kuru toz inhalasyonundan sonra artan ilaç plazma
konsantrasyonları ve azalan renal ilaç klerensi ile ilişkili olmuştur. Yaşlı hastalarda sık
karşılaşılan bir durum olan hafif şiddette böbrek yetmezliğinde (CL/ 50-80 ml/dak)
CR
tiotropium bromür plazma konsantrasyonlarında hafif bir artış meydana gelmiştir (intravenöz
infüzyon sonrasında EAA ’da %39 oranında artış). Orta-şiddetli böbrek yetmezliği
0-4sa
durumunda (CL/ <50 ml/dak), intravenöz tiotropium bromür uygulaması plazma
CR
14konsantrasyonlarının iki katına çıkması ile sonuçlanmıştır (EAA değerinde %82 oranında
0-4sa
artış) (kuru toz inhalasyonundan sonraki plazma konsantrasyonları ile doğrulanmıştır).
Formoterol
Formoterolün böbrek yetmezliği olan hastalardaki farmakokinetiği konusunda bilgi yoktur.
Karaciğer yetmezliği:
Tiotropium
Karaciğer yetmezliğinin tiotropium bromür farmakokinetiği üzerinde klinik olarak anlamlı
etkiye sahip olacağı beklenmemektedir. Tiotropium bromür başlıca renal eliminasyon yoluyla
(genç sağlıklı gönüllülerde %74 oranında) ve basit enzimatik olmayan ester ayrışması ile
farmakolojik olarak inaktif bileşenlerine parçalanmaktadır.
Formoterol
Karaciğer yetmezliği olan hastalarda formoterolün sistemik yararlanımı artabilir.
5.3. Klinik öncesi güvenlilik verileri
Tiotropium
Güvenlik farmakolojisi, tekrarlı doz toksisitesi ve üreme toksisitesi gibi klasik çalışmalarda
gözlenen birçok etki tiotropium bromürün antikolinerjik etkileri ile açıklanabilir. Hayvanlarda
tipik olarak azalmış besin tüketimi, kilo alımı engellenmesi, ağız kuruluğu, azalmış lakrimal
ve salivasyon, göz bebeğinin anormal büyümesi, artmış kalp atış hızı gözlenmiştir. Tekrarlı
doz toksisite çalışmalarından bildirilen diğer ilişkili advers etkiler: sıçanlarda ve farelerde
rinit, nazal boşluğun ve larinksin epitel değişmeleri ile beliren solunum yolunun hafif şiddette
tahriş olması ve sıçanlarda mesanede taş oluşumu ve proteinimsi birikintiler ile birlikte
prostat.
Hamilelik, embriyonel/fetüse ilişkin gelişim, doğum veya doğum sonrası gelişim ile ilgili
zararlı etkiler sadece maternal olarak toksik doz seviyelerinde gösterilebilmiştir. Tiotropium
bromür sıçanlarda ve tavşanlarda teratojenik bulunmamıştır. Solunumsal (tahriş), ürogenital
(prostat) değişiklikler ve üreme toksisitesi lokal veya sistemik maruziyet, terapötik
maruziyetin 5 katından fazla olduğu zaman gözlenmiştir. Genotoksisite ve karsinojenik
potansiyel insanlar için özel bir tehlike ortaya çıkarmamıştır.
Formoterol
Sıçanlarda ve köpeklerde yapılan toksisite çalışmalarında formoterolün kardiyovasküler
sistem üzerine etkileri (hiperemi, taşikardi, aritmi ve miyokard lezyonları) ortaya çıkmıştır.
Bu etkiler, yüksek doz beta-2 agonist kullanımının bilinen farmakolojik bulgularıdır.
Mutajenite:
Mutajenite deneyleri geniş bir deneysel alanda yürütülmüştür. İn-vivo veya in-vitro hiçbir
deneyde genotoksik etki saptanmamıştır.
15Karsinojenite:
Sıçan ve farelerde 2 yıl süreyle yapılan çalışmalarda karsinojenik etki görülmemiştir.
Çok yüksek doz formoterol ile tedavi edilen erkek farelerde benign adrenal subkapsüler hücre
tümörlerinin görülme olasılığı hafifçe yüksektir. Bu, tahminen fizyolojik yaşlanma
sürecindeki değişikliklere bağlıdır.
Sıçanlarda yapılan ve farklı doz alanlarını içine alan iki çalışma mezovaryal leiomiyoma olgu
sayısında artış olduğunu göstermiştir. Bu benign neoplazmalar, tipik olarak yüksek
konsantrasyonda beta-2 adrenerjik ilaçların sıçanlarda uzun süre kullanımıyla ilişkilidir.
Benzer şekilde, çok sayıda over kisti ile benign granülomalar/tekal hücre tümörleri
gözlenmiştir. Beta agonistlerin sıçan overlerini etkilediği bilinmektedir ve bu etki muhtemelen
kemirgenlere özgüdür. Yüksek dozlarda kullanıldığında, az sayıda olmakla birlikte, başka
tümör türleri de görülmüştür; ancak sıklığı kontrol grubu ile benzerdir. Düşük dozlarla yapılan
çalışmalarda bu yönde bir sonuç elde edilmemiştir.
Formoterolün maksimum önerilen dozuyla beklenenden 10 kat daha fazla sistemik etki
oluşturan dozda tümör olgularında istatistiksel olarak anlamlı bir artış olmamıştır.
Bu bulgulara ve mutajenik etkisinin olmamasına dayanarak formoterolün terapötik dozlarda
karsinojenik riski olmadığı sonucuna varılmıştır.
Üreme Toksisitesi:
Hayvan deneylerinde teratojenik etki gözlenmemiştir. Oral alımı takiben, emziren sıçanların
sütünde formoterol saptanmıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz (inek sütü kaynaklı)
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
FOXTİO 9/12 mcg 60 dozluk inhalasyon için toz içeren Alü/Alü blister, inhalasyon
cihazında, karton kutuda, kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
167. RUHSAT SAHİBİ
Celtis İlaç San. ve Tic. A.Ş.
Esenler / İSTANBUL
Telefon: 0 850 201 23 23
Faks: 0 212 481 61 11
e-mail: info@celtisilac.com.tr
8. RUHSAT NUMARASI (LARI)
241/99
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.04.2012
Ruhsat yenileme tarihi:
10. KÜB’ÜN YENİLENME TARİHİ
17İnhalasyon cihazı kullanım talimatları
KAPALI
İnhalasyon cihazı kutusundan çıkardığınızda kapalı durumda olacaktır.
AÇIK
Kullanılmamış bir inhalasyon cihazı içinde ayrı ayrı korunmuş olarak toz halde 60 dozluk ilaç
bulunur. Doz göstergesi, inhalasyon cihazı içinde kaç doz ilaç kaldığını gösterir.
Her doz tam olarak ölçülmüş olup hijyenik şartlara uygun olarak korunmaktadır. Bakıma veya
yeniden doldurmaya gerek yoktur.
İnhalasyon cihazı’nın üst kısmındaki doz göstergesi kaç doz kaldığını gösterir. İnhalasyon
cihazı’nı kullanmak kolaydır. İlacı alacağınız zaman yapacaklarınız aşağıdaki üç basamakta
gösterilmiştir.
1. Açma
2. İçine çekme
3. Kapatma
FOXTİO İnhalasyon Cihazı Nasıl Çalışır?
Dış kapak itilince ağızlık içinde küçük bir delik açılır ve bir dozluk ilaç inhale edilmek için
hazırdır. İnhalasyon cihazı kapatılınca dış kapak ilk pozisyonuna döner ve bir sonraki
kullanım için hazır hale gelir. Dış kapak, kullanılmadığı zamanlarda İnhalasyon cihazını
korur.
1.Açma-İnhalasyon cihazını nasıl kullanmalısınız?
İnhalasyon cihazını açmak ve inhalasyon için hazır hale getirmek için dış kapağı itmeniz
yeterli olacaktır. İnhalasyon cihazının ağızlığı size dönük olacak şekilde tutunuz. İnhalasyon
cihazı artık kullanıma hazırdır. Dış kapağın her açılışında inhalasyon için bir doz hazır hale
gelir. Bu doz göstergesinde görülür. İlacı ziyan etmemek için dış kapak ile oynamayınız.
182.İçine çekme
 İlacı içinize çekmeden önce bu bölümü dikkatli bir şekilde okuyunuz.
 İnhalasyon cihazını ağzınızdan uzak tutunuz. Nefesinizi rahatça yapabileceğiniz
kadar dışarı veriniz.
Unutmayınız-asla inhalasyon cihazının içine nefes vermeyiniz.
 Ağızlığı dudaklarınıza yaslayınız. Uzun ve derin nefes alınız-nefesi burnunuzdan
değil, İnhalasyon cihazının içinden alınız.
 İnhalasyon cihazını ağzınızdan uzaklaştırınız.
 10 saniye veya rahatça tutabildiğiniz kadar uzun bir süre nefesinizi tutunuz.
 Yavaşça nefes veriniz.
3.Kapatma
 İnhalasyon cihazını kapatmak için dış kapağı ilk pozisyonuna kaydırmanız
yeterlidir.
 İnhalasyon cihazı yeniden kullanıma hazır hale gelmiştir.
Eğer iki inhalasyon almanız tavsiye edildiyse 1’den 3’e kadar olan basamakları tekrar
etmelisiniz.
UNUTMAYINIZ!
İnhalasyon cihazını kuru tutunuz.
Kullanılmadığı zaman kapalı tutunuz.
İnhalasyon cihazının içine asla nefes vermeyiniz.
Dış kapağı ilacı almaya hazır olduğunuzda açınız.
Söylenen dozdan daha fazla almayınız.
19