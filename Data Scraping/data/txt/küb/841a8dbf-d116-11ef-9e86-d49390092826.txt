KISA ÜRÜN BİLGİSİ
1. BEŞERİ TIBBİ ÜRÜNÜN ADI
VARİKANOL %1 enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
Her bir ampul (2 ml);
Lauromakrogol 400 (Polidokanol)………………20 mg
Yardımcı madde(ler):
Etanol %96……………………………………….84 mg
Potasyum dihidrojen fosfat……………………....1,7 mg
Disodyum hidrojen fosfat dihidrat……………….4,8 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksizden çok açık yeşilimsi sarı renkte çözelti.
4. KLİNİK ÖZELLİKLER
4.1. Terapötik endikasyonlar
Tedavi edilecek varislerin büyüklüğüne bağlı olarak farklı VARİKANOL konsantrasyonları
gerekir.
VARİKANOL ağsı venlerin merkezi venlerinin, retiküler varislerin ve küçük varislerin
sklerizasyon ile tedavisi için kullanılır.
Tedavi için çeşitli konsantrasyonlar belirtilirse, damar çapı ve hastanın bireysel durumu
dikkate alınmalıdır. Şüphe durumunda, daha düşük konsantrasyon seçilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Genel olarak, 1 kg vücut ağırlığı başına önerilen günlük 2 mg lauromakrogol 400 dozu
aşılmamalıdır.
170 kg ağırlığındaki bir hasta için, toplam 140 mg’a kadar lauromakrogol 400 enjekte
edilebilir. 140 mg lauromakrogol 400, 14 mL VARİKANOL içinde bulunur.
Yaygın varisler her zaman birkaç seansta tedavi edilmelidir.
Aşırı duyarlılık reaksiyonu gelişimine yatkın bir hastayı ilk kez tedavi ederken, birden fazla
enjeksiyon uygulanmamalıdır. Yanıta bağlı olarak, maksimum dozun aşılmaması şartıyla
takip eden seanslarda birkaç enjeksiyon uygulanabilir.
Ağsı venlerin merkezi venlerin sklerizasyon ile tedavisi:
Tedavi uygulanan bölgenin büyüklüğüne bağlı olarak, 0,1-0,2 mL VARİKANOL
intravasküler olarak enjekte edilmelidir.
Ağsı varisler için sklerizasyon tedavisi:
Tedavi uygulanan bölgenin büyüklüğüne bağlı olarak, 0,1-0,3 mL VARİKANOL
intravasküler olarak enjekte edilmelidir.
Küçük varislerin sklerizasyon tedavisi:
Tedavi uygulanan bölgenin büyüklüğüne bağlı olarak, 0,1-0,3 mL VARİKANOL
intravasküler olarak enjekte edilmelidir.
Uygulama şekli:
Küçük varislerin sklerizasyon ile tedavisi:
Enjeksiyonlar yalnızca yatay konumdaki ya da yatay düzlemden yaklaşık 30-45˚ yükseltilmiş
bacağa uygulanmalıdır. Ağsı venlere uygulananlar da dahil olmak üzere, tüm enjeksiyonlar
intravenöz olarak uygulanmalıdır.
Çok ince iğneler (örneğin, insülin iğneleri) ve kolayca hareket eden enjektörler kullanılır.
Ponksiyon yüzeysel olarak yapılır ve iğne intravenöz konumda iken enjeksiyon yavaşça
uygulanır.
Not:
Varislerin derecesine ve boyutuna bağlı olarak, 1-2 hafta aralıklarla birkaç tedavi seansının
uygulanması gerekebilir.
Bazen gelişebilen trombuslar (pıhtılar), ensizyon ve pıhtı sıkılarak uzaklaştırılır.
2VARİKANOL enjeksiyonundan sonra uygulanan kompresyon tedavisi:
Enjeksiyon yeri kapatıldıktan sonra, sıkı bir kompresyon bandajı ya da elastik bir çorap
uygulanmalıdır. Daha sonra, hasta, tercihen uygulama yerine kolay ulaşılabilecek bir yerde 30
dakika kadar yürümelidir.
Kompresyon süresi:
Kompresyon 5-7 gün uygulanmalıdır. Yaygın varisler için, kısa traksiyon bandajları ile daha
uzun bir kompresyon tedavisi önerilmektedir.
Bandajın özellikle uyluk ve konik ekstremiteler üzerinden kaymasını önlemek için, asıl
kompresyon bandajının altına bir köpük bandajı ile destek yapılması önerilmektedir.
Skleroterapinin başarılı olması, eksiksiz ve dikkatli bir uygulama sonrası kompresyon
tedavisine bağlıdır.
4.3. Kontrendikasyonlar
VARİKANOL aşağıdaki durumlarda varislerin sklerizasyon ile tedavisinde kesinlikle
kullanılmamalıdır:
 Lauromakrogol 400 veya yardımcı maddelerden herhangi birine karşı aşırı duyarlılığı
olduğu bilinen hastalarda,
 Akut şiddetli sistemik hastalığı olan kişilerde (özellikle de tedavi edilmemişse),
 Hareket edemeyen hastalarda,
 Şiddetli arteriyel oklüzif hastalığı olan kişilerde (Fontaine evresi III ve IV),
 Tromboembolik hastalıkları olan kişilerde,
 Yüksek tromboz riski taşıyan hastalarda (örneğin, kalıtsal trombofilisi olan ya da
hormonal kontraseptif ya da hormon replasman tedavisi kullanımı, obezite, sigara
kullanımı ve uzun süreli hareketsizlik gibi çoklu risk faktörlerine sahip hastalar).
Şiddetine bağlı olarak, varisler için uygulanan sklerizasyon ile tedavi, aşağıdaki durumların
gözlendiği hastalarda nispeten kontrendike olabilir:
 Febril durumlar,
 Bronşiyal astım ya da alerjiye karşı kuvvetli yatkınlık,
 Genel sağlık durumunun kötü olması,
3 Ağsı venler: arteriyel oklüzif hastalık (Fontaine evresi II),
 Bacak ödemi (eğer kompresyon etkili olmuyorsa),
 Tedavi bölgesinde enflamatuvar deri hastalığı,
 Mikroanjiyopati ya da nöropati semptomları,
 Bozulmuş mobilite.
4.4. Özel kullanım uyarıları ve önlemleri
Sklerozanlar arter içine enjekte edilmemelidir; çünkü amputasyonu gerektirebilecek kadar
şiddetli nekrozlara yol açabilirler. Böyle bir durumda, müdahale için derhal bir damar cerrahı
çağırılmalıdır (bkz. Bölüm 4.9).
Yüz bölgesindeki bir endikasyon tüm sklerozanlar için dikkatlice değerlendirilmelidir; çünkü
intravasküler enjeksiyon arterlerde basıncın tersine çevrilmesine ve dolayısıyla da geri
dönüşümsüz görüş bozukluklarına (körlük) yol açabilir.
Ayak ya da malleolar bölge gibi belirli vücut alanlarında, yanlışlıkla arter içine enjeksiyon
yapma riski artabilir. Bu nedenle, tedavi sırasında özel dikkat göstererek, yalnızca düşük
konsantrasyonlarda küçük miktarlar uygulanmalıdır.
Acil durum önlemleri ve antidotlar:
Anafilaktik reaksiyonlar:
Anafilaktik reaksiyonlar seyrek görülen; fakat potansiyel olarak yaşamı tehdit edici
durumlardır. Böyle durumlar için, hekim hazırlıklı olmalı ve uygun bir acil durum ekipmanını
hazır bulundurmalıdır. Beta blokörlerle ya da ADE (anjiyotensin dönüştürücü enzim)
inhibitörleriyle tedavi, kardiyovasküler etkileri nedeniyle, anafilaktik şok için uygulanan acil
durum prosedürlerini etkileyebilir (bkz. Bölüm 4.9).
VARİKANOL %5 (hacim/hacim) alkol içermektedir. Bu durum, alkolizm geçmişi olan
hastalarda dikkate alınmalıdır.
VARİKANOL potasyum içerir; fakat bu değer her bir ampulde 1 mmol (39 mg)’den
düşüktür, yani esasında “potasyum içermez”.
VARİKANOL sodyum içerir; fakat bu değer her bir ampulde 1 mmol (23 mg)’den düşüktür,
yani esasında “sodyum içermez”.
44.5. Diğer tıbbi ürünler ile etkileşimler ve diğer etkileşim şekilleri
Lauromakrogol 400 bir lokal anesteziktir. Diğer anesteziklerle kombinasyon halinde
kullanıldığı takdirde, bu anesteziklerin kardiyovasküler sistem üzerinde aditif etkiye yol açma
riski vardır.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Doğum kontrol yöntemleriyle bilinen bir etkileşimi bulunmamaktadır.
VARİKANOL kullanan ve çocuk doğurma potansiyeli bulunan veya gebe kalmayı planlayan
kadınların doktora danışmaları ve uygun bir kontrasepsiyon yöntemi ile gebelikten
korunmaları önerilir.
Gebelik dönemi
VARİKANOL kesinlikle gerekli olmadıkça gebelik döneminde kullanılmamalıdır.
VARİKANOL’ün gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar üreme toksisitesinin bulunduğunu göstermiş, fakat teratojenik
potansiyel gözlenmemiştir (bkz. Bölüm 5.3).
Laktasyon dönemi
İnsanlarda lauromakrogol 400’ün anne sütüne geçme olasılığıyla ilgili herhangi bir araştırma
yapılmamıştır. Emzirme döneminde sklerizasyon ile tedavi gerektiği takdirde emzirmeye 2-3
gün ara verilmesi tavsiye edilir.
Üreme yeteneği/Fertilite
Lauromakrogol 400’ün üreme yeteneği üzerindeki etkisi ile ilgili klinik öncesi güvenlilik
çalışmaları yapılmıştır. İnsanlarda lauromakrogol 400’ün fertilite üzerindeki etkisi hakkında
hiçbir veri mevcut değildir. Erkek ve dişi sıçanlarda lauromakrogol 400’ün üreme
performansı üzerinde hiçbir etkisi yoktur (bkz. Bölüm 5.3).
54.7. Araç ve makine kullanımı üzerindeki etkiler
VARİKANOL’ün taşıt ve makine kullanma yeteneği üzerinde bilinen herhangi bir olumsuz
etkisi yoktur.
4.8. İstenmeyen etkiler
Aşağıda listelenen advers reaksiyonlar, dünya çapında lauromakrogol 400 kullanımı ile ilişkili
olarak rapor edilmiştir. Bazı durumlarda, bu reaksiyonlar güçten düşürmekle birlikte çoğu
durumda sadece geçici olmuştur. Bunlar genelde spontan raporları içerdiğinden, tanımlanmış
bir hasta grubunu refere etmeden veya kontrol grubu bulunmadan, sıklıkları tam olarak
hesaplamak ya da her zaman ilaca maruziyetle kesin bir nedensel ilişki göstermek mümkün
değildir. Ancak, uzun süreli deneyimlere dayanarak, sağlam bir değerlendirme mümkündür.
Bacaktaki varislerin tedavisi sırasında yanlışlıkla etraftaki dokuya enjeksiyon yapıldıktan
sonra (paravenöz enjeksiyon), özellikle ciltte ve alttaki dokuda (ve seyrek olarak sinirlerde)
lokal advers etkiler (örneğin nekroz) gözlenmiştir. Risk, uygulanan VARİKANOL
konsantrasyonu ve hacmi ile artmaktadır. Bunun yanı sıra, aşağıdaki advers etkiler belirtilen
sıklıklarda gözlenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaktik şok, anjiyoödem, jeneralize ürtiker, astım (astım atağı)
Sinir sistemi hastalıkları
Çok seyrek: Serebrovasküler olay, baş ağrısı, migren, parestezi (lokal), bilinç kaybı,
konfüzyon durumu, baş dönmesi, konuşma zorluğu, kas koordinasyon bozukluğu (ataksi),
hemiparezi, oral hipoestezi
Göz hastalıkları
Çok seyrek: Reversibl görme bozukluğu
Kardiyak hastalıklar
Çok seyrek: Kardiyak arrest, stres kardiyomiyopati, palpitasyonlar, anormal kalp hızı
6Vasküler hastalıklar
Yaygın: Neovaskülarizasyon, hematom
Yaygın olmayan: Yüzeysel tromboflebit, flebit
Seyrek: Derin ven trombozu (muhtemelen temelde var olan hastalığa bağlı)
Çok seyrek: Pulmoner embolizm, vazovagal senkop, dolaşım kollapsı, vaskülit
Solunum, göğüs bozuklukları ve mediastinal hastalıklar
Çok seyrek: Dispne, göğüste rahatsızlık (göğüste baskı hissi), öksürük
Gastrointestinal hastalıklar
Çok seyrek: Tat duyusu değişikliği, bulantı, kusma
Deri ve deri altı doku hastalıkları
Yaygın: Ciltte hiperpigmentasyon, ekimoz
Yaygın olmayan: Alerjik dermatit, kontakt ürtiker, cilt reaksiyonu, eritem
Çok seyrek: Hipertrikoz (skleroterapi alanında)
Kas-iskelet bozukluklar, bağ doku ve kemik hastalıkları
Seyrek: Ekstremitelerde ağrı
Genel bozukluklar ve uygulama bölgesine ilişkin hastalıklar
Yaygın: Enjeksiyon yerinde ağrı (kısa süreli), enjeksiyon yerinde tromboz (lokal varis içi kan
pıhtıları)
Yaygın olmayan: Nekroz, endürasyon, şişme
Çok seyrek: Pireksi, yüzde kızarıklık, asteni, kırıklık
Araştırmalar
Çok seyrek: Anormal kan basıncı
Yaralanma ve zehirlenme ve prosedüre ait komplikasyonlar
Yaygın olmayan: Sinir hasarı
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı doz (konsantrasyonun ya da hacmin çok yüksek olmasından kaynaklanan) özellikle
paravenöz enjeksiyondan sonra lokal nekroza neden olabilir.
Varis tedavisi sırasında yanlış uygulamadan sonra oluşan lokal zehirlenmenin tedavisi:
a) Arter içine enjeksiyon:
 Kanül yerinde bırakılır; çıkmışsa, ponksiyon yerine yeniden yerleştirilir.
 Adrenalin ilave etmeksizin, 5-10 mL lokal anestezik enjekte edilir.
 10.000 IU heparin enjekte edilir.
 İskemik bacağa tampon yapılır ve bacak aşağı indirilir.
 Hasta önlem olarak hastaneye kaldırılır (vasküler cerrahi).
b) Paravenöz enjeksiyon:
Paravenöz olarak enjekte edilen VARİKANOL’ün miktarına ve konsantrasyonuna bağlı
olarak uygulama yerine, mümkünse hiyalüronidaz ile birlikte 5 ila 10 mL serum fizyolojik
enjekte edilir. Eğer hastada şiddetli ağrı varsa, bir lokal anestezik (adrenalinsiz) enjekte
edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal enjeksiyonla uygulanan sklerozan ajan
ATC kodu: C05BB02
Etki mekanizması:
Lauromakrogol 400, konsantrasyon ve hacmine bağlı olarak kan damarlarının endoteline
hasar verici bir etkiye sahiptir.
8Varislerin sklerizasyon ile tedavisini takiben uygulanan kompresyon bandajı, hasarlı ven
duvarlarını sıkıştırarak, aşırı kan pıhtısı oluşumunu ve başlangıçta oluşan pariyetal kan
pıhtısının rekanalizasyonunu önlemektedir. Bu, hedeflenen fibröz dokuya dönüşümü ve
dolayısıyla da sklerozu sağlamaktadır.
Ayrıca, lokal anestezik etkisi de vardır. Lauromakrogol 400, duyusal sinir liflerinin ileti
kapasitesinin yanı sıra, terminal duyu organlarının (reseptörler) uyarılabilirliğini de lokal ve
geri dönüşümlü olarak baskılamaktadır.
Klinik çalışmalar
VARİKANOL’ün farklı konsantrasyonlarında kapsamlı bulgular vardır ancak kontrollü klinik
çalışmalardan bilinen uzun vadeli sonuçlar yoktur.
Sodyum tetradesilsülfat ile karşılaştırılması:
%1 Lauromakrogol 400 için toplam 50 hastada sodyum tetradesilsülfat ile karşılaştırıldığı,
ABD’deki iki benzer çalışmadan elde edilen sonuçlar mevcuttur. Küçük varislerin (1-3 mm)
resolüsyonu ile ilgili olarak, her iki tedavi grubu arasında anlamlı bir fark bulunmamıştır. %1
Lauromakrogol 400 için, bir çalışmada 4,31’lik bir etkililik puanı (standart sapma 0,62), diğer
bir çalışmada tedaviden 4 ay sonra 4,28’e (standart sapma 0,89) karşılık bulunmuştur. (“1” =
tedaviden önceki halinden daha kötü; “2” = olduğu gibi aynı; “3” = varislerin azınlığı
çözüldü; “4” = varislerin çoğunluğu çözüldü; “5” = varislerin tamamı çözüldü).
Plasebo kontrollü çalışma:
Plasebo kontrollü bir çalışmada, %1 lauromakrogol 400 (15 hasta), ayakta 1-3 mm çapında
orta büyüklükteki varislerde, plasebo grubundan (11 hasta) istatistiksel olarak (5 puanlı ölçek
ile ölçülen varislerin resolüsyonu) anlamlı daha iyi sonuçlar göstermiştir. Ayrıca hasta
memnuniyeti %1 VARİKANOL ile’de istatistiksel olarak anlamlı derecede daha iyi olduğu
kanıtlanmıştır (5 puanlık ölçekte).
EASI çalışması:
Çok merkezli, randomize, çift kör bir çalışmada (EASI çalışması), %0,5 lauromakrogol 400
ile (ağsı venler, (n=94)), %1 lauromakrogol 400 ile (retiküler varisler, (n=86)), sodyum
tetradesilsülfat %1 olarak bilinen ABD’de onaylanmış bir sklerozan ajan ile (her iki çeşit
varis için AB pazarlama yetkisine göre kullanılan, (n=105)), ya da plasebo olarak bir izotonik
salin ile (aynı şekilde her iki çeşit varis için, (n=53)) toplam 338 hasta tedavi edilmiştir.
9Primer sonlanım noktasının değerlendirilmesi için, uzman doktor ve iki kör deneyimli uzman,
standart bir prosedüre göre 10x10 cm2’lik tedavi alanından alınan dijital görüntüleri, üç olası
tedavi seansının sonundan 12 hafta sonra, aynı alanın tedaviden hemen önce alınan
görüntüleri ile karşılaştırılmıştır. Verimlilik dijital görüntüler kullanılarak değerlendirilmiştir,
1= öncekinden daha kötü, 2= önceki ile aynı, 3= orta derecede iyileşme, 4= iyi iyileşme veya
5= tedavinin tam başarısı.
Lauromakrogol 400’ün etkililiği 4,52 ± 0,65 olarak derecelendirilmiştir. Plasebo 2,19 ± 0,41
ile istatistiksel olarak anlamlı derecede daha kötüdür (p<0,0001). Sodyum tetradesilsülfat %1
(4,47 ± 0,74) lauromakrogol 400 ile benzer olarak derecelendirilmiştir. Lauromakrogol 400
ile tedavi edilen hastaların %95’inde, sodyum tetradesilsülfat %1 ile tedavi edilen hastaların
%92’sinde, ancak plasebo ile tedavi edilen hastaların sadece %8’inde tedavinin başarısı, 4
veya 5 puanlık skor olarak belirlenmiştir (plaseboya göre fark p<0,0001).
12 ve 26 haftadan sonra, hastalar memnuniyet derecelerini sınıflandırmıştır (1=hiç memnun
değil, 2=memnun değil, 3=orta derecede memnun, 4=memnun, 5=çok memnun). İstatistiksel
olarak anlamlı derecede (p<0,0001) çoğu hasta sodyum tetradesilsülfat %1 (%64, %63) ya da
plasebo (%13, %11) ile karşılaştırıldığında lauromakrogol 400 (%88, %84) ile memnun veya
çok memnun kalmışlardır.
Lokal semptomların insidansı, ör. irritasyon, hiperpigmentasyon ve hematom, sodyum
tetradesilsülfat %1 ile tedavi edilen hastalarda istatistiksel olarak anlamlı derecede yüksekti.
Bu durum bu hastaların düşük memnuniyetinin nedenini açıklayabilir.
Pozoloji ile ilgili veriler, çeşitli polidokanol konsantrasyonları ile çalışmalar:
Konsantrasyon kontrollü çalışmalarda, luromakrogol 400 %0,25, %0,5, %1, %2 ve %3
etkililiği (varislerin çözünürlüğünü, makroskopik değerlendirme ve hasta değerlendirmesini
içeren kompozit değerlendirme) çeşitli tiplerdeki varisler için 5 puanlık bir ölçek ile
incelenmiş; kötüleşmiş, etkisiz, biraz etkili, etkili, oldukça etkili arasında ayrım yapılmıştır.
Küçük varisler
Lauromakrogol 400 %0,5 (18 hasta) ve %1 (18 hasta) karşılaştırması:
İstatistiksel olarak anlamı bir farklılık yoktur.
Lauromakrogol 400 %0,25 (18 hasta) ve %0,5 (19 hasta) karşılaştırması: ,
10Lauromakrogol 400 %0,5 istatistiksel olarak anlamlı daha iyi sonuçlar göstermiştir.
Orta büyüklükteki varisler
Lauromakrogol 400 %0,5 (26 hasta) ve %1 (28 hasta) karşılaştırması:
Lauromakrogol 400 %1 istatistiksel olarak anlamlı daha iyi sonuçlar göstermiştir.
Lauromakrogol 400 %1 (23 hasta) ve %2 (24 hasta) karşılaştırması:
İstatistiksel olarak anlamlı bir farklılık yoktur.
Büyük varisler
Lauromakrogol 400 %2 (30 hasta) ve %3 (26 hasta) karşılaştırması:
Lauromakrogol 400 %3 istatistiksel olarak anlamlı daha iyi sonuçlar göstermiştir.
5.2. Farmakokinetik özellikler
Genel özellikler
Emilim:
37 mg 14C-lauromakrogol 400, altı sağlıklı deneğe yüksek oranda seyreltilmiş çözelti halinde,
büyük safen vene uygulama yoluyla verilmiştir. Lauromakrogol 400’ün plazmada
konsantrasyon-zaman seyri bifazik özellikte olmuştur. AUC değeri 3,16 mcg x saat/mL’dir.
∞
Bir başka çalışmada, varisli 6 hastada (çap>3 mm) %3 lauromakrogol 400’ün tedavisinden
sonra lauromakrogol 400 moleküllerinin plazma konsantrasyonları saptanmıştır. AUC değeri
∞
6,19-10,9 mcg x saat/mL’dir.
Dağılım:
Dağılım hacmi 17,9 L olarak bulunmuştur.
Biyotransformasyon:
Klinik olmayan çalışmalar lauromakrogol 400’ün kısmen metabolize olduğunu göstermiştir.
Ağırlıklı olarak, hepatik sitokrom P450 enzimleri farklı polimerizasyon derecesine sahip
ürünlere veya metabolitlere parçalanır. Lauromakrogol 400, yağlı alkollere metabolize
edilmiştir ve ß-oksidasyona uğramıştır.
11Eliminasyon:
Lauromakrogol 400 ve işaretli metabolitlerinin terminal eliminasyon yarı ömrü 4,09 saat
olarak bulunmuştur. Total klerens ise 11,68 L/saattir. Uygulanan dozun %89’u ilk 12 saat
içerisinde kandan elimine edilmiştir.
Bir başka çalışmada, plazma yarı ömrü 0,94-1,27 saat, ortalama total klerens 12,41 L/saattir.
Doğrusallık/Doğrusal olmayan durum:
Lauromakrogol 400’ün farmakokinetik özellikleri doz doğrusallığı göstermiştir.
5.3. Klinik öncesi güvenlilik verileri
Hayvan deneylerinde, lauromakrogol 400’ün nispeten düşük bir akut toksisiteye sahip olduğu
gözlenmiştir. Güvenlilik farmakolojisi çalışmalarında negatif kronotropik, inotropik ve
dromotropik etkiler gözlenmiş ve kan basıncında düşüş saptanmıştır. Eş zamanlı olarak diğer
lokal anestezikler verildiğinde ilave proaritmik etkiler gözlenmiştir. Tekrarlanan
lauromakrogol 400 uygulamasından sonra, araştırılan tüm türlerdeki bazı hayvanlarda
bağırsaklarda, böbreküstü bezlerinde ve karaciğerde (tavşanlarda bunlara ek olarak
böbreklerde) histolojik değişiklikler gözlenmiştir.
Lauromakrogol 400, araştırılan tüm türlerde hematüriye neden olmuştur. 4 mg/kg vücut
ağırlığı/gün ya da daha yüksek dozlarda, erkek sıçanlarda art arda 7 gün uygulamadan sonra
karaciğer ağırlığında artış görülmüştür. 14 mg/kg/gün ya da daha yüksek dozlarda ise
ALAT/GPT ve ASAT/GOT aktivitesinde artış görülmüştür.
Mutajenisite:
Lauromakrogol 400 in vitro ve in vivo olarak kapsamlı testlere tabi tutulmuştur.
Lauromakrogol 400’ün memeli hücrelerinde poliploidleri indüklediği bir in vitro test
haricinde, tüm testlerin sonuçları negatif bulunmuştur. Bununla birlikte, tıbbi ürün talimatlara
uyularak kullanıldığı takdirde, herhangi anlamlı bir klinik genotoksik potansiyel
beklenmemektedir.
Üreme toksisitesi:
Lauromakrogol 400’ün birkaç hafta boyunca ya da organogenez esnasında her gün intravenöz
uygulanması, sıçanlarda erkek ya da dişi fertilitesi ya da erken embriyo gelişimi üzerinde
herhangi bir etkiye neden olmamıştır. Aynı zamanda sıçanlarda ya da tavşanlarda teratojenik
12etkileri indüklememiştir; fakat maternal toksik doz aralığında embriyotoksik ve fötotoksik
etkiler (artan embriyo/fötal mortalitesi, fötal ağırlığının azalması) görülmüştür. Organogenez
esnasında uygulama art arda 4 gün olacak şekilde aralıklarla sınırlandığında, maternal toksik
etki ya da embriyotoksik/fötotoksik etkiler ortaya çıkmamıştır (tavşanlarda). Gebeliğin geç
döneminde ve emzirme döneminde annelerine iki günde bir intravenöz lauromakrogol 400
uygulanan sıçanlarda perinatal ve postnatal gelişim, davranış ve üremede herhangi bir
bozulma olmamıştır. Lauromakrogol 400, sıçanlarda plasental bariyeri geçer.
6. FARMASÖTİK ÖZELLİKLER
6.1. Yardımcı maddelerin listesi
Etanol %96
Potasyum dihidrojen fosfat
Disodyum hidrojen fosfat dihidrat
Enjeksiyonluk su
6.2. Geçimsizlikler
Bu tıbbi ürüne ait geçimlilik çalışmaları olmadığından diğer tıbbi ürünlerle karıştırılarak
kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklıklarında saklayınız.
Ampul tek kullanımlıktır. Kullanımdan sonra kalan kısım atılmalıdır.
6.5. Ambalajın niteliği ve içeriği
VARİKANOL, 2 mL çözelti içeren 2 mL kapasiteli tip I renksiz 5 adet cam ampul içerisinde
pazarlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
137. RUHSAT SAHİBİ
VEM İLAÇ San. ve Tic. A. Ş.
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2022/146
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.03.2022
Ruhsat yenileme tarihi:
10. KÜB’ÜN YENİLENME TARİHİ
14