KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZENARO 5 mg film tablet
2. KALİTATİF VE KANTİTATİF BİLEŞİM
Etkin madde :
Her film tablette:
Levosetirizin dihidroklorür 5 mg
Yardımcı madde(ler):
Laktoz monohidrat (sığır sütünden elde edilmiş) 67,5 mg
Sodyum nişasta glikolat (A tipi) 1,0 mg
Yardımcı maddeler için 6.1’e bakınız.
3. FARMASÖTİK FORM
Film tablet
Bir yüzünde “e” kabartması bulunan beyazımsı oblong bikonveks film tablet.
4. KLİNİK ÖZELLİKLER
4.1.Terapötik endikasyonlar
ZENARO, 6 yaşın üzerindeki hastalarda, alerjik rinit (intermittan/persistan veya
mevsimsel/perennial) ve kronik idiopatik ürtiker ile ilişkili semptomların giderilmesinde
endikedir.
4.2. Pozoloji ve uygulama şekli Pozoloji/uygulama sıklığı ve süresi:
6-12 yaş arası çocuklarda
Önerilen günlük doz 5 mg’dır (1 film tablet).
12 yaş ve üzeri adölesanlarile yetişkinlerde Önerilen günlük doz 5 mg’dır (1 film tablet).
Kronik ürtiker tedavisinde, günde 5 mg (1 film kaplı tablet) ile yanıt alınamayan hastalarda
ZENARO dozu günde 20 mg’a (4 film kaplı tablet) kadar artırılır.
Yaşlılarda
Orta-ağır şiddette böbrek yetmezliği olan hastalarda dozun ayarlanması önerilir (Bkz.Bölüm 4.2).
İntermitan alerjik rinit (haftada 4 günden az ya da 4 haftadan kısa süren belirtiler) hastalığa ve
öyküye göre tedavi edilir. Belirtiler geçtiğinde tedavi kesilebilir ve belirtiler tekrar görüldüğünde
tedaviye yeniden başlanabilir. Persistan alerjik rinit durumunda (haftada 4 günden fazla ve 4
haftadan uzun süren belirtiler), hastanın alerjenlere maruz kaldığı dönem boyunca tedavinin
sürdürülmesi önerilir. Levosetirizin 5 mg film tablet ile yapılan klinik çalışmalar, 6 aylık tedavi
dönemi için mevcuttur.
1/12Uygulama şekli:
Film tablet ağızdan alınmalıdır, bir miktar sıvı ile tam olarak yutulmalıdır. Yemeklerle
birlikte veya yemeklerden bağımsız olarak alınabilir. Günlük dozun tek bir seferde alınması
önerilir.
Özel popülasyonlara ilişkin ek bilgiler:
Böbrek yetmezliği:
• Doz aralıkları kişinin böbrek fonksiyonlarına göre bireyselleştirilir. Doz ayarlaması,
aşağıdaki tablo uyarınca yapılır. Bu doz tablosunu kullanmak için, hastanın kreatinin klirensi
(Cl ) mL/dak olarak hesaplanmalıdır.
cr
Cl mL/dak değeri serum kreatinin (mg/dL) değerinin aşağıdaki formüle uygulanmasıyla
cr
hesaplanır.
[40 - yaş (yıl)] × ağırlık (kg)
Cl = (× 0,85 kadınlar için)
cr
72 × serum kreatinin değeri (mg/dL)
Böbrek Fonksiyon Bozukluğu Olan Hastalarda Doz Ayarlaması:
Grup Kreatinin klirensi Doz ve Doz sıklığı
(mL/dak)
Normal ≥ 80 Günde 1 kez 5 mg
Hafif 50-79 Günde 1 kez 5 mg
Orta 30-49 İki günde 1 kez 5 mg
Ağır < 30 Üç günde 1 kez 5 mg
Son dönem böbrek yetmezliği < 10 Kontrendike
ve diyalizdeki hastalarda
• Böbrek yetmezliği olan pediyatrik hastalarda doz, hastanın renal klirensi ve vücut ağırlığı
göz önüne alınarak bireysel olarak ayarlanmalıdır. Böbrek yetmezliği olan çocuklar için
spesifik veri bulunmamaktadır.
Karaciğer yetmezliği:
Sadece karaciğer yetmezliği olan hastalarda herhangi bir doz ayarlamasına gerek yoktur.
Karaciğer ve böbrek yetmezliği bir arada olan hastalarda doz ayarlaması önerilmektedir (Bkz.
Bölüm 4.2).
Pediyatrik popülasyon:
6 ila 12 yaş arası çocuklar:
Önerilen günlük doz 5 mg’dır (1 film tablet)
2 ila 6 yaş arası çocuklarda film kaplı tablet formülasyonunda dozajın ayarlanması mümkün
değildir.Levosetirizinin pediyatrik formülasyonunun kullanılması tavsiye edilir.
2/12Geriyatrik popülasyon:
Orta ila şiddetli böbrek yetmezliği olan yaşlı hastalarda dozun ayarlanması önerilir (Bkz. Bölüm 4.2).
4.3. Kontrendikasyonlar
ZENARO, herhangi bir piperazin türevi veya yardımcı maddelerden herhangi birine (Bölüm
6.1’de listelenmiştir) karşı aşırı duyarlılığı olanlarda kontrendikedir.
Ağır böbrek yetmezliği (kreatinin klirensi <10 mL/dak) olan hastalarda kontrendikedir.
4.4. Özel kullanım uyarıları ve önlemleri
Film tablet formülasyonu uygun doz adaptasyonuna izin vermediğinden, 6 yaş altında çocuklarda
kullanımı önerilmez. Bu nedenle, 6 yaşın altındaki çocuklarda levosetirizinin pediyatrik
formülasyonunun kullanımı önerilir.
Alkol ile birlikte alındığında dikkatli olunması önerilir (Bkz. Bölüm 4.5).
Levosetirizin üriner retansiyon riskini artırabileceğinden, üriner retansiyonun (örn. omurilik
lezyonu, prostatik hiperplazi) predispozan faktörleri bulunan hastalarda dikkatli kullanılmalıdır.
Epilepsi hastalarında ve konvülsiyon riski olan hastalarda, levosetirizin nöbet şiddetinin artmasına
neden olabileceğinden dikkatli olunmalıdır.
Deri alerji testlerine olan yanıt antihistaminikler tarafından inhibe edilir ve bu testler
uygulanmadan 3 gün önce antihistaminik kullanımına ara verilmelidir.
Tedavi başlangıcında mevcut olmasa dahi, levosetirizin bırakıldığında kaşıntı meydana gelebilir.
Semptomlar kendiliğinden geçebilir. Bazı vakalarda, semptomlar şiddetli olabilir ve tedaviye
tekrar başlanmasını gerektirebilir. Tedavi tekrar başlatıldığında semptomlar düzelmelidir.
Bu ürün 67,5 mg laktoz monohidrat (sığır sütünden elde edilen) içerir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Levosetirizin ile CYP3A4 indükleyicileri ya da başka bir ilaçla yapılmış etkileşim çalışması
bulunmamaktadır.Levosetirizininrasemat bileşiği olan setirizin ile yapılan çalışmalarda, klinikte
anlamlı advers etkileşimlerin (örn.psödoefedrin, simetidin, ketokonazol, eritromisin, antipirin,
azitromisin, glipizid ve diazepam ile) olmadığı gösterilmiştir. Teofilin (günde bir kez 400 mg) ile
yapılan çok dozlu bir çalışmada setirizin klirensinde küçük bir azalma (% 16) gözlenmiş; ancak
setirizin ile birlikte uygulandığında teofilinin dağılımı değişmemiştir.
Ritonavir (günde iki defa 600 mg) ve setirizin (günde 1 kez 10 mg) ile yapılan bir çoklu doz
çalışmasında, setirizine maruziyet yaklaşık % 40 artmış, setirizin ile birlikte uygulandığında
ritonavirin dağılımı hafifçe azalmıştır (-% 11).
3/12Levosetirizin gıdalar ile birlikte alındığında emilim hızında azalma olmasına karşın emilim
miktarı değişmemektedir.
Hassas hastalarda, alkol veya diğer santral sinir sistemi depresanlarının setirizin veya levosetirizin
ile birlikte eşzamanlı kullanımı, uyanıklıkta ve performansın bozulmasında ilave düşüşlere neden
olabilir.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar ZENARO ile tedavi edilebilir. ZENARO’nun oral
kontraseptiflerle eş zamanlı kullanımının kontrasepsiyon etkinliğini azaltması beklenmez.
Gebelik dönemi
Levosetirizin için gebelikte kullanım ile ilgili klinik veri sınırlı (300 gebelik verisinden az), ya da
bulunmamaktadır. Ancak levosetirizinin rasematı olan setirizin için gebe kadınlarda büyük
miktarda bir veri (1000 gebelik verisinden daha fazla), herhangi bir malformasyon veya
fetüs/yenidoğan toksisitesine neden olmadığını göstermiştir. Hayvan çalışmaları, gebelik,
embriyonal/fetal gelişim, doğum ve doğum sonrası gelişim ile ilgili doğrudan ya da dolaylı
herhangi bir zararlı etki göstermemektedir (Bkz. Bölüm 5.3).
Hayvanlar üzerinde yapılan çalışmalar; gebelik, embriyonal/fetal gelişim, doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(Bkz. Bölüm 5.3).
Laktasyon dönemi
Levosetirizinin rasematı olan setirizinin insan sütüne geçmektedir. Bu nedenle, levosetirizinin de
insan sütüne geçmesi olasıdır. Anne sütü verilen infantlarda levosetirizin ile ilişkili advers
reaksiyonlar gözlenebilir.
Bu nedenle emziren kadınlarda ZENARO kullanması önerilmemektedir.
Üreme yeteneği/Fertilite
Levosetirizin için veri bulunmamaktadır.
4.7 Araç ve makine kullanımı üzerindeki etkiler
Karşılaştırmalı klinik çalışmalarda, levosetirizinin önerilen dozlarda kullanıldığında, zihinsel
dikkati, refleksleri veya araç kullanma yeteneğini olumsuz etkilediğine dair herhangi bir bulgu
4/12ortaya çıkmamıştır. Ancak, levosetirizin kullanan bazı hastalarda somnolans, yorgunluk ve asteni
görülebilir. Bu nedenle, araç kullanması gereken, potansiyel olarak tehlikeli aktivitelerde bulunan
veya makine kullanmak zorunda olan hastalar, ilaca verdikleri yanıtı dikkate almalı, dikkatli
olmalıdırlar.
4.8 İstenmeyen etkiler
12-71 yaş grubundaki kadın ve erkeklerde yapılan terapötik çalışmalarda, levosetirizin 5 mg
grubundaki hastaların % 15,1’inde, plasebo grubundaki hastaların % 11,3’ünde en az bir advers
ilaç reaksiyonu görülmüştür. Bu advers ilaç reaksiyonlarının % 91,6’sı hafif ve orta şiddettedir.
Terapötik çalışmalarda, advers olaylara bağlı olarak tedaviyi bırakanların oranı, levosetirizin 5 mg
ile % 1 (9/935); plasebo ile % 1,8 (14/771) idi.
Levosetirizin ile yapılan klinik çalışmalarda 935 gönüllü, tavsiye edilen 5 mg’lık günlük dozu
almıştır. Levosetirizin 5 mg ya da plasebo alan hastalarda elde edilen bu verilerde, % 1 ya da daha
fazla oranda (yaygın: (≥ 1/100, ≤ 1/10) aşağıdaki advers ilaç reaksiyon insidansları
bildirilmiştir:
Tercih edilen isim Plasebo Levosetirizin 5 mg
(WHOART) (n=771) (n=935)
Baş ağrısı 25 (% 3,2) 24 (% 2,6)
Somnolans 11 (% 1,4) 49 (% 5,2)
Ağız kuruluğu 12 (% 1,6) 24 (% 2,6)
Yorgunluk 9 (% 1,2) 23 (% 2,5)
Ayrıca istenmeyen etkilerin yaygın olmayan (≥ 1/1.000 ila < 1/100), sıklığında asteni veya karın
ağrısı gözlemlenmiştir.
Somnolans, yorgunluk ve asteni gibi sedatif advers ilaç reaksiyonlarının tamamı, levosetirizin 5
mg’da (% 8,1) plaseboya göre (% 3,1) daha sıktır.
Pediatrik popülasyon:
6-11 aylık ve 1 yaş ile 6 yaş arası pediatrik hastalarda gerçekleştirilen iki plasebo kontrollü
çalışmada, 159 gönüllüye sırasıyla 2 hafta boyunca günlük 1,25 mg ve günde iki kez 1,25 mg
levosetirizin verilmiştir. Levosetirizin veya plasebo tedavisi altındakilerde aşağıda belirtilen
sıklıkta % 1 veya daha fazla oranlarda istenmeyen reaksiyonlar bildirilmiştir:
Sistem Organ Sınıfı ve Plasebo (n=83) Levosetirizin (n=159)
Tercih Edilen İsim
Gastrointestinal Hastalıklar
Diyare 0 3 (% 1,9)
Kusma 1 (% 1,2) 1 (% 0,6)
Konstipasyon 0 2 (% 1,3)
5/12Sinir Sistemi Hastalıkları
Somnolans 2 (% 2,4) 3 (% 1,9)
Psikiyatrik Hastalıklar
Uyku bozuklukları 0 2 (% 1,3)
1 haftadan daha az ila 13 haftaya kadar değişen çeşitli periyotlarda günlük 5 mg levosetirizine
maruz kalan yaşları 6-15 yaş arasındaki çocuklarda çift kör plasebo kontrollü çalışmalar
gerçekleştirilmiştir. Levosetirizin veya plasebo tedavisi altındakilerde aşağıda belirtilen sıklıkta %
1 veya daha fazla oranlarda istenmeyen reaksiyonlar bildirilmiştir.
Tercih Edilen İsim Plasebo (n=240) Levosetirizin 5 mg
(n=243)
Baş ağrısı 5 (%2,1) 2 (%0,8)
Somnolans 1 (%0,4) 7 (%2,9)
Pazarlama sonrası deneyim:
Pazarlama sonrası deneyimden elde edilen istenmeyen etkiler, sistem organ sınıfı ve görülme
sıklığına göre verilmektedir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek
(≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaktik şok dahil aşırı duyarlılık Bilinmiyor: Anafilaksiyi içeren hipersensitivite
reaksiyonu
Metabolizma ve beslenme hastalıkları
Bilinmiyor: İştah artışı
Psikiyatrik hastalıklar
Çok seyrek: Agresyon, ajitasyon, halüsinasyon, depresyon, insomnia, intihar düşüncesi, kabus
görme
Sinir sistemi hastalıkları
Yaygın: Baş ağrısı, somnolans
Bilinmiyor: Konvülsiyon, sersemlik, parestezi, baş dönmesi, senkop, titreme, disguzi
Göz hastalıkları
Bilinmiyor: Görme bozukluğu, bulanık görme, okülojirasyon
Kulak ve iç kulak hastalıkları
Bilinmiyor: Vertigo
6/12Kardiyak hastalıklar
Çok seyrek: Palpitasyonlar, taşikardi
Solunum, göğüs bozuklukları ve mediastinal hastalıklar
Bilinmiyor: Dispne
Gastrointestinal hastalıkları Yaygın: Ağız kuruluğu Yaygın olmayan: Karın ağrısı
Bilinmiyor: Bulantı, kusma, diyare
Hepato-bilier hastalıklar
Bilinmiyor: Hepatit
Deri ve deri altı doku bozuklukları
Bilinmiyor: Anjiyonörotik ödem, sabit ilaç erüpsiyonu, kaşıntı, döküntü, ürtiker
Kas-iskelet bozuklukları, bağ dokusu ve kemik hastalıkları
Bilinmiyor: Kas ağrısı (miyalji), artralji
Böbrek ve idrar yolu hastalıkları
Bilinmiyor: Dizüri, idrar retansiyonu
Genel bozukluklar ve uygulama bölgesine ilişkin hastalıklar
Yaygın: Halsizlik Yaygın olmayan: Asteni Bilinmiyor: Ödem
Araştırmalar
Bilinmiyor: Kilo artışı, karaciğer fonksiyon testlerinde anormallik
Seçili advers reaksiyonların tanımlanması
Levosetirizinin bırakılmasından sonra, kaşıntı raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı ve tedavisi
Semptomlar:
Doz aşımının belirtileri yetişkinlerde uyuşukluk; çocuklarda ise önce ajitasyon ve
huzursuzluk, ardından da uyuşukluk olabilir
Tedavi:
Levosetirizinin bilinen spesifik bir antidotu yoktur.
Doz aşımı söz konusuysa, semptomatik veya destekleyici tedavi önerilir. İlaç alındıktan sonra
kısa bir süre geçmişse mide lavajı düşünülmelidir. Levosetirizin, vücuttan hemodiyaliz ile etkili
7/12bir şekilde atılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik antihistaminik, piperazin türevi ATC kodu: R06A E09
Etki mekanizması
Levosetirizin, setirizinin (R) enantiyomeri, güçlü ve selektif bir periferik H1-reseptör
antagonistidir.
Bağlanma çalışmaları, levosetirizinin insan H -reseptörlerine yüksek afinitesi olduğunu
1
göstermektedir (Ki=3,2 nmol/L). Levosetirizin afinitesi, setirizininkinin (Ki=6,3 nmol/L) iki
katıdır. Levosetirizin, 115±38 dakikalık yarılanma ömrü ile H -reseptörlerinden ayrılır. Tek
1
uygulama sonrasında, levosetirizinin reseptör tutma oranı 4 saatte % 90, 24 saatte % 57’dir.
Sağlıklı gönüllülerde yapılan farmakodinamik çalışmalar, yarı dozda levosetirizinin, hem deride
hem de burunda setirizin ile eşdeğer aktiviteye sahip olduğunu göstermektedir.
Farmakodinamik etkiler
Levosetirizinin farmakodinamik aktivitesi randomize, kontrollü çalışmalarda incelenmiştir.
Levosetirizin 5 mg, desloratadin 5 mg ve plasebonun, histamin ile indüklenen kabarıklık ve
kızarıklıklar üzerindeki etkilerini karşılaştıran bir çalışmada, plasebo ve desloratadin ile
karşılaştırıldığında levosetirizin tedavisi kabarıklık ve kızarıklık oluşumunu, ilk 12 saatte en
yüksek olmak üzere 24 saat süren etki ile anlamlı derecede (p < 0,001) azaltmıştır.
Alerjenlere maruziyet testi odası modelinde yapılan plasebo kontrollü çalışmalarda, polen ile
indüklenen belirtilerin kontrolünde, levosetirizin 5 mg’ın etki başlangıcı, ilaç alımından 1 saat
sonra gözlenmiştir.
İn vitro çalışmalarda (“Boyden Chamber” ve hücre tabakalama teknikleri), levosetirizinin cilt ve
akciğer hücreleri boyunca eotaksin ile indüklenen, eozinofil transendoteliyal migrasyonunu inhibe
ettiği gösterilmiştir. İn vivo (“skin chamber” tekniği ile), 14 yetişkin hastada yapılan
farmakodinamik deneysel bir çalışmada, polen ile indüklenen reaksiyonun ilk 6 saatinde,
plaseboya kıyasla, levosetirizin 5 mg’ın 3 ana inhibitör etkisi saptanmıştır: Vasküler Hücre
Adhezyon Molekülü-1 (VCAM-1) salıverilmesinin inhibisyonu, vasküler permeabilitenin
modülasyonu ve eozinofil toplanmasında azalma.
Mevsimsel alerjik rinit, pereniyal alerjik rinit ya da persistan alerjik rinitli yetişkin hastlarda
yapılan çok sayıda çift-kör, plasebo kontrollü klinik çalışmada, levosetirizinin etkililiği ve
güvenliliği gösterilmiştir. Bazı çalışmalarda, levosetirizinin, alerjik rinitin, nazal ostrüksiyon
dahil, tüm belirtilerini önemli derecede iyileştirdiği gösterilmiştir.
Persistan alerjik rinitli (belirtilerin haftada 4 gün ve en az 4 ardışık hafta sürmesi) ve ev tozu
akarlarına ve çim polenine karşı duyarlı olan 551 yetişkin hastada (levosetirizin kullanan 276
hasta dahil) yapılan 6 aylık klinik çalışmada, 5 mg levosetirizinin, tüm çalışma süresi boyunca
taşifilaksi gelişmeden, alerjik rinit toplam semptom skorunu azalttığı, plaseboya göre klinik ve
8/12istatistiksel olarak anlamlı derecede daha etkili olduğu gösterilmiştir. Tüm çalışma boyunca,
levosetirizinin hastaların yaşam kalitesini anlamlı şekilde iyileştirdiği görülmüştür.
Levosetirizin tabletlerin pediyatrik güvenlilik ve etkililiği, sırasıyla, mevsimsel ve pereniyal
alerjik rinit şikâyeti olan 6-12 yaş arası hastaların katıldığı iki plasebo kontrollü klinik çalışmada
araştırılmıştır. Her iki çalışmada da levosetirizin, belirtileri anlamlı ölçüde düzeltilmiş ve sağlıkla
ilişkili yaşam kalitesini artırmıştır.
Kronik idiyopatik ürtikerli, 166 hastayı içeren, plasebo kontrollü bir klinik çalışmada, 6 hafta
boyunca 85 hastaya günde bir kez plasebo, 81 hastaya ise levosetirizin 5 mg verilmiştir. Plasebo
ile karşılaştırıldığında, levosetirizin tedavisi, ilk haftada ve tüm tedavi dönemi boyunca kaşıntı
şiddetini anlamlı ölçüde azaltmıştır. Dermatoloji Yaşam Kalite İndeksi ile değerlendirildiğinde,
levosetirizin, plasebo ile karşılaştırıldığında hastaların sağlıkla ilişkili yaşam kalitesinde daha
fazla iyileşme sağlamıştır.
Histamin ile indüklenen deri reaksiyonlarına etkisi, plazma konsantrasyonlarına bağımlı değildir.
Levosetirizinin EKG’de QT aralığı üzerine etkisi gözlenmemiştir.
5.2. Farmakokinetik özellikler Genel özellikler
Levosetirizinin farmakokinetiği, bireyler arası değişkenliği düşük, doz ve zamandan bağımsız
olarak doğrusaldır. Farmakokinetik profili, tek enantiyomer veya setirizin olarak verildiğinde
aynıdır. Emilim ve atılım sürecinde hiçbir kiral inversiyon olmaz.
Emilim:
Levosetirizin, oral yolla alındığında hızla ve büyük oranda emilmektedir. Yetişkinlerde, plazma
doruk konsantrasyonlarına dozdan 0,9 saat sonra ulaşılmaktadır. Kararlı duruma iki gün sonra
ulaşılır. Tek ve tekrarlanan günde bir kez 5 mg’lık dozun uygulanmasını takiben saptanan doruk
konsantrasyonları, sırasıyla 270 ng/mL ve 308 ng/mL’dir. Emilim miktarı dozdan bağımsızdır ve
gıdalar ile birlikte alındığında değişmez fakat doruk konsantrasyonu azalır ve gecikir.
Dağılım:
Levosetirizinin insanlarda doku dağılımına ve kan-beyin-engelini aşmasına dair bilgi
bulunmamaktadır. Sıçan ve köpeklerde, en yüksek doku konsantrasyonu karaciğer ve
böbreklerde, en düşük olanı ise santral sinir sisteminde saptanmıştır.
İnsanlarda, levosetirizin plazma proteinlerine % 90 oranında bağlanır. Levosetirizinin dağılım
hacmi 0,4 L/kg olduğundan, dağılımı sınırlıdır.
Biyotransformasyon:
İnsanlarda levosetirizin biyotransfomasyon oranı dozun % 14’ünden azdır ve bu nedenle genetik
polimorfizmden veya enzim inhibitörlerinin eş zamanlı alımından kaynaklanan farkların ihmal
edilebilir olması beklenmektedir. Metabolik yolaklar, aromatik oksidasyonu, N- ve O-
dealkilasyonu ve taurin konjugasyonunu kapsar. Dealkilasyon yolakları birincil olarak CYP 3A4
ile düzenlenirken; aromatik oksidasyon, çoklu ve/veya tanımlanmamış CYP izoformlarını içerir.
Levosetirizin 5 mg oral doz ile ulaşılan doruk konsantrasyonların üstünde bile 1A2, 2C9, 2C19,
9/122D6, 2E1 ve 3A4 CYP izoenzimlerinin aktiviteleri üzerinde herhangi bir etki göstermemiştir.
Düşük metabolizması ve metabolik inhibisyon potansiyelinin olmamasından dolayı,
levosetirizinin diğer maddelerle, diğer maddelerin de levosetirizin ile etkileşimi beklenmez.
Eliminasyon:
Yetişkinlerdeki plazma yarılanma ömrü 7,9±1,9 saattir. Küçük çocuklarda yarılanma ömrü daha
kısadır. Yetişkinlerde ortalama görünür toplam vücut klirensi 0,63 mL/dk/kg’dır. Levosetirizin ve
metabolitlerinin başlıca eliminasyon yolu idrardır, dozun ortalama % 85,4’ü idrarla vücuttan
atılır. Dozun sadece % 12,9’u feçesle atılmaktadır. Levosetirizin hem glomerüler filtrasyon, hem
de aktif tübüler sekresyonla vücuttan atılır.
Doğrusallık/Doğrusal olmayan durum:
Levosetirizin, doğrusal farmakokinetik sergiler.
Hastalardaki karakteristik özellikler
Böbrek yetmezliği:
Levosetirizinin sanal sistemik klirensi, kreatinin klirensi ile korelasyon gösterir. Bu yüzden,
levosetirizinin alım aralıklarının, orta ve ağır şiddette böbrek yetmezliği olan hastalarda, kreatinin
klirensine göre ayarlanması önerilir. Anurik son evre böbrek hastası olan bireylerde, toplam
sistemik klirens, normal bireylerle karşılaştırıldığında yaklaşık % 80 azalmaktadır.Standart 4
saatlik bir hemodiyaliz sırasında atılan levosetirizin miktarı < % 10’dur.
Pediyatrik popülasyon:
Çapraz tasarımlı bir pediyatrik farmakokinetik çalışmada, tek doz 5 mg levosetirizinin 6-11 yaş
aralığındaki, vücut ağırlığı 20-40 kg olan 14 çocuğa oral uygulanması ile C ve EAA (eğri
maks
altında kalan alan) değerleri sağlıklı yetişkin bireylerde bildirilen değerlerin yaklaşık iki katıdır.
Ortalama C olan 450 ng/mL değerine ortalama 1,2 saatte ulaşılmış, yetişkinlere kıyasla
maks
pediyatrik popülasyonda, normalleştirilmiş ağırlıkta, total vücut klirensi %30 daha fazla
bulunmuş ve eliminasyon yarı ömrü %24 daha kısa olmuştur. 6 yaşından küçük pediyatrik
hastalara özel farmakokinetik çalışma yapılmamıştır. 1,25 mg-30 mg aralığında tek veya çoklu
doz levosetirizin alan 323 bireyde (1-5 yaş aralığında 181 çocuk, 6-11 yaş aralığında 18 çocuk,
18-55 yaş aralığında 124 yetişkin) retrospektif farmakokinetik bir analiz yapılmıştır. Bu analizden
ortaya çıkan veriye göre 6 ay – 5 yaş aralığındaki çocuklara günde bir defa 1,25 mg levosetirizin
uygulanmasının günde bir defa 5 mg levosetirizin alan yetişkinler ile benzer plazma
konsantrasyonları sağlaması beklenmektedir.
Geriyatrik popülasyon:
Yaşlı bireyler için farmakokinetik veri sınırlıdır. 9 yaşlı hastaya (65-74 yaş) 6 gün boyunca her
gün, günde bir defa 30 mg levosetirizin uygulandığında total vücut klirensi genç yetişkinlere
kıyasla yaklaşık %30 daha düşük bulunmuştur. Rasemik setirizinin farmakokinetiğinin yaştan çok
renal fonksiyona bağlı olduğu gösterilmiştir. Levosetirizin ve setirizinin her ikisi de ağırlıklı
olarak idrarla atıldığına göre, bu bulgu levosetirizin için de geçerlidir. Bu sebeple, yaşlı hastalarda
levosetirizin dozu renal fonksiyona göre ayarlanmalıdır.
10/12Cinsiyet:
77 hastadan (40 erkek, 37 kadın) elde edilen farmakokinetik sonuçlar cinsiyetin olası etkisi için
değerlendirildi. Kadınlarda (7,08±1,72 saat) yarı ömür erkeklere (8,62±1,84 saat) göre biraz daha
kısaydı. Ancak kadınlarda (0,67±0,16 mL/dk/kg) vücut ağırlığı ayarlanmış oral klirens
erkeklerdekine (0,59±0,12 mL/dk/kg) benzer görünmektedir. Böbrek fonksiyonları normal olan
kadın ve erkeklerde aynı dozlar ve doz aralıkları geçerlidir.
Irk:
Irkın levosetirizine etkisi çalışılmamıştır. Levosetirizin primer olarak böbrekten atıldığına ve
kreatinin klirensinde önemli ırksal farklılıklar olmadığına göre, levosetirizinin farmakokinetik
karakterinin ırklar arasında farklılık göstermesi beklenmez. Rasemik setirizin ile de ırka bağlı bir
değişiklik görülmemiştir.
Karaciğer yetmezliği:
Karaciğer yetmezliği olan hastalarda levosetirizinin farmakokinetiği test edilmemiştir. Kronik
karaciğer hastalığı (hepatoselüler, kolestatik ve biliyer siroz) olan hastalara verilen tek doz 10
veya 20 mg rasemik setirizin ile sağlıklı bireylere kıyasla yarılanma ömründe %50 artış ve
klirenste %40 azalma görülmüştür.
Farmakokinetik / farmakodinamik ilişkiler
Histamin kaynaklı deri reaksiyonları üzerine etki plazma konsantrasyonları ile aynı fazda
bakılmamıştır.
5.3. Klinik öncesi güvenlilik verileri
Klinik öncesi verilerde; geleneksel güvenlilik farmakolojisi, tekrarlı doz toksisitesi, üreme
toksisitesi, genotoksisite veya karsinojenisite çalışmalarına dayalı olarak insanlar için herhangi bir
özel tehlike ortaya çıkmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır sütünden elde edilen) Mikrokristalin selüloz
Sodyum nişasta glikolat (A tipi) Silika, kolloidal susuz Magnezyum stearat Hipromelloz 2910/5
Makrogol 6000 Talk
Titanyum dioksit (E171)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
Raf ömrü 24 aydır.
6.4. Saklamaya yönelik özel tedbirler
250C altında, oda sıcaklığında saklanmalıdır.
6.5. Ambalajın niteliği ve içeriği Birincil ambalaj: Al/Al blister Dış ambalaj: karton kutu
Ambalaj miktarı 20 film-kaplı tablettir.
11/126.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”’ne uygun olarak imha edilmelidir.
7. RUHSAT SAHİBİ
Sanofi İlaç San. ve Tic. A.Ş.
Şişli-İstanbul
8. RUHSAT NUMARASI
237/40
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.11.2011
Ruhsat yenileme tarihi: 06.09.2017
10. KÜB’ÜN YENİLENME TARİHİ
-
12/12