KISA ÜRÜN BİLGİSİ
1. BEŞERİ TIBBİ ÜRÜNÜN ADI
CLOPEROL 75 mg film kaplı tablet
2. KALİTATİF VE KANTİTATİF BİLEŞİM
Etkin madde:
75 mg klopidogrele eşdeğer 97.875 mg Klopidogrel bisülfat içerir.
Yardımcı Maddeler:
Laktoz monohidrat (inek sütü kaynaklıdır): 191.375 mg
Yardımcı maddeler için bölüm 6.1’e bakınız.
3. FARMASÖTİK FORM
Film Tablet
CLOPEROL 75 mg film kaplı tablet, pembe renkli, yuvarlak, bikonveks, her iki yüzü
çentiksiz film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
Sekonder aterotrombotik olayların önlenmesi:
• Erişkin hastalarda: Geçirilmiş Miyokard İnfarktüsü, Geçirilmiş İnme veya Periferik
Arter Hastalığı
Semptomatik aterosklerotik hastalık öyküsü olan hastalarda (geçirilmiş inme, geçirilmiş
miyokard infarktüsü, periferik arter hastalığı gibi) vasküler iskemik olayların (miyokard
infarktüsü, inme, vasküler ölüm) önlenmesi.
• Erişkin hastalarda: Akut Koroner Sendrom
Medikal olarak tedavi edilmesi gereken veya perkütan koroner girişim yapılan (stentli veya
stentsiz) veya koroner arter bypass graft cerrahisi (CABG) geçirenler de dahil olmak üzere
akut koroner sendromu olan (ST elevasyonsuz unstabil angina ya da Q-dalgasız miyokard
infarktüsü veya ST elevasyonlu akut miyokard enfarktüsü) hastalardaki; kardiyovasküler
ölüm, miyokard infarktüsü veya inme kombine sonlanım oranının yanı sıra kardiyovasküler
ölüm, miyokard infarktüsü, inme veya refrakter iskemi kombine sonlanım oranının
azaltılması.
• Atriyal fibrilasyonda aterotrombotik ve tromboembolik olayların önlenmesi
Klopidogrel, vasküler olaylar açısından en az bir risk faktörlü, Vitamin K Antagonisti
(VKA) tedavisi alamayan ve düşük kanama riski olan atriyal fibrilasyonlu erişkin hastalarda,
inme de dahil olmak üzere aterotrombotik ve tromboembolik olayların önlenmesinde, ASA
ile kombine olarak endikedir.
4.2. Pozoloji ve uygulama şekli
1/22Pozoloji/ uygulama sıklığı ve süresi
 Geçirilmiş Miyokard İnfarktüsü, Geçirilmiş İnme veya Periferik Arter Hastalığı
Klopidogrel 75 mg’lık tek doz halinde verilmelidir.
 Akut Koroner Sendrom
ST elevasyonsuz akut koroner sendromu (unstabil angina ya da Q-dalgasız miyokard
infarktüsü) olan hastalarda, klopidogrel tedavisine 300 mg’lık tek bir yükleme dozuyla
başlanmalı ve daha sonra uzun vadede günde bir kez 75 mg’lık doz ile devam edilmelidir
(günde 75 mg ila 325 mg dozunda asetilsalisilik asit (ASA) ile birlikte). Yüksek doz ASA
kanama riski artışı ile ilişkili olduğundan ASA dozunun 100 mg’dan fazla olmaması önerilir.
Optimal tedavi süresi resmi olarak saptanmamıştır. Klinik çalışma verileri 12 aya dek
kullanımını desteklemektedir ve maksimum yarar 3 ayda görülmüştür (Bkz. Bölüm 5.1).
ST elevasyonlu akut miyokard enfarktüsü olan hastalarda klopidogrel tedavisine,
trombolitiklerle birlikte veya yalnızca ASA ile kombine olarak 300 mg’lık tek bir yükleme
dozuyla başlanmalı ve günde bir kez 75 mg'lık doz ile devam edilmelidir. Kombine tedaviye,
semptomlar başladıktan sonra olabildiğince erken başlanmalı ve en az dört hafta süreyle
devam edilmelidir. Klopidogrelin ASA ile birlikte dört haftadan uzun süreyle kullanımının
yararı araştırılmamıştır (bkz. 5.1 Farmakodinamik Özellikler).
Atriyal fibrilasyonlu hastalara, klopidogrel 75 mg'lık tek doz halinde verilmelidir. ASA (75-
100 mg/gün) uygulamasına klopidogrel ile kombine olarak başlanmalı ve devam edilmelidir
(bkz. Bölüm 5.1).
Uygulama şekli
Oral yoldan kullanılır.
Klopidogrel oral yoldan yemekle beraber veya yemek aralarında alınabilir.
Özel popülasyonlara ilişkin ek bilgiler
 Böbrek yetmezliği/Karaciğer yetmezliği
Böbrek yetmezliği olan hastalarda klopidogrel ile elde edilen terapötik deneyim sınırlıdır. Bu
nedenle, klopidogrel bu hastalarda dikkatle kullanılmalıdır (Bkz. Bölüm 4.4). Kanama
diyalezi olabilecek orta şiddette karaciğer hastalığı bulunan hastalardaki deneyim sınırlıdır.
Bu nedenle, klopidogrel bu popülasyonda dikkatle kullanılmalıdır. (Bkz. Bölüm 4.4). Ciddi
karaciğer yetmezliği olan hastalarda kullanılmamalıdır (Bkz. Bölüm *4.3).
 Pediatrik popülasyonda
Çocuklarda ve adolesanlarda güvenliliği ve etkililiği tespit edilmemiş olduğundan
klopidogrel kullanılmamalıdır.
 Geriyatrik popülasyon
ST elevasyonlu akut miyokard enfarktüsü olan 75 yaşın üzerindeki hastalarda klopidogrel
tedavisine, yükleme dozu verilmeden başlanmalıdır.
 Farmakogenetik
CYP2C19 için zayıf metabolize edici olma durumu, klopidogrele cevabın azalması ile
ilişkilidir. Zayıf metabolize ediciler için optimum doz rejimi henüz tespit edilmemiştir (bkz.
Bölüm 5.2)
4.3. Kontrendikasyonlar
- İlacın bileşimindeki etkin madde veya yardımcı maddelere karşı aşırı duyarlılık
- Ciddi karaciğer hastalığı
2/22- Peptik ülser veya intrakraniyal hemoraji gibi aktif patolojik kanamalar
4.4. Özel kullanım uyarıları ve önlemleri
Kanama ve hematolojik bozukluklar:
Kanama riski ve istenmeyen hematolojik etkiler nedeniyle, tedavi sırasında bu tür şüpheli
semptomların ortaya çıkması durumunda, derhal kan hücreleri sayımı ve/veya diğer gerekli
testler yapılmalıdır (Bkz. Bölüm 4.8 ). Diğer antiagregan ajanlarla olduğu gibi, klopidogrel
de travma, cerrahi ya da diğer patolojik durumlara bağlı olarak kanama riski artmış
olabilecek olan hastalarda ve ASA, heparin, glikoprotein IIb/IIIa inhibitörleri, Cox-2
inhibitörleri dahil non-steroid anti-enflamatuar ilaçlar (NSAID) veya selektif serotonin
gerialım inhibitörleriyle veya CYP2C19 güçlü indükleyicileriyle veya pentoksifilin gibi
kanama riski ile ilişkilendirilebilecek diğer ilaçları birlikte alan hastalarda dikkatle
kullanılmalıdır. Hastalar, kanama belirtileri açısından gizli kanama dahil olmak üzere
özellikle tedavinin ilk haftasında ve/veya invazif kardiyak girişimler veya ameliyat
sonrasında dikkatle izlenmelidir. Kanama şiddetini artırabileceğinden, klopidogrelin oral
antikoagülanlar ile birlikte uygulanması önerilmemektedir (Bkz. Bölüm 4.5)
Bir hastaya elektif cerrahi operasyon uygulanacağı ve antiagregan etki istenmediği takdirde,
klopidogrel cerrahi operasyondan 7 gün önce kesilmelidir.
Tekrarlayan iskemik olay riski yüksek, yakın zamanda geçici iskemik atak ya da inme
geçirmiş hastalarda, ASA ve klopidogrel kombinasyonunun majör kanamayı artırdığı
gösterilmiştir. Bu yüzden, yararının kanıtlandığı klinik durumlar dışında, böyle bir
kombinasyon uygulanmasında tedbirli olunmalıdır.
Klopidogrel kanama süresini uzattığından, kanamaya eğilimli lezyonları (özellikle
gastrointestinal ve göz içi) bulunan hastalarda dikkatle kullanılmalıdır.
Hastalara, klopidogrel kullanımı sırasında (tek başına ya da ASA ile birlikte) ortaya
çıkabilecek kanamaların her zamankinden daha uzun sürede durdurulabileceği ve herhangi
bir olağan dışı kanamayı (yeri ya da süresi) hekimlerine bildirmeleri gerektiği söylenmelidir.
Hastaların, herhangi bir cerrahi girişim planlanmadan ve herhangi bir yeni ilaca başlamadan
önce hekimine ve diş hekimine klopidogrel kullanmakta olduğunu bildirmesi gerekir.
CLOPEROL ile eş zamanlı omeprazol ya da esomeprazol kullanımından kaçınılmalıdır.
Klopidogrelin aktif metabolitinin oluşumunda CYP2C19 inhibitör etkisi olmayan ya da
minimal düzeyde olan başka bir asit düşürücü ilaç kullanılması düşünülmelidir. Lansoprazol
ve pantoprozolün omeprazol ya da esomeprazole göre CLOPEROL’ın antitrombosit
aktivitesi üzerindeki etkisi daha azdır.
Trombotik Trombositopenik Purpura (TTP):
Trombotik trombositopenik purpura (TTP); TTP nadiren klopidogrel kullanımını takiben,
bazen kısa süre içinde (< 2 hafta), bildirilmiştir. TTP plazmaferez ile hızlı tedavi gerektiren,
potansiyel olarak fatal bir durumdur. TTP, trombositopeni, mikroanjiyopatik hemolitik
anemi (periferik yaymada fragmante şistositler (fragmente eritrositler) görülebilir), nörolojik
bulgular, böbrek disfonksiyonu ve ateş ile karakterizedir.
Yeni geçirilmiş iskemik inme:
3/22Veri eksikliği nedeniyle, akut iskemik inmenin ilk 7 günü boyunca klopidogrel kullanımı
tavsiye edilemez.
Edinilmiş hemofili:
Klopidogrel kullanımını takiben, edinilmiş hemofili bildirilmiştir. Kanamalı veya kanamasız,
doğrulanmış izole aktivite Parsiyal Tromboplastin Süresi (aPTT) uzaması vakalarında,
edinilmiş hemofili değerlendirilmelidir. Edinilmiş hemofili teşhisi teyit edilmiş hastalar
uzmanların denetiminde tedavi edilmelidir ve klopidogrel kesilmelidir.
Sitokrom P450 2C19 (CYP2C19):
Farmakogenetik: CYP2C19 zayıf metabolize edici hastalarda, tavsiye dozundaki
klopidogrel, klopidogrel aktif metabolitini daha az oluşturur ve trombosit fonksiyonu
üzerinde daha az etkilidir. Hastanın CYP2C19 genotipini belirlemek için testler mevcuttur.
Klopidogrelin aktif metabolitine dönüşmesi kısmen CYP2C19 aracılığı ile olduğundan, bu
enzimin aktivitesini inhibe eden ilaçların kullanımının klopidogrel aktif metabolit kan
düzeylerinde azalmaya yol açması beklenir. Bu etkileşmenin klinik ilişkisi kesin değildir.
Önlem olarak, CYP2C19 enziminin kuvvetli veya orta kuvvetli inhibitörleri ile birlikte
kullanımından kaçınılmalıdır.
CYP2C19 aktivitesini indükleyen tıbbi ürünlerin kullanımının, klopidogrelin aktif
metabolitinin ilaç seviyelerinde artışa neden olması beklenir ve kanama riskini artırabilir.
Önlem olarak, güçlü CYP2C19 indükleyicilerinin eşzamanlı kullanımından kaçınılmalıdır
(Bkz. Bölüm 4.5).
CYP2C8 substratları
Klopidogrel ve CYP2C8 substratlarını içeren ilaçları birlikte kullanan hastalara dikkat
edilmesi gerekmektedir (Bkz. Bölüm 4.5).
Tiyenopiridinler arasında çapraz reaksiyon:
Tiyenopiridinler arasında çapraz reaktivite bildirildiğinden, hastanın başka bir tiyenopiridine
(örneğin tiklopidin, prasugrel) karşı aşırı duyarlılık öyküsü olup olmadığı
değerlendirilmelidir (Bkz. Bölüm 4.8). Tiyenopiridinler hafiften şiddetliye kadar değişebilen
alerjik reaksiyonlara (döküntü, anjiyoödem veya trombositopeni ve nötropeni gibi
hematolojik reaksiyonlar) neden olabilirler. Daha önce bir tiyenopiridine karşı alerjik
reaksiyon ve/veya hematolojik reaksiyon gelişen hastalarda, bir başka tiyenopiridine karşı
ayrı veya farklı bir reaksiyonun gelişme riski daha yüksektir. Çapraz reaktivite açısından
takip önerilir. Tiyenopiridine karşı bilinen bir alerjisi olan hastalarda hipersensitivite
bulgularının izlenmesi önerilir.
Böbrek yetmezliği:
Böbrek yetmezliği olan hastalarda klopidogrel ile elde edinilen terapötik deneyim sınırlıdır.
Bu nedenle, klopidogrel bu hastalarda dikkatle kullanılmalıdır (bkz bölüm 4.2).
Karaciğer yetmezliği
Kanama diyatezi olabilecek orta şiddette karaciğer hastalığı bulunan hastalardaki deneyim
sınırlıdır. Bu nedenle, klopidogrel bu popülasyonda dikkatle kullanılmalıdır (bkz bölüm 4.2).
Yardımcı maddeler
CLOPEROL, laktoz içerir. Nadir kalıtımsal galaktoz intoleransı, Lapp laktoz yetmezligi ya
da glikoz-galaktoz malabsorpsiyon problemi olan hastaların bu ilacı kullanmamaları gerekir.
4/22CLOPEROL, mide rahatsızlığı ve diyareye neden olabilen hidrojene hint yağı içerir.
4.5. Diğer tıbbi ürünlerle etkileşimler ve diğer etkileşim şekilleri
Kanama riski ile ilişkilendirilebilecek ilaçlar:
Potansiyel katkı etkisi nedeni ile kanama riskinde artış bulunmaktadır. Dolayısıyla
klopidogrelin, kanama riski ile ilişkilendirilebilecek ürünler ile birlikte kullanımında dikkatli
olunmalıdır (Bkz. Bölüm 4.4).
Oral antikoagülanlar
Kanama şiddetini artırabileceğinden, klopidogrelin oral antikoagülanlar ile birlikte
uygulanması önerilmemektedir (bkz bölüm 4.4). 75 mg/ gün klopidogrel uygulanması, S-
varfarin farmakokinetiğini veya uzun dönem varfarin tedavisi gören hastalarda
Enternasyonel Normalize Oran (INR)ını değiştirmemiş olsa da; klopidogrelin varfarin ile
eşzamanlı uygulanması hemostaz üzerinde bağımsız etkilerden dolayı kanama riskini artırır.
Glikoprotein IIb/IIIa inhibitörleri:
Klopidogrel, glikoprotein IIb/IIIa inhibitörleri alan hastalarda dikkatle kullanılmalıdır (bkz
bölüm 4.4).
Asetilsalisilik asit (ASA):
Asetilsalisilik asit ADP-uyarımlı trombosit agregasyonunun klopidogrel ile inhibisyonunu
değiştirmemiştir. Fakat klopidogrel asetilsalisilik asitin kollajen uyarımlı trombosit
agregasyonu üzerindeki etkilerini potansiyalize etmiştir. Bununla birlikte, bir gün süreyle
günde iki kez 500 mg asetilsalisilik asitin birlikte uygulanması, klopidogrel kullanımının
neden olduğu kanama süresi uzamasında anlamlı bir artışa neden olmamıştır. Klopidogrel ile
asetilsalisilik asit arasında, kanama riskinin artmasına yol açan farmakodinamik bir etkileşim
olabilir. Dolayısıyla, klopidogrel ile asetilsalisilik asidin birlikte kullanımında dikkatli
olunmalıdır (bkz bölüm 4.4). Bununla birlikte, klopidogrel ve ASA, bir yıl süreyle birlikte
uygulanmıştır (bkz. bölüm 5.1).
Heparin:
Sağlıklı gönüllüler üzerinde yapılan bir klinik çalışmada, klopidogrel heparin dozunun
değiştirilmesini gerektirmemiştir veya heparinin koagülasyon üzerindeki etkisini
değiştirmemiştir. Heparinin birlikte kullanımı, klopidogrel ile uyarılan trombosit
agregasyonunun inhibisyonu üzerinde hiçbir etki göstermemiştir. Klopidogrel ile heparin
arasında kanama riskinin artmasına yol açan bir farmakodinamik etkileşim olasıdır.
Dolayısıyla, klopidogrel ile heparinin birlikte kullanımında dikkatli olunmalıdır (bkz bölüm
4.4).
Trombolitikler:
Klopidogrel, fibrin veya non-fibrin spesifik trombolitik ajanlar ve heparinlerin birlikte
kullanımı, akut miyokard infarktüsü geçiren hastalarda değerlendirilmiştir. Klinik olarak
anlamlı kanama insidansı, trombolitik ajanlar ve heparin ile birlikte ASA kullanımında
gözlenen ile aynıdır. Bununla beraber klopidogrelin trombolitik ajanlarla birlikte kullanımı
sırasında dikkatli olunmalıdır (bkz bölüm 4.8).
Non-steroid anti-inflamatuar ilaçlar (NSAİİ'ler):
Sağlıklı gönüllüler üzerinde yapılan bir klinik araştırmada, klopidogrel ve naproksenin
birlikte uygulaması gizli gastrointestinal kan kaybını artırmıştır. Bununla birlikte, diğer
NSAİİ'ler ile yapılan çalışmaların bulunmaması nedeniyle, gastrointestinal kan kaybı riskinin
5/22bütün NSAİİ'ler ile artıp artmayacağı bilinmemektedir. Dolayısıyla, NSAİİ'ler (Cox-2
inhibitörleri dahil) ve klopidogrel birlikte uygulanırken dikkatli olunmalıdır (bkz bölüm 4.4).
Selektif Serotonin Gerisalım İnhibitörleri (SSRI):
SSRI’ler trombosit aktivasyonunu etkileyerek kanama riskini artırdıklarından, SSRI’lerin
klopidogrelle birlikte uygulanması sırasında dikkatli olunmalıdır.
Diğer eşzamanlı tedaviler:
CYP2C19 indükleyicileri
Klopidogrel kısmen CYP2C19 tarafından aktif metabolitine metabolize edildiğinden, bu
enzimin aktivitesini indükleyen tıbbi ürünlerin kullanımının, klopidogrelin aktif
metabolitinin artan ilaç seviyelerine neden olması beklenir.
Rifampisin, CYP2C19'u güçlü bir şekilde indükler ve hem klopidogrel aktif metabolitinin
hem de trombosit inhibisyonuna neden olur ve bu da özellikle kanama riskini artırabilir.
Önlem olarak, güçlü CYP2C19 indükleyicilerin eşzamanlı kullanımından kaçınılmalıdır
(bkz. Bölüm 4.4).
CYP2C19 inhibitörleri
Klopidogrelin aktif metabolitine dönüşmesi kısmen CYP2C19 aracılığı ile olduğundan, bu
enzimin aktivitesini inhibe eden ilaçların kullanımının klopidogrel aktif metabolit kan
düzeylerinde azalmaya yol açması beklenir. Bu etkileşmenin klinik ilişkisi kesin değildir.
Önlem olarak, CYP2C19 enziminin kuvvetli veya orta kuvvetli inhibitörleri ile birlikte
kullanımından kaçınılmalıdır (bkz bölüm 4.4 ve 5.2).
CYP2C19'u inhibe eden ilaçlara omeprazol ve esomeprazol, fluvoksamin, fluoksetin,
moklobemid, vorikonazol, flukonazol, tiklopidin, karbamazepin ve efavirenz dahildir.
Proton pompa inhibitörleri (PPI):
CLOPEROL ile eş zamanlı omeprazol ya da esomeprazol kullanımından kaçınılmalıdır.
Klopidogrelin aktif metabolitinin oluşumunda CYP2C19 inhibitör etkisi olmayan ya da
minimal düzeyde olan başka bir asit düşürücü ilaç kullanılması düşünülmelidir. Lansoprazol
ve pantoprazolün omeprazol ya da esomeprazole göre CLOPEROL’ın antitrombosit
aktivitesi üzerindeki etkisi daha azdır.
Klopidogrelle aynı zamanda veya 12 saat arayla, günde 1 defa 80 mg omeprazol uygulaması,
klopidogrel aktif metabolitine maruziyeti %45 (yükleme dozu) ve %40 (idame dozu)
azaltmıştır. Azalma, trombosit agregasyonu inhibisyonunda % 39 (yükleme dozu) ve %21
(idame dozu) düşüşle ilişkili olmuştur. Esomeprazolün klopidogrelle benzer bir etkileşim
göstermesi beklenir.
Hem gözlemsel hem klinik çalışmalarda, bu farmakokinetik/farmakodinamik etkileşimin
majör kardiyovasküler olaylar açısından klinik etkilerine dair tutarsız veriler bildirilmiştir.
Önlem olarak, omeprazol veya esomeprazol ile eşzamanlı tedaviden kaçınılmalıdır.
Pantoprazol veya lansoprazol ile, metabolit maruziyetinde daha az düşüş gözlenmiştir.
Günde 1 defa 80 mg pantoprazol ile eşzamanlı tedavi sırasında, aktif metabolit plazma
konsantrasyonları %20 (yükleme dozu) ve %14 (idame dozu) azalmıştır. Bu, trombosit
agregasyonu inhibisyonunda % 15 (yükleme dozu) ve %11 (idame dozu) düşüşle ilişkili
olmuştur. Bu sonuçlar, klopidogrel ve pantoprazolün birlikte kullanılabileceğini
göstermektedir.
6/22H2 blokörleri (CYP2C19 inhibitörü olan simetidin hariç) ve antasidler gibi mide asidini
azaltan diğer ilaçların klopidogrelin antitrombosit aktivitesini engellediğine dair kanıt
yoktur.
Desteklenmiş anti-retroviral tedavi (ART): Desteklenmiş anti-retroviral tedaviler (ART) ile
tedavi edilen HIV hastalarının vasküler olay riski yüksektir.
Ritonavir veya kobisistat destekli ART ile tedavi edilen HIV hastalarında önemli ölçüde
azalmış trombosit inhibisyonu gösterilmiştir. Bu bulguların klinik önemi belirsiz olmakla
birlikte, tıkanmanın açılması sonrası tekrar tıkanma olayları yaşayan veya klopidogrel
yükleme tedavisi programı altında trombotik olaylarla karşılaşan ritonavir ile desteklenmiş
ART ile tedavi edilen HIV ile enfekte hastaların spontan raporları vardır. Ortalama trombosit
inhibisyonu, klopidogrel ve ritonavirin birlikte kullanılmasıyla azaltılabilir. Bu nedenle,
klopidogrelin ART ile desteknemiş tedavilerle birlikte kullanılması önerilmemelidir.
Diğer ilaçlar:
Potansiyel farmakodinamik ve farmakokinetik etkileşimlerinin araştırılması amacıyla,
klopidogrel ile diğer eşzamanlı ilaçlarla birçok klinik çalışma yapılmıştır. Klopidogrel
atenolol, nifedipin veya hem atenolol hem de nifedipin ile birlikte uygulandığında, klinik
olarak anlamlı biçimde ortaya çıkan farmakodinamik etkileşim gözlenmemiştir. Ayrıca,
klopidogrelin farmakodinamik aktivitesi fenobarbital veya östrojenin eş zamanlı
uygulanmasından anlamlı düzeyde etkilenmemiştir.
Digoksin ya da teofilinin farmakokinetiği, klopidogrel ile eş zamanlı kullanımda
değişmemiştir. Antiasitler, klopidogrelin emilim miktarını değiştirmemiştir.
CAPRIE çalışmasından elde edilen veriler, CYP2C9 tarafından metabolize edilen fenitoin ve
tolbutamidin, klopidogrel ile güvenli bir şekilde eş zamanlı uygulanabileceğini
göstermektedir.
CYP2C8 substratları:
Klopidogrelin, sağlıklı gönüllülerde repaglinid maruziyetini arttırdığı gösterilmiştir. In vitro
çalışmalar, repaglinid maruziyetindeki artışın, klopidogrelin glukronit metaboliti tarafından
CYP2C8’in inhibisyonu nedeniyle olduğunu göstermiştir. Plazma konsantrasyonlarındaki
artış riski ile ilişkili olarak, klopidogrel ile CYP2C8 metabolizması ile öncelikli temizlenen
ilaçların (Örn. repaglinid, paklitaksel) birlikte kullanımlarına dikkat edilmelidir (Bkz. Bölüm
4.4).
Yukarıda açıklanan spesifik tıbbi ürün etkileşim bilgileri dışında, aterotrombotik hastalığı
olan hastalarda klopidogrel ve yaygın olarak uygulanan bazı tıbbi ürünlerle etkileşim
çalışmaları gerçekleştirilmemiştir. Bununla birlikte, klopidogrel klinik çalışmalarına katılan
hastalar, klinik olarak anlamlı advers etkileşim kanıtı bulunmayan diüretikler, beta blokerler,
ACEI (anjiyotensin dönüştürücü enzim inhibitörü), kalsiyum antagonistleri, kolesterol
düşürücü ajanlar, koroner vazodilatörler, antidiyabetik ajanlar (insülin dahil), antiepileptik
ajanlar ve GPIIb/IIIa antagonistleri dahil olmak üzere çeşitli tıbbi ürünleri eşzamanlı olarak
almıştır.
Diğer oral P2Y12 inhibitörlerinde olduğu gibi, opioid agonistlerinin birlikte uygulanması
muhtemelen gastrik boşalmanın yavaşlaması nedeniyle klopidogrel emilimini geciktirme ve
azaltma potansiyeline sahiptir. Klinik ilgisi bilinmemektedir. Morfin veya diğer opioid
agonistlerinin birlikte verilmesini gerektiren akut koroner sendromlu hastalarda parenteral
bir antitrombosit ajan kullanılması düşünülmelidir.
7/22Rosuvastatin:
300 mg klopidogrel dozunun uygulanmasından sonra hastalarda rosuvastatin maruziyetini 2
kat (EAA) ve 1,3 kat (C ) arttırdığı ve 75 mg klopidogrel dozunun tekrarlayan
maks
uygulamasının rosuvastatin maruziyetini 1,4 kat (EAA) arttırdığı Cmaks üzerinde etkisi
olmadığı gösterilmiştir.
Özel popülasyona ilişkin ek bilgiler
Özel popüslasyonlara ilişkin veri bulunmamaktadır.
Pediyatrik popülasyon
Pediyatrik popülasyona ilişkin veri bulunmamaktadır.
4.6. Gebelik ve laktasyon:
Genel tavsiye
Gebelik kategorisi: B
Çocuk doğurma potansiyeli bulunan kadınlar /Doğum kontrolü (Kontrasepsiyon)
Çocuk doğurma potansiyeli bulunan kadınlarda, tedavi süresince tıbben etkili doğum kontrol
yöntemlerinin kullanılması uygun olacaktır.
Gebelik dönemi
Klopidogrelin gebe kadınlarda kullanımı ile ilgili yeterli veri yoktur. Bir önlem olarak, elde
edilecek yararın risklere baskın olduğu durumlar haricinde, CLOPEROL’ın gebelik sırasında
kullanımından kaçınılması önerilir.
Klopidogrel için gebeliklerde maruz kalmaya ilişkin klinik veri mevcut değildir.
Hayvanlar üzerine yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
CLOPEROL gebe kadınlara verilirken tedbirli olunmalıdır.
Laktasyon dönemi
Klopidogrelin insan sütüyle atılıp atılmadığı bilinmemektedir. Hayvanlardan elde edilen
farmakokinetik/toksikolojik veriler, klopidogrel ve metabolitlerinin sütle atıldığını
göstermektedir (bkz. 5.3). Bir önlem olarak, CLOPEROL ile tedavi sırasında
emzirilmemelidir.
Üreme yeteneği/fertilite
Sıçan ve tavşanlarda üreme üzerine yapılan çalışmalarda klopidogrele bağlı olarak fertilitede
bozulma ve fetüste herhangi bir zarar görülmemiştir (Bkz. 5.3 Klinik öncesi güvenlilik
verileri).
4.7. Araç ve makina kullanımı üzerindeki etkiler
Klopidogrelin araç ve makine kullanma yeteneği üzerinde etkisi yoktur veya ihmal edilebilir
düzeydedir. Klopidogrel uygulaması sonrasında araç kullanma yeteneğinde veya psikometrik
performansta herhangi bir bozulma gözlenmemiştir. Klopidogrel tedavisi sırasında hastalar
araba ve makine kullanabilir.
8/224.8. İstenmeyen etkiler
Klinik deneyim
Klopidogrel, güvenlilik açısından, 12 000'i 1 yıl ya da daha uzun süre tedavi alan hastalar
olmak üzere, 44 000'den fazla sayıda hastada değerlendirilmiştir. CAPRIE çalışmasında, 75
mg/gün klopidogrel yaş, cinsiyet ve ırk özelliklerinden bağımsız olarak 325 mg/gün ASA'ya
benzer bulunmuştur. CAPRIE, CURE, CLARITY, COMMIT ve ACTIVE-A çalışmalarında
gözlenen klinik olarak anlamlı advers etkiler aşağıda tartışılmaktadır. Klinik çalışmalara ek
olarak, spontan olarak advers reaksiyonlar rapor edilmiştir.
Kanama hem klinik çalışmalarda hem pazarlama sonrası deneyimde en yaygın bildirilen yan
etkidir, çoğunlukla tedavinin ilk ayında bildirilmiştir.
CAPRIE çalışmasında, klopidogrel veya ASA ile tedavi edilen hastalarda, genel kanama
insidansı %9.3 olarak bulunmuştur. Ciddi olgu insidansı, klopidogrel grubunda ve ASA
grubunda benzer bulunmuştur (Klopidogrel %1.4, ASA %1.6).
CURE çalışmasında, cerrahiden en az beş gün önce tedavisi kesilen hastalarda, koroner
bypass graft cerrahisinden sonraki 7 gün içerisinde majör kanamalarda bir artış olmamıştır .
Bypass graft cerrahisinin beş günü içerisinde tedavi altında kalan hastalarda, olay oranı
klopidogrel + ASA grubunda % 9.6, plasebo + ASA grubunda ise % 6.3 olarak bulunmuştur.
CLARITY çalışmasında, klopidogrel + ASA grubunda, plasebo + ASA grubuna kıyasla
kanama açısından artış olmuştur. Majör kanama insidansı her iki grup arasında benzer
bulunmuştur. İnsidans oranları, başlangıç özelliklerine ve fibrinolitik tedavi veya heparin
tedavisinin tipine göre tanımlanan hasta alt-grupları genelinde tutarlıdır.
COMMIT çalışmasında serebral olmayan majör kanama veya serebral kanama oranları
düşüktür ve her iki grupta da benzer bulunmuştur.
ACTIVE-A çalışmasında, majör kanama oranı, klopidogrel+ASA grubunda (%6,7),
plasebo+ASA (%4,3) grubuna kıyasla daha yüksek bulunmuştur. Majör kanama, her iki
grupta da daha çok ekstrakraniyal kaynaklıdır (klopidogrel+ASA grubunda %5,3;
plasebo+ASA grubunda %3,5) ve çoğunlukla gastrointestinal sistemde ortaya çıkmıştır
(%3,5'e kıyasla %1,8). Klopidogrel+ASA tedavi grubunda, plasebo+ASA grubuna kıyasla
intrakraniyal kanama daha fazla görülmüştür (sırasıyla %1,4'e karşılık %0,8). Gruplar
arasında, fatal kanama (klopidogrel+ ASA grubunda % 1,1; plasebo + ASA grubunda %0.7)
ve hemorajik inme oranları (sırasıyla %0.8 ve %0.6) açısından istatiksel olarak anlamlı fark
saptanmamıştır.
Klinik çalışmalarda gözlenen veya spontan olarak bildirilen advers reaksiyonlar, sistem-
organ sınıflandırmasına ve görülme sıklığına göre aşağıda belirtilmektedir. Görülme sıklığı
şu şekilde tanımlanmaktadır:
Çok yaygın: (≥%1/10), yaygın (≥%1/100-<%1/10), yaygın olmayan (≥%1/1000-<%1/100),
seyrek (>%1/10.000-<%1/1000), çok seyrek (<%1/10.000), bilinmiyor (eldeki verilerden
hareketle tahmin edilemiyor):
Kan ve lenfatik sistemi hastalıkları
Yaygın olmayan: Trombositopeni, lökopeni, eozinofili
9/22Seyrek: Nötropeni, şiddetli nötropeni dahil
Çok seyrek: Trombotik trombositopenik purpura (TTP) (bkz bölüm 4.4), aplastik anemi,
pansitopeni, agranulositoz, şiddetli trombositopeni, granulositopeni, anemi, edinilmiş
hemofili A.
Bağışıklık sistemi hastalıkları
Çok seyrek: Anaflaktik reaksiyonlar, serum hastalığı
Bilinmiyor:Tienopiridinler (örneğin tiklopidin, prasugrel) arasında çapraz reaktif ilaç aşırı
duyarlılığı (bkz bölüm 4.4), özellikle HLA DRA4 alt tipi bulunan hastalarda (Japon
popülasyonunda daha sıklıkla) olmak üzere şiddetli hipoglisemiye neden olabilen insülin
otoimmün sendromu.
Psikiyatrik hastalıkları
Çok seyrek: Konfüzyon, halüsinasyonlar
Sinir sistemi hastalıkları
Yaygın olmayan: İntrakraniyal kanama (fatal sonuçlanan bazı vakalar bildirilmiştir), baş
ağrısı, baş dönmesi, parestezi
Çok seyrek: Tat duyusunda bozulma, agüzi (tat alamama)
Göz hastalıkları
Yaygın olmayan: Gözde kanama (konjunktival, oküler, retinal)
Kulak ve iç kulak hastalıkları
Seyrek: Vertigo
Kardiyak hastalıkları
Bilinmiyor: Klopidogrele hassasiyat reaksiyonu bağlamında oluşan Kounis sendromu
(Vasospastik alerjik anjina / alerjik miyokardiyal infarktüs)
Vasküler bozuklukları
Yaygın: Hematom (kanama)
Çok seyrek: Ciddi hemoraj (kanama), ameliyat yarasında hemoraj (kanama), vaskülit,
hipotansiyon
Solunum, göğüs bozuklukları ve mediastinal hastalıkları
Yaygın: Epistaksis
Çok seyrek: Solunum yolunda kanama (hemoptizi, akciğerlerde kanama), bronkospazm
interstitiyel pnömoni, eozinofilik pnömoni
Gastrointestinal hastalıkları
Yaygın: Gastrointestinal hemoraji, dispepsi, karın ağrısı, diyare
Yaygın olmayan: Bulantı, gastrit, şişkinlik, kabızlık, kusma, gastrik ülser, duodenal ülser
Seyrek: Retroperitoneal kanama
Çok seyrek: Fatal sonuçlanan gastrointestinal ve retroperitoneal hemoraji, pankreatit, kolit
(ülseratif ve lenfositik kolit dahil), stomatit
Hepato-bilier hastalıkları
Çok seyrek: Hepatit, akut karaciğer yetmezliği, anormal karaciğer fonksiyon testi
10/22Deri ve deri altı doku hastalıkları
Yaygın: Ciltte ezik
Yaygın olmayan: Kızarıklık, kaşıntı, deride kanama (purpura)
Çok seyrek: Eritematöz veya eksfoliyatif kızarıklık, ürtiker, anjiyoödem, büllöz dermatit
(eriythema multiforme, Stevens-Johnson Sendromu, akut jeneralize ekzantematöz püstülozis
(AGEP), toksik epidermal nekroliz), ilaca bağlı aşırı duyarlılık sendromu, eozinofili ve
sistemik semptomların eşlik ettiği ilaç kaynaklı döküntü (DRESS), egzema, liken planus
Üreme sistemi ve meme hastalıkları
Seyrek: Jinekomasti
Kas-iskelet bozukluklar, bağ doku ve kemik hastalıkları
Çok seyrek: Kas-iskelet sisteminde kanama (hematrozis), artralji, artrit, miyalji
Böbrek ve idrar yolu hastalıkları
Yaygın olmayan: Hematüri
Çok seyrek: Glomerülonefrit, kan kreatininde artış
Genel bozukluklar ve uygulama bölgesine ilişkin hastalıkları
Yaygın: Ameliyat alanında kanama
Çok seyrek: Ateş
Araştırmalar
Çok seyrek: Kanama süresinde uzama, nötrofil sayısında azalma, trombosit sayısında azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Klopidogrel ile doz aşımı, kanama zamanında uzamaya ve takiben kanama
komplikasyonlarına yol açabilir.
Kanama gözlendiğinde gerekli tedavinin uygulanması düşünülmelidir.
Klopidogrelin farmakolojik etkinliğine karşı bir antidot bulunmamaktadır. Uzamış kanama
zamanını hızla düzeltmek gerektiğinde, klopidogrelin etkilerini trombosit transfüzyonu
tersine çevirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Kan ve kan yapıcı organlar, antitrombotik ajanlar, heparin
hariç trombosit agregasyonu inhibitörleri
11/22ATC Kodu : B01AC04.
Klopidogrel, metabolitlerinden biri trombosit agregasyonu inhibitörü olan bir ön ilaçtır.
Klopidogrel, trombosit agregasyonunu inhibe eden aktif metabolitini oluşturmak için
CYP450 enzimleri tarafından metabolize edilmelidir. Klopidogrel aktif metaboliti selektif
olarak adenozin difosfatın (ADP) trombosit P2Y12 reseptörüne bağlanmasını inhibe ederek
ve takiben glikoprotein GPIIb/IIIa kompleksinin ADP aracılı aktivasyonu trombosit
agregasyonunu inhibe eder.
Irreversibl bağlanma nedeniyle, maruz kalan trombositler geri kalan yaşam süresinde de
etkilenirler (yaklaşık 7-10 gün) ve normal trombosit fonksiyonuna geri dönüş trombosit
siklusuna paralel bir hızda gerçekleşir. ADP dışındaki agonistler tarafından indüklenen
trombosit agregasyonu, salıverilen ADP tarafından trombosit aktivasyonunun
amplifikasyonun bloke edilmesi ile de inhibisyona uğrar.
Bu aktif metabolit, bazıları polimorfik olan veya diğer ilaçlarla inhibisyona maruz kalan
CYP450 enzimleri tarafından oluşturulmaktadır, dolayısıyla tüm hastalarda yeterli trombosit
inhibisyonu oluşturmayacaktır.
Farmakodinamik Etkiler:
Günde 75 mg düzeyinde uygulanan tekrarlanan dozlar ilk günden itibaren ADP ile
indüklenen trombosit agregasyonunda önemli bir inhibisyon sağlamıştır. Bu inhibisyon
progresif olarak artarak 3. ile 7. günler arasında sabit düzeye ulaşmıştır. Sabit düzeyde,
günde 75 mg doz ile gözlenen ortalama inhibisyon %40 ile %60 arasındadır. Trombosit
agregasyonu ve kanama süresi genellikle, tedavinin kesilmesinden sonraki 5 gün içerisinde
kademeli olarak başlangıç değerlerine geri dönmüştür.
Klinik etkililik ve güvenlilik:
Klopidogrelin güvenliliği ve etkililiği,100.000’den fazla hastanın dahil edildiği 7 çift-kör
çalışmayla değerlendirilmiştir: Klopidogrelin ASA ile karşılaştırıldığı CAPRIE çalışması,
klopidogrelin plaseboyla karşılaştırıldığı CURE, CLARITY, COMMIT, CHANCE, POINT
ve ACTIVE-A çalışmaları (bu çalışmalarda her iki ilaç da, ASA ve diğer standart tedavilerle
birlikte uygulanmıştır).
Yakın zamanda geçirilmiş miyokard enfarktüsü (MI), yeni geçirilmiş iskemik inme veya
yerleşmiş periferik arter hastalığı:
CAPRIE çalışması, yakın zamanda geçirilmiş miyokard enfarktüsü (<35 gün), yeni
geçirilmiş iskemik inme (7 gün ile 6 ay arasında) veya yerleşmiş periferik arter hastalığı
(PAH) ile kendisini gösteren aterotrombozlu 19.185 hastada yapılmıştır. Hastalar 75 mg/gün
klopidogrel veya 325 mg/gün ASA gruplarına randomize edilmiş ve 1 ile 3 yıl arasında
izlenmiştir. Miyokard enfarktüslü hastaları kapsayan alt grupta yer alan hastaların çoğu akut
miyokard enfarktüsünü takip eden ilk birkaç günde ASA almıştır.
Klopidogrel, ASA ile karşılaştırıldığında yeni iskemik olayların (miyokard enfarktüsü,
iskemik inme ve vasküler ölümden oluşan birleşik sonlanım noktası) insidansını anlamlı
olarak azaltmıştır. Tedavi amaçlı analizde, 2 yıl süreyle tedavi edilen her 1.000 hasta için
yeni bir iskemik olay yaşaması engellenmiş ek 10 [GA: 0 - 20] hastaya karşılık gelecek
şekilde klopidogrel grubunda 939 olay ve ASA grubunda 1020 olay gözlemlenmiştir (bağıl
risk azalması (RRR) %8,7; [%95 GA: 0,2 – 16,4]; p=0,045). İkincil sonlanım noktası olarak
toplam mortalite analizi, klopidogrel (%5,8) ve ASA (%6) arasında anlamlı bir fark
göstermemiştir.
Kalifiye koşullar (miyokard enfarktüsü, iskemik inme ve PAH) ile yapılan bir alt grup
analizinde, en yüksek yarar PAH nedeniyle çalışmaya alınan hastalarda (özellikle de
miyokard enfarktüsü öyküsü olanlarda) görülürken (p=0,003'te istatistiksel anlamlılık elde
edilmiştir) (RRR = %23,7; GA: 8,9 – 36,2), inme hastalarında daha zayıf yarar (ASA'dan
12/22anlamlı olarak farklı değildir) (RRR = %7,3; GA: -5,7 – 18,7 [p=0,258) görülmüştür. Sadece
yakın zamanda geçirilmiş miyokard enfarktüsü temel alan çalışmaya kaydedilen hastalarda,
klopidogrel sayısal olarak daha düşüktü, ancak ASA'dan istatistiksel olarak farklı değildi
(RRR = -%4; CI: -22,5 – 11,7 [p=0,639]). Ek olarak, yaşa göre bir alt grup analizi,
klopidogrelinin 75 yaş ve altındaki hastalarda gözlemlenene göre 75 yaşın üzerindeki
hastalarda daha az yararının olduğunu göstermiştir.
CAPRIE çalışması, alt grupların ayrı ayrı etkililiğini değerlendirmek için
güçlendirilmediğinden, kalifiye koşullara göre bağıl risk azalmasındaki farklılıkların gerçek
mi yoksa tesadüfen ortaya çıkan bir sonuç mu olduğu net değildir.
Akut koroner sendrom:
CURE çalışmasına ST segment elevasyonu olmayan akut koroner sendromlu (unstabil
angina ya da Q-dalgasız miyokard enfarktüsü) ve en son göğüs ağrısı ya da iskemiyle
uyumlu semptom atağının başlamasından sonraki 24 saat içinde gelen 12.562 hasta
katılmıştır. Hastalarda yeni iskemi olayı ile uyumlu EKG değişiklikleri veya kardiyak
enzimlerin veya troponin I veya T'nin normal üst sınırının en az iki katı olması gerekiyordu.
Hastalar, her iki gruba da kombinasyon halinde ASA (günde tek doz 75-325 mg) ve diğer
standart tedavileri verilmek üzere, ya klopidogrel (300 mg’lık yükleme dozunun ardından 75
mg/gün dozda, N=6.259) ya da plasebo (N=6.303) grubuna randomize edilmiştir. Hastalar
bir yıla kadar tedavi edilmiştir. CURE çalışmasında 823 (%6,6) hasta eşzamanlı GPIIb/IIIa
reseptör antagonisti tedavisi almıştır. Hastaların %90'ından fazlasına heparin uygulanmış ve
eşzamanlı heparin tedavisinden klopidogrel ile plasebo arasındaki bağıl kanama oranı
anlamlı olarak etkilenmemiştir.
Primer sonlanım noktasına [kardiyovasküler (KV) ölüm, miyokard enfarktüsü (MI) veya
inme] ulaşan hastaların sayısı, klopidogrel ile tedavi edilen grupta 582 (% 9,3) , plasebo ile
tedavi edilen grupta ise 719 (%11,4) olarak bulunmuştur; bu da, klopidogrel ile tedavi edilen
grupta %20 oranında rölatif risk azalması olduğunu göstermektedir (%95 Güven Aralığı %
10-28; p=0,00009). (Rölatif risk azalması hastalar konservatif olarak tedavi edildiğinde
%17, stentli veya stentsiz perkütan translüminal koroner girişimi ile % 29 ve koroner bypass
graft cerrahisi (CABG) durumunda ise % 10 olarak bulunmuştur). Yeni kardiyovasküler
olaylar (birincil sonlanım noktası), 0-1, 1-3, 3-6, 6-9 ve 9-12 ay çalışma aralıklarında
sırasıyla %22 (GA: 8,6; 33,4), %32 (GA: 12,8; 46,4), %4 (GA: -26,9; 26,7), %6 (GA: -33,5;
34,3) ve %14 (GA: -31,6; 44,2)) bağıl risk azalmalarıyla önlenmiştir. Böylece 3 aylık tedavi
sonrasında, klopidogrel + ASA grubu ile gözlemlenen yarar artmamış, ama kanama riski
devam etmiştir. (Bkz. Bölüm 4.4)
CURE çalışmasında, trombolitik tedaviye (RRR = %43,3; GA: %24,3; %57,5) ve GPIIb/IIIa
inhibitörlerine (RRR = %18,2; GA: %6,5; %28,3) ihtiyacın azalması klopidogrel
kullanımıyla ilişkilendirilmiştir.
Ko-primer sonlanım noktasına (KV ölüm, Mİ, inme veya refrakter iskemi) ulaşan hasta
sayısı, klopidogrel tedavisi alan grupta 1.035 (%16,5), plasebo tedavisi alan grupta ise 1.187
(%18,8) oranında bulunmuştur, bu da klopidogrel ile tedavi edilen grupta %14’lük rölatif
risk azalması olduğunu göstermektedir (%95 Güven aralığı %6 - %21, p=0,0005). Bu yarar,
çoğunlukla Mİ insidansındaki istatistiksel olarak anlamlı azalmadan kaynaklanmıştır
[klopidogrel ile tedavi edilen grupta 287 (%4,6) ve plasebo ile tedavi edilen grupta 363
(%5,8)]. Stabil olmayan anjina nedeniyle yeniden hastaneye yatış oranında bir etki
gözlemlenmemiştir.
Farklı özelliklere (örn. unstabil angina veya Q-dalgasız MI, düşük-yüksek risk düzeyleri,
diyabet, revaskülarizasyon ihtiyacı, yaş, cinsiyet, vb.) sahip popülasyonlarda elde edilen
sonuçlar, primer analiz sonuçlarıyla tutarlıdır. Özellikle, stent yerleştirilen (Stent-CURE)
13/222.172 hastada (toplam CURE popülasyonunun %17'si) yapılan bir post-hoc analizde veriler,
klopidogrelin plaseboya kıyasla, klopidogrel ile eş-birincil sonlanım noktası (KV ölüm, Mİ,
inme) için %26,2'lik anlamlı bir RRR ve ayrıca ikinci eş-birincil sonlanım noktası (KV
ölüm, Mİ, inme veya refrakter iskemi) için %23,9'luk anlamlı bir RRR göstermiştir. Ayrıca,
bu hasta alt grubunda klopidogrelin güvenlilik profili özel bir endişe yaratmamıştır. Bu
nedenle, bu alt kümeden elde edilen sonuçlar, araştırmanın genel sonuçlarıyla uyumludur.
Klopidogrel ile gözlemlenen yararlar, diğer akut ve uzun süreli kardiyovasküler tedavilerden
(heparin/LMWH, GPIIb/IIIa antagonistleri, lipid düşürücü tıbbi ürünler, beta blokerler ve
ACE inhibitörleri gibi) bağımsızdır. Klopidogrelin etkililiği, ASA dozundan (75-325 mg
günde tek doz) bağımsız olarak gözlenmiştir.
Akut ST-segment elevasyonlu MI geçiren hastalarda, klopidogrelin etkililiği ve güvenliliği,
2 randomize, plasebo-kontrollü, çift-kör çalışmayla [CLARITY ve COMMIT Çalışmaları]
değerlendirilmiştir.
CLARITY çalışmasına, ST elevasyonlu miyokard enfarktüsünü takiben 12 saat içinde
başvuran ve trombolitik tedavi planlanan 3.491 hasta dahil edilmiştir. Hastalara, ASA (150-
325 mg’lık yükleme dozunu takiben 75-162 mg/gün dozunda), bir fibrinolitik ajan ve
gerektiğinde heparin ile kombine olarak, klopidogrel (300 mg’lık yükleme dozunun ardından
75 mg/gün dozunda, n=1.752) veya plasebo (n=1.739) uygulanmıştır. Hastalar 30 gün
süreyle takip edilmiştir. Primer sonlanım noktası, taburcu edilmeden önce çekilen
anjiyogramda enfarktüse bağlı arter oklüzyonu veya ölüm veya koroner anjiyografi
öncesinde tekrarlayan MI kompozitinin ortaya çıkmasıdır. Anjiyografi geçirmeyen
hastalarda, primer sonlanım noktası ölüm veya 8. Gün’e kadar tekrarlayan MI veya
hastaneden taburcu olmadır. Hasta popülasyonu %19,7’si kadın ve %29,2’si 65 yaş ve üzeri
hastaları içermektedir. Hastaların toplam %99,7'si fibrinolitik (fibrin spesifik: %68,7’si,
fibrin spesifik olmayan: %31,1’i), %89,5’i heparin, %78,7’si beta bloker, %54,7’si ACE
inhibitörleri ve %63’ü statin kullanmıştır.
Klopidogrel grubunda yer alan hastaların yüzde onbeşi (%15) ve plasebo grubundaki
hastaların %21,7’si primer sonlanım noktasına ulaşmış olup, bu sonuç, temel olarak tıkalı
enfarktüsle ilişkili arterlerdeki azalma ile ilgili olan klopidogrel lehine %6,7 oranında bir
mutlak azalma ve %36 oranında bir olasılık azalmasını göstermektedir (GA: %95: 24, %47;
p < 0,001). Bu yarar, hastaların yaşı ve cinsiyeti, enfarktüsün yeri ve kullanılan fibrinolitik
veya heparin türü dahil olmak üzere önceden belirlenmiş tüm alt gruplarda tutarlı
bulunmuştur.
2x2 faktöriyel tasarımlı COMMIT çalışmasına, EKG bozukluklarının (ST elevasyonu, ST
depresyonu veya sol dal bloğu) eşlik ettiği şüpheli MI semptomlarının başlangıcını takiben
24 saat içinde başvuran 45.852 hasta dahil edilmiştir. Hastalara, 28 gün süreyle veya
hastaneden taburcu oluncaya kadar, 162 mg/gün dozunda ASA (162 mg/gün) ile kombine
olarak, klopidogrel (75 mg/gün dozunda, n=22.961) veya plasebo (n=22.891) uygulanmıştır.
Ko-primer sonlanım noktaları, herhangi bir nedenle ölüm ve ilk olarak ortaya çıkan yeniden
enfarktüs oluşumu, inme veya ölümdür. Popülasyonun %27,8'i kadın, %58,4'ü 60 yaş ve
üzeri (%26’sı 70 yaş ve üzeri) ve %54,5'i fibrinolitik kullanmış hastadan oluşuyordu.
Klopidogrel herhangi bir nedene bağlı ölüm için rölatif riski anlamlı düzeyde, %7 (p=0,029)
oranında azaltmıştır ve yeniden enfarktüs oluşumu, inme veya ölüm kombinasyonunun
rölatif riskini ise %9 oranında (p=0,002) azaltmıştır; bu da sırasıyla %0,5 ve %0,9 değerinde
mutlak azalmayı temsil etmektedir. Bu yarar, yaş, cinsiyet ve fibrinolitik kullanan veya
kullanmayanlar arasında tutarlıydı ve 24 saat gibi kısa bir sürede gözlemlenmiştir.
Akut Koroner Sendromda (AKS) P2Y İnhibitör Ajanlarının De-Eskalasyonu:
12
14/22AKS’nin akut fazından sonra aspirin ile ilişkili olarak daha potent bir P2Y reseptör
12
inhibitöründen klopidogrele geçiş, klinik sonuç verileri ile birlikte araştırmacı destekli (ISS)
iki randomize çalışmada – TOPIC ve TROPICAL-ACS – değerlendirilmiştir. Daha potent
P2Y inhibitörleri olan tikagrelor ve prasugrel ile kendi pivot çalışmalarından elde edilen
12
klinik yarar, rekürren iskemik olaylarda (akut ve subakut stent trombozu (ST), miyokard
enfarktüsü (MI) ve acil revaskülarizasyon) anlamlı bir azalma ile ilişkilendirilmektedir.
İskemik yarar ilk yıl süresince tutarlı olsa da tedaviye başladıktan sonra ilk günlerde
AKS’den sonra iskemik rekürrenste daha büyük bir azalma gözlenmiştir. Bunun aksine post-
hoc analizler, daha potent P2Y inhibitörleri ile kanama riskinde, ağırlıklı olarak AKS
12
sonrası ilk aydan sonra idame faz sırasında olmak üzere istatistiksel açıdan anlamlı artışlar
ortaya koymuştur. TOPIC ve TROPICAL-ACS çalışmaları etkililik sürerken kanama
olaylarının nasıl azaltılabileceğini araştırmak için tasarlanmıştır.
TOPIC (Akut Koroner Sendromdan Sonra Trombosit İnhibisyonunun Zamanlaması)
Bu randomize, açık etiketli çalışmaya PCI gerektiren AKS hastaları alınmıştır. Aspirin ve
daha potent bir P2Y inhibitörü alan ve bir ayda advers etki izlenmeyen hastalar sabit doz
12
aspirin artı klopidogrel (de-eskalasyon yapılmış ikili antitrombosit tedavisi (DAPT))
tedavisine geçiş yapmak veya kendi ilaç rejimlerine devam etmek üzere (değiştirilmemiş
DAPT) atanmıştır.
Toplamda STEMI veya NSTEMI veya unstabil anginalı 646 hastanın 645’i analiz edilmiştir
(de-eskalasyon yapılmış DAPT (n=322); değiştirilmemiş DAPT (n=323)). De-eskalasyon
yapılmış DAPT grubunda 316 hasta (%98,1) ve değiştirilmemiş DAPT grubunda 318 hasta
(%98,5) için birinci yılda takip değerlendirmesi yapılmıştır. Her iki grup için medyan takip
süresi 359 gün olmuştur. Çalışılan kohortların özellikleri iki grupta da benzerlik göstermiştir.
AKS sonrasında 1. Yılda kardiyovasküler ölüm, inme, acil revaskülarizasyon ve BARC
(Kanama Akademik Araştırma Konsorsiyumu) kanama derecesi en az 2 olma durumunun
bileşimi olan primer sonuç, de-eskalasyon yapılmış DAPT grubunda 43 hastada (%13,4) ve
değiştirilmemiş DAPT grubunda 85 hastada (%26,3) izlenmiştir (p<0,01). Bu istatistiksel
olarak anlamlı farkın temel nedeni, de-eskalasyon yapılmış DAPT grubunda iskemik
sonlanım noktalarında bir fark bildirilmeksizin (p=0,36) daha az kanama olayının
gözlenmesi ve BARC ≥ 2 olan kanama olaylarının daha az sıklıkla meydana gelmesi olup
(%4) bu oran değiştirilmemiş DAPT grubunda %14,9 olarak kaydedilmiştir (p<0,01).
Kanama olayları de-eskalasyon yapılmış DAPT grubunda 30 hastada (%9,3) ve
değiştirilmemiş DAPT grubunda 76 hastada (%23,5) meydana gelen tüm BARC olarak
tanımlanmıştır (p<0,01).
TROPICAL-ACS (Akut Koroner Sendromlarına Yönelik Kronik Antitrombosit Tedavisi
Sırasında Trombosit İnhibisyonuna Yanıt Verme Durumunun Test Edilmesi)
Bu randomize açık etiketli çalışmaya başarılı PCI sonrasında biyobelirteçleri pozitif olan
2610 AKS’li hasta alınmıştır. Hastalar prasugrel 5 veya 10 mg/gün (0-14. Günler) (n=1306)
veya ASA (<100 mg/gün) ile kombinasyon halinde prasugrel 5 veya 10 mg/gün (0-7.
Günler) ve sonrasında klopidogrel 75 mg/güne de-eskalasyon yapılan tedavi (8-14. Günler)
(n=1304) almak üzere rastgele atanmıştır. On dördüncü günde trombosit fonksiyon testi
(PFT) yapılmıştır. Yalnızca prasugrel alan hastalar 11,5 ay boyunca prasugrel almaya devam
etmiştir.
De-eskalasyon yapılan hastalar yüksek trombosit reaktivitesi (HPR) testine tabi tutulmuştur.
HPR ≥ 46 birim olması halinde hastaların dozu 11,5 ay boyunca prasugrel 5 veya 10 mg/gün
doza eskalasyon yapılmıştır. HPR < 46 birim olması halinde ise hastalar 11,5 ay boyunca
klopidogrel 75 mg/gün almaya devam etmiştir. Dolayısıyla yönlendirilmiş de-eskalasyon
kolunda prasugrel (%40) veya klopidogrel (%60) alan hastalar yer almaktadır. Tüm hastalar
aspirin almaya devam etmiş ve bir yıl boyunca takip edilmiştir.
15/22Primer sonlanım noktası (12 ayda bileşik KV ölüm, MI, inme ve BARC kanama derecesi ≥2
insidansı) benzer etkililik göstererek karşılanmıştır. Yönlendirilmiş de-eskalasyon
grubundaki 95 hastada (%7) ve kontrol grubunda 118 hastada (%9) bir olay meydana
gelmiştir (benzer etkililik için p=0,0004). Yönlendirilmiş de-eskalasyon, iskemik olayların
bileşik riskinde (de-eskalasyon grubunda %2,5 ve kontrol grubunda %3,2; benzer etkililik
için p=0,0115) veya BARC kanama derecesi ≥2 olan ana sekonder sonlanım noktasında (de-
eskalasyon grubunda %5 ve kontrol grubunda %6 (p=0,23)) bir artışa neden olmamıştır.
Tüm kanama olaylarının kümülatif insidansı (BARC sınıf 1 ila 5) yönlendirilmiş de-
eskalasyon grubunda %9 (114 olay) ve kontrol grubunda %11 (137 olay) olmuştur (p=0,14).
Akut Minör IS veya Orta ila Yüksek Riskli TIA'da İkili Antiplatelet Tedavisi (DAPT)
CHANCE ve POINT adlı randomize araştırmacı destekli çalışmalarda (ISS) akut minör IS
veya orta ila yüksek riskli TIA'dan sonra inmeyi önlemek için bir tedavi olarak klopidogrel
ve ASA kombinasyonlu DAPT, klinik güvenlilik ve etkililik sonucu verileriyle
değerlendirilmiştir.
CHANCE (Engelleyici Olmayan Akut Serebrovasküler Olay Görülen Yüksek Riskli
Hastalarda Klopidogrel)
Bu randomize, çift kör, çok merkezli, plasebo kontrollü klinik çalışmaya, akut TIA (ABCD2
skoru ≥4) veya akut minör inme (NIHSS ≤3) geçiren 5.170 Çinli hasta dahil edilmiştir. Her
iki gruptaki hastalara 1. gün açık etiketli ASA verilmiştir (tedaviyi uygulayan doktorun
takdirine bağlı olarak ASA dozu 75 ila 300 mg arasında değişiklik göstermektedir).
Randomizasyon ile klopidogrel-ASA grubuna dahil olan hastalar 1. gün 300 mg klopidogrel
yükleme dozu, ardından 2. günden 90. güne kadar günde 75 mg klopidogrel ve 2. günden 21.
güne kadar 75 mg ASA dozu almıştır. Randomizasyon ile ASA grubuna dahil olan hastalar
ise, 1. günden 90. güne kadar klopidogrelin bir plasebo versiyonunu ve 2. günden 90. güne
kadar günde 75 mg ASA dozu almıştır.
Primer etkililik sonucu, akut minör IS veya yüksek riskli TIA'dan sonraki ilk 90 gün içinde
herhangi yeni bir inme olayı (iskemik ve hemorajik) olmuştur. Bu ASA grubundaki 303
hastaya (%11,7) kıyasla klopidogrel-ASA grubundaki 212 hastada (%8,2) meydana gelmiştir
(risk oranı [HR], 0,68; %95 güven aralığı [GA], 0,57 ila 0,81; P < 0,001). Klopidogrel-ASA
grubunda 204 hastada (% 7,9) IS görülürken ASA grubunda 295 (%11,4) hastada
görülmüştür (HR, 0,67; %95 GA, 0,56-0,81; P <0,001). İki çalışma grubunun her birinde 8
hastada (her grubun % 0,3'ü) hemorajik inme meydana gelmiştir. Klopidogrel-ASA
grubundaki 7 hastada (%0,3) ve ASA grubundaki 8 hastada (%0,3) orta veya şiddetli kanama
gözlenmiştir (P = 0,73). Herhangi bir kanama olayı oranı, ASA grubunda %1,6 iken
klopidogrel-ASA grubunda %2,3 olmuştur (HR, 1,41;% 95 GA, 0,95 - 2,1; P = 0,09).
POINT (Yeni TIA ve Minör İskemik İnmede Platelet Odaklı İnhibisyon)
Bu randomize, çift kör, çok merkezli, plasebo kontrollü klinik çalışmaya, akut TIA (ABCD2
skoru ≥4) veya minör inme (NIHSS ≤3) görülen 4881 uluslararası hasta dahil edilmiştir. Her
iki gruptaki tüm hastalar 1. günden 90. güne kadar açık etiketli ASA (tedaviyi uygulayan
doktorun takdirine bağlı olarak 50-325 mg dozda) almıştır. Randomizasyon ile klopidogrel
grubuna dahil olan hastalar, 1. gün 600 mg klopidogrel yükleme dozu, ardından 2. günden
90. güne kadar günde 75 mg klopidogrel almıştır. Plasebo grubuna dahil olan hastalar ise 1-
90. günlerde klopidogrel plasebo almıştır.
Primer etkililik sonucu, 90. günde majör iskemik olayların (IS, MI veya iskemik vasküler
olaya bağlı ölüm) bir bileşimi olmuştur. Bu tek başına ASA alan 160 hastada (%6,5) ve
klopidogrel-ASA alan 121 hastada (%5) meydana gelmiştir (HR, 0,75; %95 GA, 0,59 ila
16/220,95; P = 0,02). Sekonder sonuç IS ise, klopidogrel-ASA alan 112 hastada (%4,6) görülürken
tek başına ASA alan 155 hastada (%6,3) ortaya çıkmıştır (HR, 0,72; %95 GA, 0,56-0,92; P
= 0,01). Primer güvenlilik sonucu majör kanama, klopidogrel-ASA alan 2432 hastanın
23'ünde (%0,9) ve tek başına ASA alan 2449 hastanın 10'unda (%0,4) meydana gelmiştir
(HR, 2,32; %95 GA, 1,1 ila 4,87; P = 0,02 ). Klopidogrel-ASA alan 40 hastada (% 1,6) ve
tek başına ASA alan 13 hastada (%0,5) minör kanama gözlenmiştir (HR, 3,12; %95 GA,
1,67 ila 5,83; P < 0,001).
CHANCE ve POINT Zamana Bağlı Analizi
DAPT'a 21 günden fazla devam etmenin etkililik üzerinde bir faydası saptanmamıştır.
DAPT'ın kısa dönemli zamana bağlı etkisini analiz etmek için atanılan tedaviye göre majör
iskemik olayların ve majör kanamaların zamana bağlı dağılımı yapılmıştır.
Tablo 1- CHANCE ve POINT'te atanılan tedaviye göre majör iskemik olayların ve majör
kanamaların zamana bağlı dağılımı (CLP: Klopidogrel)
Olay
sayısı
CHANCE ve Atanılan tedavi Toplam 1.hafta 2.hafta 3.hafta
POINT’teki sonuçlar
Majör iskemik ASA (n=5035) 458 330 36 21
olaylar
CLP+ASA(n=5016) 328 217 30 14
Fark 130 113 6 7
Majör hemoraji ASA (n=5035) 18 4 2 1
CLP+ASA(n=5016) 30 10 4 2
Fark -12 -6 -2 -1
Atriyal fibrilasyon:
ACTIVE programına dahil iki ayrı çalışma olan ACTIVE-W ve ACTIVE-A çalışmalarına,
vasküler olaylar açısından en az bir risk faktörü bulunan atriyal fibrilasyon hastaları dahil
edilmiştir. Çalışmaya alınma kriterlerine göre hekimler, ACTIVE-W çalışmasına vitamin K
antagonisti (VKA) tedavisi (örneğin warfarin) adayı olan hastaları dahil etmiştir. ACTIVE-
A çalışmasına ise, için VKA tedavisinin mümkün olmadığı veya bu tedaviyi almak
istemeyen hastalar dahil edilmiştir.
ACTIVE-W çalışması, vitamin K antagonistleriyle tedavinin, klopidogrel+ASA tedavisine
kıyasla daha etkili olduğunu göstermiştir.
Çok merkezli, randomize, çift-kör, plasebo kontrollü bir çalışma olan ACTIVE-A
çalışmasında (N=7554), 75 mg/gün klopidogrel + ASA (N=3772) ile plasebo+ASA (N=3
782) karşılaştırılmıştır. Önerilen ASA dozu 75-100 mg/gün olmuştur. Hastalar 5 yıl süreyle
tedavi edilmiştir.
ACTIVE programına randomize edilen hastalar belgelenmiş atriyal fibrilasyonu bulunan
hastalardır (ya sürekli atriyal fibrilasyonu olan ya da son 6 ayda aralıklı olarak en az 2 AF
atağı geçirmiş olan ve aşağıdaki risk faktörlerinden en az birine sahip hastalar: 75 yaş ya
da ilaç tedavisi gerektiren diabetes mellitus veya belgelenmiş MI ya da belgelenmiş koroner
arter hastalığı olan 55 - 74 yaş arasında olmak; sistemik hipertansiyon tedavisi görüyor
olmak; inme, geçici iskemik atak (TIA) ya da MSS dışı sistemik emboli öyküsü; sol
ventrikül ejeksiyon fraksiyonu <%45 olacak şekilde sol ventrikül disfonksiyonu; belgelenmiş
periferik vasküler hastalık. Ortalama CHADS puanı 2 bulunmuştur (0-6).
2
Majör çalışmadan dışlanma kriterleri önceki 6 ay içinde belgelenmiş peptik ülser hastalığı;
intraserebral kanama öyküsü; belirgin trombositopeni (trombosit sayısı < 50 x 109/l);
17/22klopidogrel ya da oral antikoagülan (OAC) gereksinimi; ya da her iki bileşenden birine karşı
intoleranstır.
ACTIVE-A çalışmasına katılan hastaların %73’ü hekim değerlendirmesi, INR (uluslararası
normalleştirilen oran) izlemine uyum sağlayamama, düşme veya kafa travmasına yatkınlığı
veya spesifik kananma riski nedeniyle VKA kullanamamıştır; hastaların %26'sı için hekim
kararı hastanın VKA kullanma konusundaki isteksizliğine bağlı verilmiştir.
Hasta popülasyonunun %41,8'ini kadınlar oluşturmuştur. Ortalama yaş 71 olup hastaların
%41.6'sı 75 yaş ve üzeri oluşturmuştur. Hastaların toplam %23’ü anti-aritmik, %52,1’i beta
bloker, %54,6’sı ACE inhibitörü ve %25,4’ü statin kullanmıştır.
Birincil sonlanım noktasına ulaşan hasta sayısı (ilk inme, MI, CNS dışı sistemik emboli veya
vasküler ölüm gerçekleşene kadar geçen süre), öncelikli olarak inme insidansındaki büyük
azalma nedeniyle klopidogrel + ASA ile tedavi edilen grupta 832 (%22,1) ve plasebo + ASA
ile tedavi edilen grupta 924 (%24,4) (bağıl risk azalması %11,1; %95 GA %2,4 - %19,1;
p=0,013) olmuştur. İnme, klopidogrel + ASA alan 296 hastada (%7,8) ve plasebo + ASA
alan 408 hastada (%10,8) meydana gelmiştir (bağıl risk azalması, %28,4; %95 GA, %16,8 -
%38,3; p=0,0001).
Pediyatrik popülasyon:
86 yeni doğan veya tromboz riski altındaki 24 aylığa kadar olan bebekler arasında yapılan
doz arttırmalı bir çalışmada (PICOLO), klopidogrel ardarda 0,01, 0,1 ve 0,2 mg/kg dozları
yenidoğan ve bebeklerde, 0,15 mg/kg dozu sadece yeni doğanlarda olmak üzere
değerlendirilmiştir. Klopidogrel 75 mg/gün alan yetişkinlerinki ile karşılaştırılabilir olan 0,2
mg/kg’lık doz, %49,3’lük ortalama yüzde inhibisyonu (5 µM ADP-indüklenmiş trombosit
agregasyonu) sağlamıştır.Randomize, çift kör, paralel bir grup çalışmasında (CLARINET),
sistemikden pulmoner arteriyel şant ile palyasyona uğrayan siyanotik konjenital kalp
hastalığı olan 906 pediyatrik hastalara randomize olarak 0,2 mg/kg (n=467) veya plasebo
(n=439) klopidogrel, ikinci basamak cerrahi işleme kadar arkaplan tedavisi olarak
verilmiştir. Şantün palyasyonu ve çalışılan ilacın hastaya ilk verildiği gün arasında ortalama
20 gün vardır. Yaklaşık olarak hastaların %88’i beraberinde asetilsalisilik asit kullanmıştır
(1-23 mg/kg/gün doz aralıklarında). Trombotik kaynaklı bir olayı takiben 120 günlük yaştan
önce birincil kompozit sonlanım noktası, şant trombozu veya kardiyak müdahale ile ilgili
gruplar arasında anlamlı fark bulunmadı (klopidogrel grubu için 89 [%19,1] ve plasebo
grubu için 90 [%20,5]) (Bkz. Bölüm 4.2)
Klopidogrel ve plasebo grupları arasında en çok bildirilen yan etki kanamadır. Fakat gruplar
arasında kanama oranları arasına çok ciddi bir fark yoktur. Bu çalışmanın uzun dönem
güvenlik takibinde, bir yaşına gelmiş ve hala şantı bulunan 26 hastaya 18 aylık olana kadar
klopidogrel verilmiştir. Bu çalışmanın uzun dönem takibinde yeni güvenlik endişeleri
kaydedilmemiştir.
CLARINET ve PICCOLO testleri kullanırken hazırlanan çözeltilerle yürütülmüştür.
Yetişkinlerde yapılan karşılaştırmalı biyoyararlanım çalışmasında, konstitüye klopidogrel
solüsyonlarının ruhsatlı tablete kıyasla; benzer derecede ve sirküle olan ana (inaktif)
metabolitin nispeten yüksek oranda absorpsiyona uğradığı gösterilmiştir.
5.2. Farmakokinetik özellikler
Genel özellikler
Emilim:
Günde 75 mg tek veya tekrarlanan oral dozlardan sonra, klopidogrel hızla absorbe olur.
Değişmemiş klopidogrelin ortalama pik plazma seviyeleri (75 mg tek oral dozdan sonra
18/22yaklaşık 2.2-2.5 ng/ml'dir), dozun uygulanmasından yaklaşık 45 dakika sonra ortaya çıkar.
Klopidogrel metabolitlerinin idrardaki atılımı esas alındığında absorpsiyonu en az % 50'dir.
Dağılım:
Klopidogrel ve dolaşımda bulunan ana metaboliti (inaktif), in vitro ortamdaki insan plazma
proteinlerine geri dönüşümlü olarak bağlanır (sırasıyla % 98 ve % 94). Bu bağlanma, in vitro
geniş bir konsantrasyon aralığında (100 mg/l konsantrasyona kadar) doyurulabilir değildir.
Biyotransformasyon:
Klopidogrel büyük oranda karaciğerde metabolize olur. In vitro ve in vivo, klopidogrel iki
ana metabolik yola göre metabolize olur: biri esterazlar aracılığı ile olur ve inaktif
karboksilik asit türevine hidroliz ile sonuçlanır (karboksilik asit türevi dolaşımdaki
metabolitlerin %85’ini temsil eder). Diğeri multiple sitokrom p450 aracılığı ile olur.
Klopidogrel ilk önce ara metabolit 2-okso klopidogrele metabolize olur. Takiben 2-okso
klopidogrelin metabolizması ile klopidogrelin tiyol türevi olan aktif metabolit oluşur. Aktif
metabolit büyük ölçüde CYP2C19 enzimi tarafından olmak üzere CYP1A2, CYP2B6 ve
CYP3A4 gibi diğer CYP enzimlerinin de katkılarıyla oluşur. In vitro ortamda izole edilen
aktif tiyol metaboliti hızla ve geri dönüşümsüz olarak trombosit reseptörlerine bağlanarak,
trombosit agregasyonunu inhibe eder. Bu metabolit plazmada izole edilememiştir.
Aktif metabolitin C değeri, 4 günlük 75 mg idame dozundan sonra, tek doz 300 mg
maks
klopidogrel yükleme dozunu takiben olanın 2 katıdır. Dozun verilmesinden sonra C ’a 30-
maks
60 dakikada ulaşılır.
Eliminasyon:
İnsanlarda, 14C ile işaretlenmiş klopidogrelin oral dozunu takiben, 120 saat içinde yaklaşık
%50 oranında idrarla ve yaklaşık %46 oranında feçesle atılır. 75 mg oral tek dozdan sonra,
klopidogrelin yarı ömrü yaklaşık 6 saattir. Dolaşımdaki ana metabolitin eliminasyon yarı
ömrü tek ve tekrarlanan uygulamalardan sonra 8 saattir.
Doğrusallık/Doğrusal olmayan durum:
Aktif metabolitin C değeri, tek doz 300 mg klopidogrel yükleme dozunu takiben 4
maks
günlük 75 mg idame dozundan sonra, olanın 2 katıdır.
Hastalardaki karakteristik özellikler:
Farmakogenetik
CYP2C19 hem ara metabolit 2-okso klopidogrelin hem de aktif metabolitin oluşumu ile
ilişkilidir. Klopidogrel aktif metabolitinin farmakokinetik ve antitrombosit etkileri, ex vivo
trombosit agregasyon miktar tayini ile ölçüldüğü gibi, CYP2C19 genotipine göre farklılık
gösterir.
CYP2C19*1 gen çiftinden her biri tam fonksiyonel metabolizmaya tekabül ederken,
CYP2C19*2 ve CYP2C19*3 gen çiftleri fonksiyonel değildir. CYP2C19*2 ve CYP2C19*3
gen çiftleri, zayıf metabolize edici Kafkasya (%85) ve Asya (%99) ırklarındaki azalmış
fonksiyonlu gen çiflerinin çoğunluğunu oluşturmaktadır.
Zayıf metabolize edici bir hastada yukarıda tanımlanan fonksiyonsuz 2 gen çifti olacaktır.
Zayıf CYP2C19 metabolize edici genotipleri için yayınlanan sıklıklar yaklaşık
19/22Kafkasyalılarda %2, Siyahlarda %4 ve Çinlilerde %14’tür. Hastanın CYP2C19 genotipinin
tespiti için testler mevcuttur.
Dört CYP2C19 metabolize edici grubunda (ultra hızlı, kapsamlı, orta ve zayıf) 10’ar
gönüllünün olduğu 40 sağlıklı gönüllüde yapılan çapraz bir çalışmada, ardından 75 mg/gün
dozun uygulandığı 300 mg ve 150 mg/gün dozun uygulandığı 600 mg, her biri için toplam 5
günlük (kararlı durum) kullanılarak, farmakokinetik ve antitrombosit cevaplar
değerlendirilmiştir. Ultra hızlı, kapsamlı ve orta metabolize edicilerde, aktif metabolit
maruziyeti ve ortalama trombosit agregasyonu inhibisyonu (TAI) bakımından büyük fark
gözlenmemiştir. Zayıf metabolize edicilerde, aktif metabolit maruziyeti kapsamlı metabolize
edicilere kıyasla %63-71 azalmıştır. 300 mg/75 mg doz rejiminden sonra, zayıf metabolize
edicilerde antitrombosit cevap azalmıştır: Kapsamlı metabolize edicilerdeki % 39 TAI (24
saat), %58 TAI (5. gün) ve ortalama metabolize edicilerdeki % 37 TAI (24 saat) , %60 TAI
(5. gün) ile karşılaştırıldığında; ortalama TAI (5 mcM ADP) % 24 (24 saat) ve %37 (5. gün)
olmuştur. Zayıf metabolize ediciler 600 mg/150 mg rejimini aldıklarında, aktif metabolit
maruziyeti 300 mg/75 mg rejimiyle olandan fazla olmuştur. Ayrıca, TAI %32 (24 saat) ve
%61 (5.gün) değerleri de 300 mg/75 mg rejimini alan zayıf metabolize edicilerinden yüksek,
300 mg/75 mg rejimi alan diğer CYP2C19 metabolize edicilerinkine benzer bulunmuştur.
Yukarıdaki sonuçlara uygun olarak, kararlı durumda 335 klopidogrel ile tedavi edilen
deneklerin 6 çalışmasını içeren bir meta analizde, aktif metabolit maruziyetinin ara
metabolizörler için % 28 ve trombosit agregasyonu inhibisyonu (5 μM ADP) sırasında zayıf
metabolizörler için % 72 azaldığı gösterilmiştir, yaygın metabolizörlere kıyasla IPA'da
sırasıyla % 5,9 ve% 21,4'lük farklılıklar ile azalmıştır.
Klopidogrelle tedavi edilen hastalarda CYP2C19 genotipinin klinik sonuçlar üzerine etkisi,
prospektif, randomize, kontrollü çalışmalarla değerlendirilmemiştir. Bununla birlikte,
klopidogrelle tedavi edilen ve genotip sonuçları olan hastalarda bu etkiyi değerlendirmek
için yapılmış retrospektif analizler vardır: Yayınlanmış kohort çalışmalrının yanı sıra, CURE
(n=2721), CHARISMA (n=2428), CLARITY-TIMI 28 (n=227), TRITON-TIMI 38
(n=1477) ve ACTIVE A (n=601) ve bir dizi yayınlanmış kohort çalışması.
TRITON -TIMI 38'de ve kohort çalışmalarının üçünde (Collet, Sibbing, Giusti),
metabolizma bozukluğu olan hastalarda (orta ve zayıf metabolize ediciler birlikte), kapsamlı
metabolize edicilere kıyasla daha yüksek oranda kardiyovasküler olay (ölüm, miyokard
enfraktüsü ve inme) veya stent trombozu görülmüştür.
CHARISMA'da ve bir kohort çalışmada (Simon), kapsamlı metabolize edicilere kıyasla olay
oranında artış sadece zayıf metabolize edicilerde gözlenmiştir.
CURE, CLARITY, ACTIVE A ve kohort çalışmalarının birinde (Trenk), metabolize
edicileri durumu esas alındığında, olay oranında artış gözlenmemiştir.
Bu analizlerin hiçbiri zayıf metabolize edicilerdeki sonuç farklılıklarını tespit için yeterli
büyüklükte değildir.
Özel popülasyonlar:
Karaciğer yetmezliği
Ciddi karaciğer yetmezliği olan hastalarda 10 gün boyunca günde 75 mg klopidogrelin
tekrarlayan doz uygulamalarından sonra, ADP indüklenmiş trombosit agregasyonunun
20/22inhibisyonu sağlıklı gönüllülerde gözlenenle benzer olmuştur. Kanama süresindeki uzamanın
ortalaması da iki grupta benzer bulunmuştur.
Böbrek yetmezliği
Günde 75 mg klopidogrelin tekrarlayan dozlarından sonra, ciddi böbrek hastalığı (kreatinin
klirensi dakikada 5 ile 15 ml arasında) bulunan hastalarda, ADP ile indüklenen trombosit
agregasyonunun inhibisyonu sağlıklı gönüllülerde gözlenenden daha düşük (%25) olmakla
birlikte, kanama zamanının uzaması günde 75 mg klopidogrel alan sağlıklı gönüllülerde
gözlenenle aynıdır.
Klopidogrel aktif metabolitinin aşağıdaki özel popülasyonların farmakokinetiği
bilinmemektedir.
Cinsiyet: Kadın ve erkekleri karşılaştıran küçük bir çalışmada, kadınlarda ADP indüklenmiş
trombosit agregasyonunda daha az inhibisyon gözlenmiştir, ancak kanama süresi uzamasında
fark olmamıştır. Büyük, kontrollü klinik çalışmada (İskemik olay riski olan hastalarda
klopidogrele karşı Aspirin, CAPRIE); klinik sonuç olaylarının insidansı, diğer advers klinik
olaylar ve anormal klinik laboratuar parametreleri erkeklerde ve kadınlarda benzer
bulunmuştur.
Yaşlılar: Genç sağlıklı gönüllülere kıyasla yaşlı (≥75 yaş) gönüllülerde, trombosit
agregasyonu ve kanama süresinde fark olmamıştır. Yaşlılarda doz ayarlamasına gerek
yoktur.
Etnik: Orta ve zayıf CYP2C19 metabolizmasına yol açan CYP2C19 gen çiftlerinin
prevalansı etnik özelliklere göre farklılık gösterir (Bkz. Farmakogenetik bölümü). CYP
genotiplemesinin klinik etkilerini değerlendirmek için literatürde Asya popülasyonuna ait
sınırlı veri mevcuttur.
5.3. Klinik öncesi güvenlilik verileri
Sıçan ve babunlarda yapılan pre-klinik çalışmalar sırasında en sık rastlanan etkiler
karaciğerde ortaya çıkan değişikliklerdir. Bu değişiklikler, insanlardaki klinik doz olan 75
mg/gün 'ün en az 25 katını temsil eden dozlarda ortaya çıkmış olup, karaciğerdeki
metabolizma enzimlerinin üzerindeki bir etkinin sonucudur. Terapötik dozda klopidogrel
alan insanlarda, karaciğerdeki metabolize edici enzimler üzerinde bir etki gözlenmemiştir.
Klopidogrelin, sıçan ve babunlara çok yüksek dozlarda verildiğinde, midede tolere
edilemediği de bildirilmiştir (gastrit, gastrik erozyon ve/veya kusma).
Klopidogrel, farelerde 78 hafta süreyle, sıçanlarda ise 104 hafta süreyle günde 77 mg/kg
dozlarda uygulandığında, hiçbir karsinojenik etkiye rastlanmamıştır (insanlardaki klinik doz
olan 75 mg/gün 'ün en az 25 katını temsil eden dozlarda).
Klopidogrel, bir dizi in vivo ve in vitro çalışmayla, genotoksik etkileri bakımından test
edilmiş ve herhangi bir genotoksik etki görülmemiştir.
Klopidogrelin dişi ve erkek farelerin üremesi üzerinde bir etkisi bulunmamış ve sıçan ya da
tavşanlarda teratojenik etki göstermemiştir. Klopidogrel, laktasyon dönemindeki sıçanlara
verildiğinde, yavruların gelişiminde hafif bir gecikmeye sebep olmuştur. Radyoaktif madde
21/22işaretli klopidogrelle yapılan özel farmakokinetik çalışmalar, ana bileşenin ya da
metabolitlerinin süte geçtiğini göstermiştir. Sonuç olarak, direkt etki (hafif toksik etki) ya da
dolaylı bir etki (düşük palatabilite) olasılığı dışlanamaz.
6. FARMASÖTİK ÖZELLİKLERİ
6. 1. Yardımcı maddelerin listesi
Laktoz monohidrat (inek sütü kaynaklıdır)
Hidroksipropil selüloz
Kolloidal silikon dioksit
Hidrojene hint yağı
Dimetikon
Instacoat Universal Pink A05G30176 *
*Hidroksi propil metil selüloz, polietilen glikol 400, titanyum dioksit ve kırmızı demir oksit
içerir.
6.2. Geçimsizlikler
Geçerli değil.
6.3. Raf ömrü
24 aydır.
6.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
Alu-Alu ve Alüminyum folyo, blister içinde 28 ve 90 film tablet
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
7. RUHSAT SAHİBİ
Pharmactive İlaç San. ve Tic. A.Ş.
Bağcılar-İstanbul
8. RUHSAT NUMARASI
252/92
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.08.2013
Ruhsat yenileme tarihi: -
10. KÜB'ÜN YENİLENME TARİHİ
22/22