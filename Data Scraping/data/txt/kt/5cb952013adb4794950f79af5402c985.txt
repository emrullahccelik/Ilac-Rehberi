1   
KULLANMA TALİMATI  
 
ADMİRAZ  0,25 mg film kaplı tablet 
Ağız yolu ile alınır.  
 
• Etkin madde: Her bir film kaplı tablet 0,25 mg siponimoda eşdeğer 0,278 mg siponimod 
fumarik asit  içerir.  
• Yardımcı maddeler: Laktoz monohidrat (sığır kaynaklı), mikrokristalin selüloz, 
krospovidon (Tip A), gliserol dibehenat, kolloidal susuz silika, polivinil alkol (kısmen 
hidrolize), titanyum  dioksit  (E171), kırmızı demir  oksit  (E172), siyah  demir  oksit  (E172), 
talk, soya lesitini (E322), ksantan  sakızı  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu Kullanma Talimatında:  
 
1. ADMİRAZ  nedir ve ne için  kullanılır?  
2. ADMİRAZ  kullanmadan önce dikkat edilmesi  gerekenler  
3. ADMİRAZ  nasıl  kullanılır?  
4. Olası yan etkiler  nelerdir?  
5. ADMİRAZ ’ın saklanması  
 
Başlıkları yer almaktadır. 
 
1. ADMİRAZ  nedir ve ne için  kullanılır?  
 
ADMİRAZ , bir yüzünde  logo ve diğer  yüzünde  “T” baskısı  bulunan, yaklaşık  6.1 mm çapında, 
soluk kırmızı,  yuvarlak,  bikonveks, kenarları  eğimli film kaplı  tabletlerdir.  Her film kaplı  tablet 
0,25 mg siponimod içerir.  
 
ADMİRAZ , 12, 84 ve 120 adet film kaplı tablet içeren ambalajlarda takdim edilmektedir. 
 
ADMİRAZ , sfingozin- 1-fosfat (S1P) reseptör modülatörleri adı verilen bir ilaç grubuna aittir.  
 Multipl skleroz (MS) merkezi sinir sistemini (MSS), özellikle beyin ve omuriliğin fonksiyonunu etkileyen uzun süreli bir hastalıktır. MS’de iltihap ( enflamasyon) MSS’deki sinirlerin etrafındaki 
koruyucu kılıfı (miyelin olarak adlandırılan) parçalar ve sinirlerin işlev görmesini engeller. Buna Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı kullandığınızı doktorunuza söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız. 2  demiyelinizasyon adı verilir. 
MS’nin tam sebebi bilinmemektedir. Vücudun bağışıklık (immün) sistemi tarafından anormal bir 
yanıtın MSS hasarına neden olan süreçte önemli bir rol oynadığı düşünülmektedir. 
MS, MSS içindeki iltihaba bağlı sinir sistemi belirtilerine ilişkin tekrar eden nöbetlerle 
karakterizedir. Bu nöbetler tipik olarak atak veya relaps olarak adlandırılır. Belirtiler hastadan hastaya değişmekle birlikte tipik olarak yürüme zorlukları, uyuşma , görme problemleri ve denge  
bozukluğunu içerir.  Bir atağa  ilişkin  belirtiler  atak sona erdikten sonra  tamamen  ortadan 
kaybolabilse de bazı durumlarda, en azından kısmen kalıcı olabilir. Bu hastalık şekli ataklarla seyreden MS veya tekrarlayan -düzelen (rel apsing –remitting) tip MS olarak  adlandırılır.  
Bazı durumlarda ataklarla seyreden MS’i olan hastalar semptomlarının ataklar arasında kademeli  
olarak  arttığını fark etmektedir; bu durum  bir diğer  MS şekline  geçişi  gösterir  (ikincil ilerleyici 
MS – sekonder progresif  MS (SPMS) ). 
 
ADMİRAZ , erişkinlerde, radyolojik veya klinik olarak aktif sekonder progresif multipl skleroz 
hastalarının tedavisi için endikedir. SPMS’de aktif hastalık, hala ataklar olması veya MRG 
(manyetik rezonans görüntüleme) sonuçlarının iltihap belirtileri göstermesidir. 
 
ADMİRAZ  MS’i iyileştirmez, ancak meydana gelen atak sayısını azaltmaya ve MS  nedeniyle 
fiziksel problemlerin gelişmesini yavaşlatmaya yardımcı  olur. 
ADMİRAZ  bazı beyaz kan hücrelerinin vücutta serbestçe dolaşma yeteneğini etkileyip, iltihaba  
sebep  olan hücrelerin  beyne  ve omuriliğe  ulaşmasını  engelleyerek  bağışıklık  sisteminin krizlerle  
savaşmasına yardımcı  olur. Bu MS’in  neden  olduğu sinir hasarını  azaltır.  ADMİRAZ  ayrıca 
vücudunuzun bazı bağışıklık yanıtlarını  azaltabilir.  
ADMİRAZ ’ın nasıl etki gösterdiği veya size neden reçete edildiği ile ilgili sorularınız varsa,  
lütfen doktorunuza sorunuz. 
 
2. ADMİRAZ ’ı kullanmadan önce dikkat edilmesi  gerekenler  
 
Doktorunuzun tüm talimatlarına dikkatle uyunuz. Doktorunuzun talimatları, bu kullanma 
talimatında yer alan genel bilgilerden farklı olabilir. 
 
ADMİRAZ ’ı aşağıdaki durumlarda KULLANMAYINIZ  
Eğer:  
• Siponimoda, yer fıstığına, soyaya veya bu ilacın içeriğinde yer alan maddelerin herhangi 
birine karşı alerjiniz varsa (bölüm 6’da  listelenmiştir).  
• Bir bağışıklık yetmezliği sendromunuz  varsa.  
• Progresif multifokal lökoensefalopati veya kriptokokal menenjit  geçirdiyseniz. 
• Aktif bir kanseriniz  varsa.  
• Şiddetli karaciğer problemleriniz  varsa.  
• Son 6 ay içinde kalp krizi, kararsız angina, inme veya belirli kalp yetmezliği türleri  
geçirdiyseniz.  
• Belirli tiplerde düzensiz veya anormal kalp atımınız  varsa (aritmi) ve kalp piliniz  yoksa. 
• Kan testleri vücudunuzun bu ilacı yeterince iyi parçalayamadığını gösteriyorsa, bu ilacı  
almamalısınız (aşağıda “Tedavi öncesi ve sırasında kan testleri” bölümüne  bakınız).  
• Gebeyseniz  veya  gebe kalabiliyor  ve etkili doğum  kontrol  yöntemi  kullanmıyorsanız.  
 
Eğer bu durumlardan herhangi biri sizin için geçerliyse, ADMİRAZ  ile tedaviye başlamadan  
doktorunuza söyleyiniz.  3   
ADMİRAZ ’ı aşağıdaki durumlarda DİKKATLİ KULLANINIZ:  
 
• Bir enfeksiyonunuz varsa veya bağışıklık sisteminiz gerektiği gibi çalışmıyorsa (örneğin, bir  
hastalık  veya bağışıklık  sistemini baskılayan  ilaçlar  nedeniyle;  ayrıca bkz. “Diğer  ilaçlar ve  
ADMİRAZ ”). ADMİRAZ , kanınızdaki beyaz hücre sayısını azaltır. Beyaz kan hücreleri 
enfeksiyonla savaşır, bu nedenle ADMİRAZ ’ı alırken (ve almayı bıraktıktan sonra 3 ila 4 
haftaya kadar) enfeksiyonlara daha kolay yakalanabilirsiniz. Bunlar ciddi olabilir ve hatta 
hayati tehlike oluşturabilir. 
• Hiç suçiçeği geçirmediyseniz ve buna karşı aşılanmadıysanız. ADMİRAZ  tedavisi sırasında 
suçiçeği  geliştirirseniz komplikasyon riski daha yüksek olabilir. Doktorunuz tedaviye 
başlamadan önce size suçiçeği aşısı yapmak  isteyebilir.  
• Aşı yaptırmayı planlıyorsanız. Doktorunuz size bu konuda tavsiyede bulunacaktır (“Diğer ilaçlar ve ADMİRAZ ” a bakınız).  
• Görme ile ilgili zorluklarınız (özellikle makula ödemi adı verilen bir durum) veya göz 
enfeksiyonu veya iltihabınız (üveit) varsa veya daha önce olduysa. Doktorunuz tedaviye başlamadan önce ve tedavi sırasında düzenli olarak göz muayeneleri yaptırmanızı isteyebilir. ADMİRAZ , makulada (gözün şekilleri, renkleri ve ayrıntıları görmenizi sağlayan alanı),  
makula  ödemi  olarak  bilinen  bir şişmeye  neden  olabilir.  Daha önce  makula ödeminiz olduysa 
veya daha önce herhangi bir zamanda üveit (göz iltihabı) geçirmişseniz makula ödemi geliştirme olasılığınız daha  yüksektir. Makula ödeminin erken evrelerinde herhangi bir 
belirti fark etmeyebilirsiniz ve MS atağı (optik nevrit) ile aynı görsel belirtilere neden olabilir. Doktorunuz tedaviye başladıktan 3 veya 4 ay sonra ve muhtemelen daha sonra tekrar göz muayenesi yapmanızı isteyebilir. Makula ödemi doğrulanırsa, doktorunuz ADMİRAZ  
tedavisini durdurmanızı önerebilir.  
• Diyabetiniz varsa. Diyabetli hastalarda makula ödemi gelişme olasılığı (yukarıya  bakınız)  
daha yüksektir.  
• Aşağıdaki durumlardan herhangi birine sahipseniz (bunlar için tedavi görüyor olsanız dahi): 
şiddetli kalp hastalığı, düzensiz veya anormal kalp atımı (aritmi), inme veya beyindeki kan 
damarlarıyla ilgili diğer hastalıklar, yavaş kalp atım hızı, bayılma, kalp ritminde bozulma 
(anormal EKG sonuçları ile  anlaşılır ). 
• Uyurken ciddi solunum problemleriniz oluyorsa (uyku apnesi).  
• İlaçlarla kontrol edilemeyen yüksek tansiyonunuz varsa. Kan basıncınızın düzenli olarak 
kontrol edilmesi gerekecektir. 
• Karaciğer  problemleriniz  varsa.  Doktorunuz  ADMİRAZ ’ı reçete etmeden  önce  karaciğer  
fonksiyonunuzu kontrol etmek için kan testleri yapmak isteyebilir. 
• Gebe kaldıysanız, çünkü siponimod gebelik sırasında kullanıldığında doğmamış bebeğe 
zarar verebilir. Tedaviye başlamadan önce doktorunuz riski açıklayacak ve gebe  
olmadığınızdan emin olmak için bir gebelik testi yapmanızı isteyecektir. Tedavi sırasında  ve 
tedaviyi bıraktıktan sonra 10 güne kadar etkili doğum kontrol yöntemi kullanmalısınız (bkz. “Gebelik, emzirme ve  doğurganlık”).  
• Ateşiniz varsa, grip olduğunuzu hissediyorsanız veya baş ağrısı ile birlikte boyun tutulması, ışığa duyarlılık, mide bulantısı veya kafa karışıklığı yaşıyorsanız. Bunlar, virüs veya mantar enfeksiyonunun (kriptokokal menenjit gibi) neden olduğu menenjit ve /veya ensefalit 
semptomları olabilir . 
• Aniden başlayan şiddetli baş ağrısı, konfüzyon, nöbetler ve görme değişiklikleri gibi belirtileriniz varsa. Bunlar posterior geri dönüşlü ensefalopati sendromu (PRES) adı verilen bir durumun belirtileri olabilir.  
• Açıklanamayan bulantı, kusma, karın ağrısı, yorgunluk, cildin veya gözaklarının sararması 
veya anormal derecede koyu renkli idrar gibi belirtileriniz varsa. Bunlar karaciğer 
problemlerinin belirtileri olabilir.  4  • Derinizde, haftalar içinde iyileşmeyen nodüller (örn., parlak, inciye benzeyen nodüller), 
lekeler ya da açık yaralar fark ederseniz.  
• ADMİRAZ  tedavisini durdurduktan sonra multipl sklerozun ( MS) kötüleşmesi: Öncesinde 
doktorunuzla konuşmadan ADMİRAZ  almayı bırakmayınız veya dozunuzu değiştirmeyiniz. 
ADMİRAZ  ile tedaviyi bıraktıktan sonra MS’nizin kötüleştiğini düşünüyorsanız hemen 
doktorunuza söyleyiniz (bölüm 3’teki “ ADMİRAZ  almayı bırakırsanız” konusuna bakınız). 
MS’nizin kötüleştiğini düşünüyorsanız veya yeni veya olağandışı belirtiler fark ederseniz. Progresif multifokal lökoensefalopati (PML) adı verilen çok nadir bir beyin enfeksiyonu, SPMS’ye benzer belirtilere neden olabilir. Bu durum ADMİRAZ  ve MS tedavisinde 
kullanılan diğer ilaçlar gibi ilaçları kullanan hastalarda ortaya çıkabilir. 
 
Yavaş kalp atım hızı  (bradikardi) ve düzensiz kalp atımı:  
Tedavinin ilk günlerinde ADMİRAZ  kalp atım hızının  yavaşlamasına neden olabilir (bradikardi). 
Hiçbir şey hissetmeyebilirsiniz veya başınız dönebilir ya da yorgun hissedebilirsiniz. Ayrıca, tedavinizin başlangıcında kalp atımınızın  düzensiz olmasına neden olabilir. Herhangi bir şey bu 
etkilerden muzdarip olma riskinizin daha yüksek olabileceğini gösteriyorsa, doktorunuz tedavinin başlangıcında sizi daha yakından izlemeye karar verebilir, önce sizi bir kalp uzmanına (kardiyolog) yönl endirebilir veya ADMİRAZ ’ı vermemeyi seçebilir.  
 Tedavi öncesi ve sırasında testler:  
Bu ilacın vücutta ne kadar hızlı parçalandığı (metabolize) hastadan hastaya değişir ve bu nedenle farklı insanlarda farklı dozlar gerekir. Hangi dozun sizin için en uygun olduğunu belirlemek için doktorunuz tedaviye başlamadan önce kan veya tükürük testi yapacaktır. Nadir durumlarda, test sonucu ADMİRAZ  almamanız gerektiğini gösterebilir.  
 Kan sayımı:  
ADMİRAZ tedavisinin istenen etkisi, kanınızdaki beyaz kan hücrelerinin miktarını azaltmaktır. Bu genellikle tedaviyi bıraktıktan sonraki 3 -4 hafta içinde normale döner. Herhangi bir kan testi 
yaptırmanız gerekirse, doktorunuza ADMİRAZ kullandığınızı söyleyiniz. Aksi takdirde doktorun test sonuçlarını anlaması mümkün olmayabilir ve bazı kan testleri için doktorunuzun normalden daha fazla kan alması gerekebilir.  ADMİRAZ’a başlamadan önce, doktorunuz kanınızda yeterince beyaz kan hücresi olup olmadığını doğrulayacaktır ve bu kontrolü düzenli olarak tekrarlamak isteyebilir. Beyaz kan hücre sayımınız yeterli değilse, doktorunuzun ADMİRAZ dozunuzu azaltması veya tedaviyi kesmesi gerekebilir.  
 
Tedaviye başlamadan önce, karaciğerinizin ne kadar iyi çalıştığını kontrol etmek için kanınızda 
da test yapılacaktır.  
 Deri kanseri:  ADMİRAZ  ile tedavi edilen MS hastalarında deri kanserleri bildirilmiştir. Derinizde, haftalar 
içinde iyileşmeyen nodüller (örn., parlak, inciye benzeyen nodüller), lekeler ya da açık yaralar fark ederseniz hemen doktorunuza haber verin. Deri kanserinin belirtiler i, deri dokusunda zaman 
içinde renk, şekil ve boyut değişimi ile birlikte anormal büyüme ya da değişiklikleri (örn., olağandışı benler) içerebilir. ADMİRAZ ’a başlamadan önce herhangi bir deri nodülünüzün olup 
olmadığının kontrol edilmesi için bir de ri muayenesi gereklidir. Doktorunuz ayrıca, ADMİRAZ  
ile tedavi sırasında düzenli deri muayeneleri gerçekleştirecektir. Eğer derinizle ilgili problemler gelişirse, doktorunuz sizi bir dermatoloğa sevk edebilir; dermatolog, konsültasyondan sonra 
düzenli olarak kontrol edilmeniz gerektiğine karar verebilir.  
  5  Güneşe maruz kalma ve güneşe karşı koruma:  
ADMİRAZ  bağışıklık sisteminizi zayıflatır. Bu  yüzden, cilt kanseri gelişme riskini artırabilir. Bu 
nedenle, uygun koruyucu giysiler giyerek ve düzenli olarak yüksek koruma faktörlü güneş  
koruyucuları uygulayarak güneş ışınlarına ve UV ışınlarına maruziyetinizi sınırlandırmalısınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız. 
 
ADMİRAZ ’ın yiyecek ve içecek ile kullanılması  
Etkileşimi bilinmemektedir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Gebeyseniz, gebe olabileceğinizi düşünüyorsanız veya bebek sahibi  olmayı planlıyorsanız, 
herhangi bir ilaç almadan önce doktorunuza veya eczacınıza danışınız.  
 
Gebelik sırasında, gebe kalmaya çalışıyorsanız veya gebe kalabilecek bir kadınsanız ve etkili 
doğum kontrol yöntemi kullanmıyorsanız ADMİRAZ ’ı kullanmayınız. ADMİRAZ  gebelik 
sırasında kullanılırsa, doğmamış bebeğe zarar verme riski vardır. Gebe kalabilecek bir kadınsanız, doktorunuz ADMİRAZ  ile tedaviye başlamadan önce sizi bu risk hakkında 
bilgilendirecek ve gebe olmadığınızdan emin olmak için bir gebelik testi yapmanızı isteyecektir. 
ADMİRAZ  alırken ve gebe kalmamak için almayı bıraktıktan sonra en az 10 gün boyunca  etkili  
bir doğum  kontrol  yöntemi  kullanmalısınız.  Güvenilir  doğum  kontrol  yöntemleri hakkında 
doktorunuza  danışınız.  
ADMİRAZ  alırken gebe kalırsanız, derhal doktorunuza bildiriniz. Doktorunuz tedaviyi 
bırakmaya karar verecektir (bölüm 3’teki “ ADMİRAZ  almayı bırakırsanız” başlığı altına 
bakınız). Özel doğum öncesi izlem yapılacaktır.  
 Emzirme  
ADMİRAZ  alırken emzirmemelisiniz. ADMİRAZ  anne sütüne geçebilir ve bebek için ciddi yan 
etkiler riski mevcuttur.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Araç ve makine kullanımı  
Doktorunuz, hastalığınızın güvenli bir şekilde araç ve makine kullanmanıza izin verip vermediğini size söyleyecektir. Düzenli tedavi dozunuzdayken ADMİRAZ ’ın araç ve makine 
kullanma yeteneğinizi etkilemesi beklenmez. Tedavinin başlangıcında zaman zaman baş dönmesi hissedebilirsiniz. Bu nedenle ADMİRAZ  ile tedavinizin ilk gününde, araç veya makine 
kullanmamalısınız.  
 
ADMİRAZ ’ın içeriğinde bulunan bazı yardımcı maddeler hakkında önemli bilgiler  
ADMİRAZ  soya yağı ihtiva eder. Eğer fıstık ya da soyaya alerjiniz varsa bu tıbbi ürünü 
kullanmayınız. Eğer daha önceden doktorunuz tarafından bazı şekerlere karşı intoleransınız olduğu söylenmişse 
bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Başka bir ilaç alıyorsanız, yakın zamanda aldıysanız veya alma ihtimaliniz varsa doktorunuza veya eczacınıza söyleyiniz. Aşağıdaki ilaçlardan veya tedavilerden herhangi birini alıp 6  almadığınızı doktorunuza bildirdiğinizden emin olunuz:  
• Amiodaron, prokainamid, kinidin veya sotalol gibi düzensiz kalp atımı için kullanılan 
ilaçlar. Doktorunuz, düzensiz kalp atımı üzerindeki etkiyi artırabileceğinden, ADMİRAZ ’ı 
reçete etmemeye karar  verebilir.  
• Diltiazem veya verapamil  (kalsiyum  kanal  blokerleri  adı verilen  bir grup ilaca  ait), digoksin 
veya ivabradin gibi kalp atım hızını yavaşlatan ilaçlar. İlaçlarınızın değiştirilmesi 
gerekebileceğinden doktorunuz sizi bir kalp uzmanına yönlendirebilir, çünkü ADMİRAZ  
tedavinin ilk günlerinde kalp atım hızını yavaşlatabilir. Atenolol veya propranolol gibi bir 
beta bloker kullanıyorsanız, doktorunuz tam günlük ADMİRAZ  dozuna ulaşana kadar beta -
bloker tedavinizi geçici olarak durdurmanızı  isteyebilir.  
• Kemoterapi,  immunsupresifler  veya MS tedavisinde  kullanılan  diğer  ilaçlar  gibi bağışıklık 
sistemini etkileyen  ilaçlar.  Doktorunuz  bağışıklık  sistemi üzerinde  artan  bir etkiyi  önlemek 
için bunları almayı bırakmanızı  isteyebilir.  
• Aşılar. Aşı yaptırmanız gerekiyorsa, önce doktorunuzla konuşunuz. ADMİRAZ  ile tedavi 
sırasında ve tedaviyi bıraktıktan sonra 4 hafta boyunca, önlenmesi gereken enfeksiyonu 
tetikleyebilecekleri için belirli tipte aşılar (canlı zayıflatılmış aşılar olarak adlandırılır) 
verilmemelidir (bkz. Bölüm  2). 
• Flukonazol  (mantar enfeksiyonunu tedavi etmek için kullanılan bir tür ilaç) ve diğer  bazı 
ilaçlar  kandaki  ADMİRAZ  düzeylerini  artırabilir  ve ADMİRAZ  ile birlikte alınması 
önerilmez. Doktorunuz size bu konuda tavsiyede  bulunacaktır.  
• Karbamazepin  (sara (epilepsi)  nöbetlerinin veya hastalığının  tedavisinde kullanılan bir tür 
ilaç) ve diğer bazı ilaçlar kanınızdaki ADMİRAZ  düzeylerini düşürebilir ve bu nedenle 
düzgün çalışmasını engelleyebilir. Doktorunuz size bu konuda tavsiyede bulunacaktır.  
• Modafinil  (aşırı gündüz uykululuğunun olduğu bazı uyku bozukluklarının tedavisinde 
kullanılan uyarıcı bir ilaç)  ve diğer bazı ilaçlar, bazı hastaların kanındaki ADMİRAZ  
düzeylerini düşürebilir  ve bu nedenle  düzgün çalışmasını engelleyebilir.  Bu durum  sizin  için 
geçerliyse doktorunuz size bu konuda tavsiyede  bulunacaktır.  
• UV radyasyonu ile fototerapi (ışık tedavisi) veya PUVA fotokemoterapisi  (ışık tedavisinin 
birtakım deri duyarlandırıcı ilaçlar ile birlikte kullanılması) . ADMİRAZ  tedavisi  sırasında  
UV tedavisi cilt kanseri gelişme riskinizi artırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. ADMİRAZ  nasıl  kullanılır?  
ADMİRAZ  ile tedavi, MS tedavisinde deneyimli bir doktor tarafından denetlenecektir. 
 
Bu ilacı her zaman tam olarak doktorunuzun söylediği gibi kullanınız. Emin değilseniz doktorunuza danışınız.  
 
Uygun kullanım ve doz/uygulama sıklığı için talimatlar:  
Tedaviye başlama  
Size, 5 gün boyunca dozunuzun kademeli olarak artırılacağı bir titrasyon paketi verilecektir. Paket üzerindeki talimatları izleyiniz (ayrıca bkz. “Titrasyon paketi” tablosu). 
 
Titrasyon aşamasının amacı, tedavinin başlangıcında kalbiniz üzerinde yan etki riskini azaltmaktır. Kalp atımınızın  yavaşlaması veya düzensizleşmesi riskiniz varsa, doktorunuz 
tedavinin başlangıcında sizi yakından izleyebilir.  
 
  7  Titrasyon paketi  
 
Gün  Doz Alınacak   ADMİRAZ    0,25   mg tableti  
sayısı  
Gün 1  0,25 mg  1 tablet  
Gün 2  0,25 mg  1 tablet  
Gün 3  0,5 mg  2 tablet  
Gün 4  0,75 mg  3 tablet  
Gün 5  1,25 mg  5 tablet  
 
6. günde, düzenli tedavi dozunuza geçeceksiniz.  
 
Tedavinin ilk 6 gününde, tabletleri sabahları, aç veya tok karnına almanız önerilir. 
 
Tedavi dozu  
Önerilen doz, aç veya tok karnına günde bir kez  2 mg’dır (2 mg ADMİRAZ  tablet).  
 
Tedaviye başlamadan önce yapılan kan testi vücudunuzun ADMİRAZ ’ı yavaşça parçaladığını 
gösterirse, doktorunuz günde bir kez sadece 1 mg (dört 0,25 mg tablet) almanızı söyleyebilir  
(bkz. “Tedavi  öncesi  ve sırasında  testler”).  Bu sizin  için geçerli  olsa dahi, yukarıda belirtilen 
titrasyon süresinin 5. gününde beş adet 0,25 mg tablet almanın güvenli olduğunu unutmayınız. 
 
Bu ilacın kullanımı hakkında başka sorularınız varsa doktorunuza veya eczacınıza sorunuz. 
 
Uygulama yolu ve metodu:  
ADMİRAZ  ağız yolu ile alınır. Tableti su ile alınız. 
 
Değişik yaş grupları:  
Çocuklarda kullanımı:  
ADMİRAZ , çocuklar ve ergenlere ait yaş grubunda henüz çalışılmadığından, bu ilaç 18 yaşın 
altındaki çocuklara ve ergenlere verilmemelidir.  
 
Yaşlılarda kullanımı:  
ADMİRAZ  ile yaşlı hastalarda deneyim yoktur. Eğer 65 yaş ve üzeri iseniz ve herhangi bir 
endişeniz varsa doktorunuzla konuşunuz.  
 Özel kullanım durumları:  
Böbrek yetmezliği:  
Klinik farmakoloji çalışmalarına dayanarak, böbrek yetmezliği olan hastalarda doz ayarlamasına 
gerek yoktur (bkz. Bölüm 5.2). 
 
Karaciğer yetmezliği:  
Siponimod, ciddi karaciğer yetmezliği olan hastalarda (Child- Pugh sınıf C) kullanılmamalıdır 
(bkz. Bölüm 4.3). Hafif veya orta şiddette karaciğer yetmezliği olan hastalarda doz ayarlamasına gerek olmamakla birlikte, bu hastalarda tedaviye başlarken dikkatl i olunmalıdır (bkz. Bölüm 4.4 
ve 5.2).  
 
Eğer ADMİRAZ ’ın etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla ADMİRAZ  kullandıysanız:  
Yanlışlıkla ilk titrasyon paketi yerine tedavi doz paketinden ilk tabletinizi aldıysanız, hemen 8  doktorunuzu arayınız. Doktorunuz sizi gözlem altında tutmaya karar verebilir. 
 
ADMİRAZ ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
 
ADMİRAZ ’ı kullanmayı unutursanız  
Tedavinin ilk 6 günü  boyunca, bir gün dozunuzu almayı unuttuysanız, bir sonraki  dozu  almadan 
önce doktorunuzu arayınız. Doktorunuzun yeni bir titrasyon paketi reçete etmesi  gerekecektir.  
Tedaviye 1. gün dozundan yeniden başlamanız gerekecektir.  
 
Düzenli tedavi dozunda (7. günden itibaren) bir dozu kaçırırsanız, hatırladığınız anda alınız. Bir  
sonraki  dozunuzun zamanı  gelmişse,  kaçırdığınız  dozu atlayınız  ve her zamanki  gibi devam 
ediniz. ADMİRAZ ’ı arka arkaya 4 veya daha fazla gün boyunca almayı unutursanız, bir sonraki  
dozu almadan  önce doktorunuzu arayınız.  Doktorunuzun yeni bir titrasyon  paketi  reçete etmesi ve 
tedaviye 1. gün dozundan yeniden başlamanız gerekecektir.  
 
Unutulan dozları dengelemek  için çift doz almayınız. 
 
ADMİRAZ  ile tedavi sonlandırıldığındaki oluşabilecek etkiler  
Doktorunuzla konuşmadan önce  ADMİRAZ  almayı bırakmayınız veya  dozunuzu  
değiştirmeyiniz.  
 
ADMİRAZ , almayı bıraktıktan sonra 10 güne kadar daha vücudunuzda kalacaktır. Beyaz kan 
hücresi (lenfosit) sayınız, ADMİRAZ  almayı bıraktıktan sonra 3 -4 haftaya kadar düşük kalabilir. 
Bu Kullanma Talimatında  açıklanan yan etkiler bu süre zarfında da ortaya çıkabilir (bkz. Bölüm 
4, “Olası yan etkiler”).  
 
Eğer almayı bıraktıktan sonra 4 günden  fazla bir süre geçtiyse ve ADMİRAZ ’a yeniden 
başlamanız gerekiyorsa, doktorunuz, yeni bir titrasyon  paketi  reçete  edecek  ve tedaviye 1. gün 
dozundan yeniden başlamanız gerekecektir.  
 
ADMİRAZ  ile tedaviyi sonlandırdıktan sonra MS’nizin kötüleştiğini düşünüyorsanız derhal  
doktorunuza bildiriniz.  
   Bu ilacın kullanımı hakkında başka sorularınız olursa, doktorunuza veya eczacınıza sorunuz.  
 
4. Olası yan etkiler  nelerdir?  
 
Tüm  ilaçlar  gibi ADMİRAZ 'ın içeriğinde  bulunan  maddelere duyarlı  olan kişilerde  yan etkiler  
olabilir; ancak yan etkiler tüm hastalarda görülmez. 
 
Asağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne basvurunuz:  
• Kızarık cilt üzerinde görünen, sıvı dolu küçük kabarcıklar ile döküntü (şiddetli olabilen herpes zoster adı verilen viral bir enfeksiyon belirtileri)  (yaygın)  
• Sıklıkla inciye benzeyen bir nodül şeklinde görünen, diğer yandan başka şekillerde de ortaya çıkabilen, bazal hücreli karsinom (BCC) olarak adlandırılan bir deri kanseri tipi (yaygın)  
• Enfeksiyona bağlı ateş, boğaz ağrısı ve/veya ağız ülseri (lenfopeni)  (yaygın)  
• Havale, nöbet  (yaygın)  
• Görme merkezindeki bir gölge veya kör nokta, bulanık görme, renkleri veya ayrıntıları 
görme sorunları (gözün arkasındaki retinanın makula bölgesinde şişlik olan makula  ödemi 9  belirtileri) gibi görme bozuklukları  (yaygın)  
• Düzensiz kalp atımı (atriyoventriküler blok)  (yaygın)  
• Yavaş kalp atımı (bradikardi)  (yaygın)  
• Sert kırmızı nodül, kabuklu yara veya mevcut bir yara üzerinde yeni bir yara olarak ortaya 
çıkabilen skuamöz hücreli karsinom adı verilen bir deri kanseri türü (yaygın olmayan)  
• Boyun tutulması, ışığa duyarlılık, bulantı veya zihin karışıklığının eşlik ettiği baş ağrısı gibi 
belirtileri olan menenjit ve/veya ensefalit dahil kriptokokal  enfeksiyonlar (bir tür mantar 
enfeksiyonu)  veya viral enfeksiyonlar (herpes ve varicella zoster virüsünün neden olduğu)  
(bilinmiyor)  
• Progresif multifokal lökoensefalopati (PML) adı verilen nadir bir beyin enfeksiyonu. PML’nin güçsüzlük veya görmede değişiklikler, hafıza kaybı, düşünme güçlüğü veya yürüme güçlüğü gibi semptomları MS’e benzer olabilir. 
 Bunların hepsi ciddi yan etkilerdir. Acil tıbbi müdahale gerekebilir.  
 ADMİRAZ ’ın kullanılması sonucunda aşağıda belirtilen yan etkiler ortaya çıkabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde  görülebilir. 
Yaygın :10 hastanın birinden az, fakat 100 hastanın birinden fazla  görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az  görülebilir.  
Çok seyrek  :10.000 hastanın birinden az  görülebilir.  
Bilinmiyor  :Eldeki veriler ile belirlenemeyecek kadar az hastada  görülebilir.  
 
Diğer olası yan etkiler  
Diğer yan etkiler aşağıda listelenenleri içerir. Eğer bu yan etkilerden herhangi biri şiddetli hal alırsa, doktorunuza veya eczacınıza söyleyiniz.  
 
Çok yaygın:  
• Baş ağrısı  
• Bazen baş ağrısı ve baş dönmesi gibi belirtilerin eşlik ettiği yüksek tansiyon  (hipertansiyon)  
• Karaciğer enzimi düzeylerinde artış gösteren kan testi  sonuçları  
 
Yaygın:  
• Yeni  benler  
• Baş dönmesi  
• Vücudun istemsiz titremesi (tremor)  
• İshal  
• Bulantı  
• Ellerde veya ayaklarda ağrı  
• Şişmiş eller, ayak bilekleri, bacaklar veya ayaklar (periferik ödem)  
• Halsizlik  (asteni)  
• Azalmış fonksiyon gösteren akciğer fonksiyon testi  sonuçları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 10  www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olac aksınız.  
 
5. ADMİRAZ ’ın saklanması  
ADMİRAZ 'ı çocukların göremeyeceği, erişemeyeceği yerlerde ve ambalajında saklayınız. 
2 ºC -  8 ºC arasında buzdolabında muhafaza ediniz.  
Ürün açıldıktan sonra 25°C’nin altındaki oda sıcaklığında 3 ay saklanabilir. 
Bu ilacı, karton kutu ve blister folyo üzerinde SKT ibaresinden sonra belirtilen son kullanma  
tarihinden sonra bu ilacı kullanmayınız. Son kullanma tarihi, o ayın son gününe işaret eder.  
Son kullanma tarihiyle uyumlu olarak kullanınız. Ambalajdaki son kullanma tarihinden sonra ADMİRAZ ’ı kullanmayınız. 
Eğer üründe ve/veya ambalajında bozukluklar fark ederseniz ADMİRAZ ’ı kullanmayınız. Son 
kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat  Sahibi:  Farmanova Sağlık Hizmetleri Limited  Şirketi  
 Kavacık/Beykoz/İstanbul  
 
Üretim yeri:  Novartis Pharma Stein AG 
 Schauffhauserstrasse, CH -4332, Stein, İsviçre  
 
Bu kullanma talimatı …………… tarihinde onaylanmıştır.  