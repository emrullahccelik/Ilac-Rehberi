KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEVONES %100 inhalasyon çözeltisi
2. KALİTATİF VE KANTİTATİF BİLEŞİM
Etkin madde:
Her bir 100 mL SEVONES % 100 inhalasyon çözeltisi, 100 mL sevofluran içerir.
Her bir 250 mL SEVONES % 100 inhalasyon çözeltisi, 250 mL sevofluran içerir.
Yardımcı maddeler:
Yardımcı maddeler için Bölüm 6.1'e bakınız.
3. FARMASÖTİK FORM
İnhalasyon çözeltisi.
Berrak, renksiz sıvı.
4. KLİNİK ÖZELLİKLER
4.1. Terapötik endikasyonlar
SEVONES, hastanede yatan veya yatmadan tedavi gören pediyatrik ve erişkin hastaların
cerrahisinde, genel anestezinin indüksiyon ve idamesi için kullanılır.
4.2. Pozoloji ve uygulama şekli
Pozoloji / Uygulama sıklığı ve süresi:
Cerrahi anestezi:
Anestezi sırasında vaporizatörden verilen sevofluran konsantrasyonları bilinmelidir. Bunun
için, SEVONES, özel olarak sevofluran için kalibre edilmiş vaporizatörlerle uygulanmalıdır.
Sevofluranın MAK (minimum alveoler konsantrasyon) değerleri yaş ve nitröz oksit ilavesi ile
azalır. Aşağıdaki tablo farklı yaş grupları için ortalama MAK (minimum alveoler
konsantrasyon) değerlerini içermektedir.
Tablo 1. Pediyatrik ve yetişkin hastalar için yaşa göre MAK (minimum alveoler
konsantrasyon) değerleri
Hastanın yaşı (yıl) Oksijendeki sevofluran miktarı % 65 N 0/ % 35 0 'deki
2 2
sevofluran miktarı
0-1 ay * % 3,3 % 2**
1-< 6 ay % 3
6 ay -< 3yıl % 2,8
3 - 12 yıl % 2,5
25 yıl % 2,6 % 1,4
1/2140 yıl % 2,1 % 1,1
60 yıl % 1,7 % 0,9
80 yıl % 1,4 % 0,7
* Yenidoğanlar zamanında doğmuşlardır. Prematüre yenidoğanlar için MAK (minimum
alveoler konsantrasyon) değerleri belirlenmemiştir.
** 1-<3 yaşındaki pediyatrik hastalarda, % 60 N O/% 40 O kullanılmıştır.
2 2
Premedikasyon:
Premedikasyon her hastanın gereksinimine ve anestezistin takdirine göre seçilmelidir.
İndüksiyon:
Doz hastanın yaşı ve klinik durumuna bağlı olarak, istenen etkiye göre bireyselleştirilmeli ve
titre edilmelidir. Kısa etkili bir barbitürat veya diğer bir intravenöz indüksiyon ajanının
ardından, sevofluran inhalasyonu uygulanabilir. Sevofluran ile indüksiyon oksijenle veya
oksijen-nitröz oksit karışımı ile elde edilebilir. Erişkinlerde % 5'e kadar sevofluran
konsantrasyonlarının inspirasyonu genellikle 2 dakikadan az bir süre içinde cerrahi anestezi
oluşturur. Çocuklarda, % 7'ye kadar sevofluran konsantrasyonlarının inspirasyonu genellikle 2
dakikadan az bir süre içinde cerrahi anestezi oluşturur. Alternatif olarak, premedikasyon
uygulanmamış hastalarda anestezinin indüksiyonu için % 8'e kadar sevofluran
konsantrasyonlarının inspirasyonu kullanılabilir.
İdame:
Cerrahi düzeylerdeki anestezinin sürekliliği, nitröz oksit ile birlikte veya tek başına sevofluranın
% 0,5 - % 3'lük konsantrasyonları ile sağlanabilir.
Yaşlılarda, diğer inhalasyon ajanlarıyla olduğu gibi, cerrahi anestezinin sürdürülmesi için
normal olarak sevofluranın daha düşük konsantrasyonları gerekir.
Anesteziden Çıkma:
Sevofluran anestezisini takiben, anesteziden uyanma süresi genellikle kısadır. Bu nedenle
hastalar post-operatif ağrı gidericilere daha erken gereksinim duyabilirler.
Özel popülasyonlara ilişkin ek bilgiler:
Geriyatrik popülasyon:
Yaşın artmasıyla MAK değeri (minimum alveoler konsantrasyon) azalır. Seksen yaşındaki bir
yetişkinde MAK değerinin (minimum alveoler konsantrasyon) elde edilmesi için gereken
ortalama sevofluran konsantrasyonu, 20 yaş için gerekenin yaklaşık % 50'sidir.
Pediyatrik popülasyon:
Yaşa göre pediyatrik hastalara ilişkin MAK değerleri için Tablo 1’e bakınız.
2/21Böbrek yetmezliği:
Çalışmalara dahil edilen böbrek yetmezliği olan hastaların sayısı (başlangıç serum kreatinin
değeri 1,5 mg/dL'den fazla) az olduğundan, bu grupta sevofluran uygulamasının güvenliliği tam
olarak kanıtlanmamıştır. Bu nedenle sevofluran, böbrek yetmezliği olan hastalarda dikkatli
kullanılmalıdır.
Karaciğer yetmezliği:
Karaciğer yetmezliği olan hastalarda pozoloji, uygulama sıklığı ve süresi açısından ek bir bilgi
bulunmamaktadır.
4.3. Kontrendikasyonlar
Sevofluran veya diğer halojenli ajanlara duyarlı olduğu bilinen veya şüpheli olan hastalarda
SEVONES kullanılmamalıdır (örn; karaciğer fonksiyon bozukluğu geçmişi olan, geçmişte bu
ajanlardan herhangi biri ile anestezi sonrasında nedeni belli olmayan ateş veya lökositoz görülen
hastalarda).
Malign hipertermiye bilinen veya şüpheli genetik duyarlılığı olan hastalarda SEVONES
kullanılmamalıdır.
Sevofluran, halojenli bir inhalasyon anesteziğine bağlı doğrulanmış hepatit öyküsü veya
sevofluran ile anestezi sonrası sarılık, ateş ve eozinofili ile birlikte açıklanamayan orta ila
şiddetli karaciğer fonksiyon bozukluğu öyküsü olan hastalarda kullanılmamalıdır.
Sevofluran ayrıca bir hastane veya günübirlik tanı ve tedavi üniteleri dışında dental prosedürler
geçiren tüm hastalarda (yetişkinler ve çocuklar) kontrendikedir (Bkz. Bölüm 4.4).
Sevofluran, genel anestezinin kontrendike olduğu hastalarda kontrendikedir.
4.4. Özel kullanım uyarıları ve önlemleri
SEVONES, narkotik ön ilaç tedavileri veya solunum depresyonuna neden olan diğer ilaçlar ile
artan solunum depresyonuna yol açabilir. Solunum gözetim altında tutulmalıdır ve gerektiği
takdirde desteklenmelidir.
Sevofluran sadece genel anestezi uygulaması konusunda eğitimli kişilerce uygulanmalıdır.
Havayolunun idamesi için gerekli olanlar, patent havayolu, yapay ventilasyon, oksijen
zenginleştirme ve dolaşım resüsitasyonunda kullanılan ekipmanlar hemen hazır
bulundurulmalıdır.
Sevofluran gibi halojenli inhalasyon anesteziklerinin kullanımı sırasında, özellikle önceden
atropin gibi vagolitik bir ilaç verildiğinde, izole vakalarda AV kavşak ritmi gelişebilir.
Uyanma sırasındaki deliryum, altı yaşın altındaki küçük çocuklarda yetişkinlere göre yaklaşık
2-3 kat daha yaygındır. Küçük çocuklarda uyanma anestezisinde ajitasyon, propofol ve halotan
3/21gibi daha uzun uyanma süreleri olan diğer bazı anesteziklere kıyasla sevofluran gibi kısa
uyanma süreli anesteziklerle daha sık bildirilmiştir. Çocuklarda hızlı uyanma, ajitasyon ve
kooperasyon eksikliği ile ilişkili olabilir (vakaların yaklaşık % 25'inde).
Bir vaporizatörden dağıtılan sevofluran konsantrasyonu tam olarak bilinmelidir. Uçucu
anestezikler fiziksel özellikleri bakımından farklılık gösterdiği için, sadece sevofluran için özel
olarak kalibre edilmiş vaporizatörler kullanılmalıdır. Genel anestezi uygulaması hastanın
yanıtına göre kişiye özel hale getirilmelidir. Anestezi düzeyleri derinleştikçe hipotansiyon ve
solunum depresyonu artar.
Malign Hipertermi:
Duyarlı kişilerde, güçlü inhalasyon anestezikleri, yüksek oksijen gereksinimine neden olan,
iskelet kasındaki bir hipermetabolik olayı tetikleyebilir ve bu klinik sendrom malign hipertermi
olarak bilinir. Bu klinik sendrom hiperkapni ile belirti verir ve kas rijiditesi, taşikardi, takipne,
siyanoz, aritmiler ve/veya stabil olmayan kan basıncı içerebilir. Spesifik olmayan bu belirtilerin
bazıları hafif anestezi, akut hipoksi, hiperkapni ve hipovolemi sırasında da görülebilir.
Klinik çalışmalarda, bir malign hipertermi vakası bildirilmiştir. Ayrıca, malign hipertermi için
pazarlama sonrası raporları mevcuttur. Ölüm ile sonuçlanan vakalar bildirilmiştir.
Malign hipertermi tedavisi, tetikleyen ajanların (örneğin sevofluran) kesilmesini, intravenöz
dantrolen sodyum uygulanmasını (hasta yönetiminde ilave bilgi için intravenöz dantrolen
sodyum kısa ürün bilgisine bakınız) ve destekleyici tedavi uygulanmasını içerir. Bu tedavi,
vücut sıcaklığını normale döndürmeyi, belirtildiği şekilde solunum ve dolaşımı desteklemeyi ve
elektrolit-sıvı-asit-baz anormalliklerinin yönetimini içerir. Böbrek yetmezliği daha geç ortaya
çıkabilir, bu nedenle idrar çıkışı mümkün ise uzun süre izlenmelidir ve sürdürülmelidir.
İnhale anestezik ajanların kullanımı, postoperatif dönemde çocuk hastalarda kardiyak aritmiler
ve ölümle sonuçlanan serum potasyum seviyelerinde nadir artışlarla ilişkilendirilmiştir.
Perioperatif Hiperkalemi:
İnhale anestezik ajanların kullanımı pediyatrik hastalarda postoperatif dönemde, kardiyak
aritmiler ve ölüm ile sonuçlanan serum potasyum düzeylerinin seyrek artışı ile
ilişkilendirilmiştir. Gizli ya da açık nöromüsküler hastalığı, özellikle Duchenne müsküler
distrofisi olan hastalar en zayıf hasta olarak görünmektedir. Bu vakaların tümü olmasa bile
çoğunluğu, beraberindeki süksinilkolin kullanımıyla ilişkilendirilmiştir. Bu hastaların ayrıca
serum kreatinin kinaz düzeylerinde belirgin artış ve bazı vakalarda idrarda miyoglobinüri ile
uyumlu değişiklikler saptanmıştır. Görünürde malign hipertermiye olan benzerliğe karşın bu
hastaların hiçbiri kas rijiditesinin veya hipermetabolik durumun belirti veya semptomlarını
sergilememiştir. Hiperkalemi ve dirençli aritmileri tedavi etmek için erken ve kuvvetli
müdahale ve daha sonra latent nöromüsküler hastalık için değerlendirme önerilmektedir.
4/21Çok seyrek olarak Torsades de Pointes (istisnai vakalarda fatal olabilir) ile ilişkilendirilen QT
uzaması ile ilgili izole raporlar mevcuttur. Yatkınlığı olan hastalara sevofluran verilirken dikkat
edilmelidir.
Pompe hastalığı olan pediyatrik hastalarda izole ventriküler aritmi vakaları bildirilmiştir.
Mitokondri rahatsızlıkları olan hastalara sevofluran dahil genel anestezi uygulanırken dikkatli
olunmalıdır.
Hepatik:
Pazarlama sonrası deneyimlerden, çok seyrek olarak ameliyat sonrası hafif, orta ve ciddi hepatik
fonksiyon bozukluğu veya sarılık ile ya da sarılığın eşlik etmediği hepatit bildirilmiştir.
Sevofluranın altta yatan hepatik bir soruna sahip veya hepatik fonksiyon bozukluğuna neden
olduğu bilinen ilaçlarla tedavi gören hastalarda kullanılması durumunda klinik değerlendirme
yapılmalıdır (Bkz. Bölüm 4.8).
Diğer inhalasyon anesteziklerinin uygulanmasından sonra karaciğer hasarı, sarılık,
açıklanamayan ateş veya eozinofili görülen hastalarda, sevofluran uygulanmasından
kaçınılması ve mümkünse intravenöz tıbbi ürünlerle anestezi veya bölgesel anestezi önerilir
(Bkz. Bölüm 4.8).
Oldukça kısa bir aralık içerisinde sevofluran içeren halojenli hidrokarbonlara mükerrer kez
maruz kalan hastaların artmış karaciğer hasarı riski bulunabilir.
Genel:
Sevofluran ile anestezi uygulanan tüm hastalar elektrokardiyogram (EKG), kan basıncı (KB),
oksijen satürasyonu ve end tidal karbondioksit (EtCO ) dahil olmak üzere sürekli olarak
2
izlenmelidir.
Anestezinin idamesi esnasında, sevofluran konsantrasyonunun arttırılmasıyla kan basıncında
doza bağlı azalmalar oluşur. Kan basıncındaki aşırı azalma, anestezinin derinliğine bağlı olabilir
ve bu tür durumlar solunan sevofluran konsantrasyonları azaltılarak düzeltilebilir. Hipovolemik,
hipotansif veya başka hemodinamik risk taşıyan hastalar için (örn; birlikte kullanılan ilaçlara
bağlı) doz seçerken özellikle dikkat edilmelidir.
Tüm anesteziklerle olduğu gibi, koroner arter hastalığı bulunan hastalarda miyokard iskemisinin
önlenmesi açısından hemodinamik stabilitenin sağlanması önemlidir. Sevofluranın kandaki
çözünmezliği nedeniyle, hemodinamik değişiklikler diğer bazı uçucu anesteziklere göre daha
hızlı meydana gelebilir.
Obstetrik anestezi sırasında sevofluran kullanırken dikkatli olunmalıdır, çünkü rahim üzerindeki
gevşetici etki rahim kanama riskini arttırabilir (Bkz. Bölüm 4.6).
5/21Hastalar uyanma odasından çıkarılmadan önce genel anesteziden uyanma dikkatli bir şekilde
değerlendirilmelidir. Sevofluran ile genellikle anesteziden çıkma hızlı görülür; bundan dolayı
post-operatif ağrının giderilmesi gerekebilir. Sevofluran alımını takiben bilinçlilik halinin geri
kazanılması genelde birkaç dakika sürmesine rağmen takip eden iki ya da üç gün içerisinde
zihinsel fonksiyonlara olan etkisi test edilmemiştir. Diğer anestezikler gibi, ruh halindeki küçük
değişiklikler uygulama sonrası birkaç gün devam edebilir (Bkz. Bölüm 4.7). Çocuklarda hızlı
anesteziden çıkış, ajitasyon ve kooperasyon eksikliği ile ilişkilendirilebilir (vakaların yaklaşık
% 25’inde).
Kurumuş CO absorbanlarının değiştirilmesi:
2
Kurumuş CO absorbanı ile (özellikle potasyum hidroksit içerenler; örn. Baralyme) birlikte
2
sevofluran kullanımı sırasında nadiren anestezi makinasında aşırı ısı, duman ve/veya spontan
yanma olayları bildirilmiştir. Vaporizatörle karşılaştırıldığında solunan sevofluran
konsantrasyonunda olağandışı gecikmiş bir yükselme veya beklenmeyen düşmeler, CO
2
absorban tüpünün aşırı ısınmasıyla ilişkili olabilir.
CO absorban tüplerinden uzun süreyle kuru gaz geçişinden sonra CO absorbanının kuruması
2 2
durumunda ekzotermik bir reaksiyon, sevofluran degradasyonunda artış ve degradasyon
ürünlerinin oluşması mümkündür. Deneysel bir anestezi makinesinin solunum devresinde kuru
CO absorbanları kullanılarak uzun süreyle (≥2 saat) maksimum sevofluran
2
konsantrasyonlarının (% 8) varlığında sevofluran parçalanma ürünleri (metanol, formaldehit,
karbon monoksit ve A, B, C ve D Bileşikleri) gözlemlenmiştir. Anestezi solunum devresinde
(sodyum hidroksit içeren absorbanlar kullanıldığında) gözlemlenen formaldehit
konsantrasyonları; hafif solunum irritasyonuna neden olduğu bilinen formaldehit düzeyleri ile
uyumluydu. Bu ekstrem deneysel modelde gözlemlenen parçalanma ürünlerinin klinik ile
ilişkisi bilinmemektedir.
Aşağıda bu nadir, izole olaylarla ilişkili olarak bildirilen klinik bulgular yer almaktadır.
Başarısız inhalasyon indüksiyonu veya sevofluran ile yetersiz anestezi; öksürme, oksijen
desatürasyonu, artmış hava yolu basıncı, zor ventilasyon, şiddetli hava yolu ödemi, eritem ve
yüksek karboksihemoglobin seviyeleri gibi hava yolu irritasyonunun hastalardaki belirtileri bu
nadir izole olaylarla ilişkili olarak bildirilmiştir.
CO absorban tüpünden gelen aşırı ısı fark edilirse klinik durum değerlendirilmeli ve hastanın
2
anestezi devresinden ayrılması düşünülmelidir.
Bir hekim CO absorbanının kuruduğundan kuşkulandığında, bu absorban uçucu anestezikler
2
(sevofluran gibi) verilmeden önce değiştirilmelidir. Kuruma olayı gerçekleştikten sonra renk
göstergesinin her zaman değişmediği dikkate alınmalıdır. Bu nedenle, anlamlı bir renk
değişiminin olmaması, yeterli hidrasyon için bir güvence olarak kabul edilmemelidir. CO
2
absorbanları renk göstergesinin durumuna bakılmaksızın rutin olarak değiştirilmelidir.
6/21Anestezi makineleri klinik kullanımın sonunda tamamen kapatılmalı, yeni CO absorbanların
2
ambalaj bütünlüğü kullanımdan önce doğrulanmalı ve CO absorban tüplerinin sıcaklığı
2
kullanım sırasında izlenmelidir.
Böbrek bozukluğu:
Klinik çalışma yapılan, böbrek yetersizliği olan hastaların (başlangıç serum kreatinin değeri 1,5
mg/dL’den fazla olan) sayısı az olduğundan, bu grupta sevofluran uygulamasının güvenliliği
henüz tam olarak ortaya konmamıştır. Bu nedenle sevofluran, böbrek bozukluğu olan hastalarda
dikkatli kullanılmalıdır.
Sıçanlardaki bazı çalışmalarda rutin klinik uygulamadakinden fazla miktarlarda Bileşik A
(pentafluoroisopropenil fluorometil eter (PIFE))’ya maruz kalan hayvanlarda nefrotoksisite
görülmüştür. Sıçanlardaki böbrek toksisitesinin mekanizması bilinmemektedir ve insanlarla
ilgisi tespit edilmemiştir (Bkz. Bölüm 5.3)
İnspire edilen sevofluran konsantrasyonu ve taze gaz akış hızı, Bileşik A'ya maruziyeti en aza
indirecek şekilde ayarlanmalıdır. 1 L/dak ila < 2 L/dak akış hızlarında sevoflurana maruziyet 2
MAK saatini aşmamalıdır. < 1 L/dak taze gaz akış hızları tavsiye edilmez.
Sıçanlardaki bu renal toksisitenin mekanizması bilinmemektedir ve insanla ilgisi tespit
edilmemiştir (Bkz. Bölüm 5.3).
Sevofluran böbrek fonksiyon bozukluğu (GFR ≤ 60 mL/dak) olan hastalara dikkatle
uygulanmalıdır; böbrek fonksiyonu postoperatif olarak izlenmelidir.
Sinir Sistemi Cerrahisi ve Nöromüsküler Bozukluk:
İntrakraniyal basınç yükselmesi açısından risk grubundaki hastalarda, sevofluran
hiperventilasyon gibi intrakraniyal basıncı düşürecek tedbirlerle birlikte dikkatlice
uygulanmalıdır (örn. hiperventilasyon).
Nöbetler:
Sevofluran kullanımı ile ilişkilendirilen nöbet vakaları seyrek bildirilmiştir.
Sevofluran kullanımı, predispozan risk faktörleri olan veya olmayan daha yaşlı yetişkinlerin
yanı sıra çocuklar ve genç yetişkinlerde de nöbet oluşumu ile ilişkilendirilmiştir. Nöbet riski
bulunan hastalarda sevofluran kullanılmadan önce klinik değerlendirme gereklidir. Çocuklarda
anestezi derinliği sınırlı olmalıdır. Elektroensefalografi (EEG) sevofluran dozunun
optimizasyonuna izin verebilir ve nöbet yatkınlığı olan hastalarda nöbet aktivitesinin gelişimini
engellemeye yardımcı olabilir (Bkz. Bölüm 4.4).
7/21Pediyatrik popülasyon:
Sevofluran kullanımı nöbetler ile ilişkilendirilmiştir. Nöbetler, çoğu kez hastalığa zemin
hazırlayan bir risk faktörü taşımayan, 2 aylıktan başlayarak çocuklarda ve genç erişkinlerde
meydana gelmiştir. Nöbet görülme riski olan hastalarda sevofluran kullanımında klinik
değerlendirme yapılmalıdır (Bkz. Bölüm 4.4).
Anestezi sırasında sevofluran verilen çocuklarda tedavi edilmeksizin ortadan kaybolan distonik
hareketler görülmektedir. Sevofluran ile ilişkisi bilinmemektedir (Bkz. Bölüm 4.8).
Down Sendromu:
Down sendromlu çocuklarda sevofluran indüksiyonu sırasında ve sonrasında önemli ölçüde
daha yüksek bir bradikardi prevalansı ve derecesi bildirilmiştir.
Sevoflurana tekrar maruz kalma ile ilgili deneyim çok sınırlıdır. Bununla birlikte, ilk ve sonraki
maruziyetler arasında advers olaylarda belirgin bir fark görülmemiştir.
Sevofluran Myastenia Gravis hastalarında dikkatle kullanılmalıdır.
Diğer halojenli anestezikler gibi, sevofluran da indüksiyon sırasında öksürüğe neden olabilir.
Sevofluran QTc uzamasına neden olabilir. Klinik uygulamada bu durum nadiren Torsades de
Pointes'e yol açar. Sevofluran, yaşlılar ve konjenital QTc uzaması tanısı konmuş hastalar gibi
risk altındaki hastalara dikkatle uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
Sevofluranın, cerrahide yaygın olarak kullanılan santral sinir sistemi ajanları, otonom sinir
sistemi ilaçları, iskelet kası gevşeticileri, aminoglikozidler dahil anti-enfeksiyon ajanları,
hormonlar ve sentetik sübstitüentleri, kan türevleri ve epinefrin dahil kardiyovasküler ilaçlar
gibi geniş bir ilaç grubu ile birlikte uygulanmasının güvenli ve etkili olduğu gösterilmiştir.
Beta-sempatomimetik ve Alfa ve Beta-sempatomimetik ajanlar:
İzoprenalin gibi beta-sempatomimetik ajanlar ve adrenalin ve noradrenalin gibi alfa- ve beta–
sempatomimetik ajanlar, ventriküler aritmi ile ilgili potansiyel risk nedeniyle sevofluran
narkozu sırasında dikkatli kullanılmalıdır. Subkutan veya dişeti enjeksiyonları yoluyla lokal
hemostatik etki için kullanılan adrenalin ve noradrenalin dozu, örneğin yetişkinlerde 10 dakika
içinde 0,1 mg epinefrin veya bir saat içinde 0,3 mg ile sınırlandırılmalıdır. Parenteral uygulama
adrenalin ve noradrenalin tavsiye edilmez.
Süksinilkolin:
Süksinilkolininin inhale anestezik ilaçlarla eşzamanlı kullanımı, cerrahi sonrası dönem
süresince pediatrik hastalarda kardiyak aritmilere ve ölüm ile sonuçlanan serum potasyum
seviyelerinde nadiren görülen artışlar ile ilişkilendirilmiştir.
8/21Amfetamin türevleri:
Amfetamin ve türevlerinin yanı sıra efedrin ve türevlerinin kullanımı ameliyat öncesi hipertansif
krize neden olabilir. Tedavilerin ameliyattan birkaç gün önce kesilmesi tercih edilir.
Selektif olmayan MAO inhibitörleri
Selektif olmayan monoamin oksidaz (MAO)-inhibitörleri: Ameliyat sırasında kriz riskine yol
açabilir. Cerrahi işlemden 2 hafta önce tedavinin durdurulması genellikle önerilmektedir.
Kalsiyum antagonistleri:
Sevofluran, kalsiyum antagonistleriyle, özellikle dihidropiridin türevleri ile tedavi edilen
hastalarda belirgin hipotansiyona yol açabilir.
Artan negatif inotropik etki ile ilgili risk nedeniyle kalsiyum antagonistlerinin inhalasyon
anestezik ilaçları ile eş zamanlı kullanımı sırasında dikkatli olunmalıdır.
Epinefrin/Adrenalin:
Sevofluran da isofluran gibi, dışarıdan uygulanan adrenalinin aritmojenik etkisine karşı
miyokardın sensitizasyonuna yol açar. Adrenalinin çoklu ventriküler aritmi üreten eşik dozu kg
başına 5 mikrogram olarak belirlenmiştir.
İndirekt etki gösteren sempatomimetikler:
Sevofluran ve indirekt etki gösteren sempatomimetik ürünlerin (amfetaminler, efedrin) eş
zamanlı kullanımında akut hipertansif epizod riski bulunmaktadır.
Beta blokerler:
Sevofluran düzenleyici kardiyovasküler mekanizmaları bloke ederek, beta blokerlerin negatif
inotropik, kronotropik ve dromotropik etkilerini arttırabilir. Hastalar beta blokerlerin
kesilmesine karşı uyarılmalı ve her durumda ilacın aniden kesilmesinden kaçınılmalıdır.
Anestezist beta bloker tedavisi hakkında bilgilendirilmelidir.
Verapamil:
Verapamil ve sevofluran eş zamanlı uygulandığında atriyoventriküler iletimin bozulduğu
gözlemlenmiştir.
CYP2E1 İndükleyicileri:
İzoniyazid ve alkol gibi sitokrom P450 izoenzimi CYP2E1'in bilinen aktivitesini arttıran tıbbi
ürünler ve bileşikler sevofluranın metabolizmasını arttırabilir ve plazmada florür
konsantrasyonlarında anlamlı artışlara yol açabilir. Sevofluran ile izoniyazidin eşzamanlı
kullanımı, izoniyazidin hepatotoksik etkilerini arttırabilir. Metabolizmanın olası indüksiyonu
nedeniyle, izoniazid tedavisi ameliyattan 1 hafta önce kesilmeli ve ameliyattan 15 gün sonrasına
kadar yeniden başlanmamalıdır.
9/21CYP2E1'in artmış aktivitesini takiben plazma florür konsantrasyonlarında belirgin artışlar
gözlemlenmiştir.
Sarı kantaron (St. John's Wort):
Uzun süre sarı kantaron ile tedavi gören hastalarda halojenli inhalasyon anestezikler ile
anesteziden kaynaklanan ciddi hipotansiyon ve geç uyanma bildirilmiştir.
Barbitüratlar:
Sevofluran uygulaması barbitüratlar, propofol ve yaygın olarak kullanılan diğer intravenöz
anesteziklerle uyumludur. İntravenöz anestezik kullanımını takiben daha düşük sevofluran
konsantrasyonları gerekebilir.
Benzodiazepin ve opioidler:
Benzodiazepinler ve opioidlerin diğer inhalasyon ajanları ile olduğu gibi, sevofluranın
minimum alveoler konsantrasyonunu (MAK) düşürmesi beklenir. Ameliyatlarda yaygın olarak
kullanıldığı üzere sevofluran uygulaması benzodiazepin ve opioidlerle geçimlidir.
Sevofluran ile beraber kullanılan opioidler (örn, alfentanil ve sülfentanil) kalp hızında, kan
basıncında ve solunum hızında sinerjistik etki ile bir düşüş başlatabilir.
Nitröz oksit:
Diğer halojenli uçucu anesteziklerle olduğu gibi sevofluran MAK'ı nitröz oksit ile beraber
uygulandığında azalır. MAK eşdeğeri yaklaşık olarak erişkinlerde % 50 ve çocuklarda % 25
azalır (Bkz. Bölüm 4.2).
Nöromüsküler Blok Yapan Ajanlar:
Diğer inhalasyon anestezi ajanlarında olduğu gibi, sevofluran non-depolarizan kas gevşeticilerin
yaptığı nöromüskuler blokajın, hem yoğunluğunu hem de etki süresini etkiler. Alfentanil-N O
2
anestezisini tamamlamak için kullanıldığında sevofluran pankuronyum, vekuronyum veya
atrakuryumla oluşturulan nöromüsküler bloğu potansiyalize eder. Bu kas gevşeticilerin
sevofluranla eş zamanlı alındıkları zamanki doz ayarlaması, isofluran ile birlikte alındıkları
zaman gerekli olan miktara benzerdir.
Sevofluranın süksinilkolin üzerindeki etkisi ve depolarizan nöromüsküler blokajın süresi
araştırılmamıştır.
Anestezinin indüksiyonu sırasında nöromüsküler bloke edici ajanların dozunun azaltılması,
endotrakeal entübasyon veya yetersiz kas gevşemesi için uygun şartların başlamasında
gecikmeye yol açabilir, çünkü nöromüsküler bloke edici ajanların potansiyalizasyonu
sevofluran alımının başlangıcından birkaç dakika sonra gözlenmiştir.
Non-depolarizan ajanlardan; vekuronyum, pankuronyum, veya atrakuryumla etkileşimleri
çalışılmıştır. Spesifik kılavuzların yokluğunda: (1) endotrakeal entübasyon için non-depolarizan
10/21kas gevşeticilerin dozunu azaltmayınız ve (2) anestezinin devamı sırasında, non-depolarizan kas
gevşeticilerin dozu N O/opioid anestezisi sırasındakine benzer oranda azaltılmalıdır. Kas
2
gevşeticilerin destek doz alımı, sinir uyarılarına alınan cevaba göre belirlenmelidir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
SEVONES’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Gebe kadınlarla yapılmış yeterli sayıda ve iyi kontrollü çalışma yoktur, dolayısıyla gebelik
sırasında sevofluran sadece kesin olarak gerekli ise kullanılmalıdır.
Gebeliğin sonlandırılması sırasındaki bir çalışmada rapor edildiği gibi, sevofluranın rahim
üzerinde kanama artışına neden olabilen gevşetici bir etkisi bulunmaktadır. Doğum sürecinde
ve doğum esnasında kullanımı sezaryendeki küçük bir çalışma ile sınırlıdır.
Bir klinik çalışmada, sevofluranın güvenliliği, sezaryen sırasında anestezi için kullanıldığında
anne ve bebekleri için gösterilmiştir. Sevofluran güvenliliği doğum eylemi öncesi ve vajinal
doğum için gösterilmemiştir.
Laktasyon Dönemi
Sevofluranın veya metabolitlerinin insan sütüne geçip geçmediği bilinmemektedir. Belgelenmiş
bir deneyim olmadığı için, kadınlara sevofluran uygulamasından 48 saat sonraya kadar
emzirmemeleri ve bu periyot süresince üretilen sütü atmaları tavsiye edilmelidir.
Üreme yeteneği/Fertilite
Sıçanlarda ve tavşanlarda 1 MAK değerine kadar dozlarda yapılan üreme çalışmaları,
sevoflurana bağlı olarak doğurganlığın bozulduğuna dair bir kanıt ortaya koymamıştır. (Bkz.
Bölüm 5.3).
Sevofluran gebelikte sadece açıkça endike olduğunda kullanılmalıdır. Sevofluranın uterus
üzerindeki gevşeme etkisi nedeniyle uterus kanaması riski artabilir. Doğum süreci ve doğum
sırasında kullanımı sezaryen ile ilgili küçük bir çalışma ile sınırlıdır. Hayvan çalışmaları
11/21sevofluranın teratojenik olmadığını göstermektedir. Sıçanlarda ve tavşanlarda yapılan üreme
çalışmaları (1 MAK değerine kadar olan dozlar) erkek ve dişi üreme yeteneği üzerinde hiçbir
etki göstermemiştir. Hayvan çalışmalarında fetal toksisite belirtisi görülmemiştir.
4.7. Araç ve makine kullanımı üzerindeki etkiler
Diğer ajanlarla olduğu gibi, hastalar motorlu araç veya tehlikeli makineleri kullanmak gibi
zihinsel uyanıklık gerektiren aktivitelerin uygulanmasının, genel anestezi sonrası bir müddet
bozulabileceği konusunda uyarılmalıdır (Bkz. Bölüm 4.4).
Hastalar sevofluran anestezisini takiben anestezist tarafından belirlenen bir süre boyunca araç
kullanmamalıdır.
4.8. İstenmeyen etkiler
Güvenlilik profilinin özeti
Tüm güçlü inhalasyon anestezikleriyle olduğu gibi, sevofluran doza bağımlı kalp ve solunum
depresyonu yapabilir. Advers etkilerin çoğu hafif ve orta şiddetli olup; zaman içinde geçicidir.
Postoperatif dönemde, diğer inhalasyon anestezikleri ile benzer insidansta, kusma, bulantı ve
deliryum yaygın olarak gözlemlenmiştir. Bu etkiler cerrahi ve genel anestezinin sık görülen
sonuçları olup; inhalasyon anesteziğinden, operasyon öncesi veya sonrası uygulanan diğer
ajanlardan ve hastanın cerrahi işleme yanıtından kaynaklanabilir.
En yaygın rapor edilen advers reaksiyonlar:
Yetişkin hastalarda : Hipotansiyon, bulantı ve kusma.
Yaşlı hastalarda : Bradikardi, hipotansiyon ve bulantı.
Pediyatrik hastalarda : Ajitasyon, öksürük, kusma ve bulantı.
Klinik çalışmalardan ve pazarlama sonrası deneyimlerden, sevofluran ile olası ilişkisi bulunan
tüm olaylar Tablo 2’de MedDRA Sistem Organ Sınıfı, Tercihli Terim ve sıklığına göre
gösterilmektedir. Şu sıklık grupları kullanılmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle sıklığı
tahmin edilemiyor), izole raporlar dahil. Pazarlama sonrası advers reaksiyonlar maruziyet oranı
bilinmeyen bir popülasyondan gönüllü olarak bildirilmiştir. Bu nedenle advers olayların gerçek
insidansını tahmin etmek mümkün değildir ve sıklığı ‘bilinmiyor’ şeklindedir. Klinik
çalışmalardaki sevofluran hastalarındaki advers etkilerin tipi, şiddeti ve sıklığı referans ilaç alan
hastalardaki yan etkiler ile karşılaştırılabilir düzeydedir.
12/21Tablo 2. Klinik çalışmalar ve pazarlama sonrası deneyimlerden elde edilen yan etkiler
Sistem Sıklık Advers Etki
Kan ve lenf sistemi Yaygın olmayan Lökopeni
hastalıkları Lökositoz
Bağışıklık sistemi hastalıkları Bilinmiyor Anaflaktik reaksiyon1
Anaflaktoid reaksiyon
Hipersensitivite1
Metabolizma ve beslenme Bilinmiyor Hiperkalemi
hastalıkları
Psikiyatrik hastalıklar Çok yaygın Ajitasyon
Yaygın olmayan Konfüzyonel durum
Bilinmiyor Deliryum
Sinir sistemi hastalıkları Yaygın Somnolans
Baş dönmesi
Baş ağrısı
Bilinmiyor Konvülsiyon2,3
Distoni
Kafa içi basınç artışı
Kardiyak hastalıklar Çok yaygın Bradikardi
Yaygın Taşikardi
Yaygın olmayan Tam atriyoventriküler blok
Kardiyak aritmiler (ventriküler
aritmiler dahil)
Atriyal fibrilasyon
Ekstrasistoller (ventriküler, supra-
ventriküler, bigemine bağlı)
Bilinmiyor Kardiyak arrest4
Ventriküler fibrilasyon,
Torsades de Pointes
Ventriküler taşikardi
Elektrokardiyogram QT uzaması
Vasküler hastalıklar Çok yaygın Hipotansiyon
Yaygın Hipertansiyon
Solunum, göğüs hastalıkları Çok yaygın Öksürük
ve mediastinal hastalıklar
Yaygın Solunum bozuklukları
Solunum depresyonu
13/21Laringospazm
Hava yolu tıkanıklığı
Yaygın olmayan Apne
Hipoksi
Astım
Bilinmiyor Bronkospazm
Dispne1
Hırıltı1
Pulmoner ödem
Nefes tutma
Gastrointestinal hastalıklar Çok yaygın Bulantı
Kusma
Yaygın Tükürük hipersekresyonu
Bilinmiyor Pankreatit
Hepato-bilier hastalıklar Bilinmiyor Hepatit1,2
Hepatik yetmezlik1,2
Hepatik nekrozis1,2
Sarılık
Deri ve deri altı doku Bilinmiyor Kontakt dermatit1
hastalıkları Pruritus
Döküntü1
Yüzde şişkinlik1
Ürtiker
Kas iskelet bozuklukları, bağ Bilinmiyor Kas seğirmesi
dokusu ve kemik hastalıkları
Böbrek ve idrar yolu Yaygın olmayan İdrar retansiyonu
hastalıkları Glikozüri
Böbrek fonksiyon testlerinde
anormallik
Bilinmiyor Akut böbrek yetmezliği
Tubulointerstisyel nefrit
Genel bozukluklar ve Yaygın Üşüme
uygulama bölgesine ilişkin Ateş
hastalıklar Hipotermi
Bilinmiyor Göğüs rahatsızlığı1
Malign hipertermi1,2
Ödem
14/21Araştırmalar Yaygın Anormal kan glikoz seviyesi
Anormal karaciğer fonksiyon
testi5
Anormal beyaz kan hücresi
sayımı
Artmış aspartat
Aminotransferaz
Artmış kan florürü6
Yaygın olmayan Artmış alanin
aminotransferaz
Artmış kan kreatinin düzeyi
Artmış kan laktat
Dehidrojenaz düzeyi
Yaralanma ve zehirlenme Yaygın Hipotermi
1 Bölüm 4.8-Seçilmiş advers reaksiyonların tanımlanması’na bakınız.
2 Bölüm 4.4’e bakınız.
3 Bölüm 4.8-Pediyatrik popülasyon’a bakınız.
4 Sevofluran kullanılan durumlarda kardiyak arrest ile ilişkili çok seyrek pazarlama sonrası
rapor bulunmaktadır.
5 Sevofluran ve referans ajanlarla, karaciğer fonksiyon testlerinde geçici değişikliklerin olduğu
nadir vakalarda rapor edilmiştir.
6 Sevofluran anestezisi sırasında ve sonrasında serum inorganik florür seviyelerinde geçici
artışlar oluşabilir. Aşağıdaki Seçilmiş advers reaksiyonların tanımlanması bölümüne
bakınız.
Seçilmiş advers reaksiyonların tanımlanması:
Sevofluran anestezisi sırasında ve sonrasında serum inorganik florür seviyelerinde geçici artış
meydana gelebilir. İnorganik florür konsantrasyonları genellikle sevofluran anestezisi
sonrasında iki saat içerisinde pik değerine ulaşır ve 48 saat içerisinde ameliyat öncesi
seviyelerine geri döner. Klinik araştırmalarda, yükselen florür konsantrasyonları böbrek
fonksiyonundaki bozulma ile ilişkilendirilmemiştir.
Ameliyat sonrası görülen hepatite ilişkin seyrek bildirimler mevcuttur. Buna ek olarak,
aralarında sevofluranında bulunduğu güçlü uçucu anestezik ajanların kullanımı ile
ilişkilendirilen nadir pazarlama sonrası hepatik yetmezlik ve hepatik nekroz bildirimleri
olmuştur. Ancak, bu olayların esas görülme sıklığı ve sevofluran ile ilişkisi kesin olarak
bilinmemektedir (Bkz. Bölüm 4.4).
Aralarında sevofluranın da bulunduğu solunum yoluyla alınan anestezik ajanlara özellikle uzun
süreli mesleki maruziyet ile ilişkili olarak, seyrek aşırı duyarlılık (kontakt dermatit, ciltte
kızarıklık, dispne, hırıltılı solunum, göğüs rahatsızlığı, yüzde şişme veya anafilaktik reaksiyon
dahil) bildirilmiştir.
15/21Duyarlı kişilerde, solunum yoluyla alınan potent anestezi ajanları, yüksek oksijen ihtiyacına yol
açan bir iskelet kası hipermetabolik durumunu ve malign hipertermi olarak bilinen klinik
sendromu tetikleyebilirler (Bkz. Bölüm 4.4).
Özel popülasyonlara ilişkin ek bilgiler
Pediyatrik popülasyon:
Sevofluran kullanımı nöbetler ile ilişkilendirilmiştir. Nöbetler çoğu kez hastalığa zemin
hazırlayan bir risk faktörü taşımayan 2 aylıktan başlayarak çocuklarda ve genç erişkinlerde
meydana gelmiştir. Nöbet görülme riski ihtimali olan hastalarda sevofluran kullanımında klinik
değerlendirme yapılmalıdır (Bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı belirtileri arasında solunum depresyonu ve dolaşım yetmezliği yer almaktadır.
Doz aşımında şu önlemler alınmalıdır: Sevofluran uygulamasının kesilmesi, açık havayolunun
sağlanması, saf oksijen ile asiste veya kontrollü ventilasyonun başlatılması ve yeterli
kardiyovasküler fonksiyonun sağlanması.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Genel anestezikler, Halojenli hidrokarbonlar
ATC kodu: N01AB08
Sevofluranın solunan konsantrasyonundaki değişiklikleri takiben, anestezi derinliği hızlıca
değişir.
Kognitif fonksiyon ve motor koordinasyonun iyileşmesi, klinik çalışmalardan elde edilen
verilerin meta analizi kullanılarak referans ilaca kıyasla değerlendirilmiştir. Sevofluran
uygulanan hastalar, ayılma odasından taburcu olmak için gereken kriterlere referans ilaç
uygulanan hastalardan önemli ölçüde daha erken ulaşmışlardır.
16/21Kardiyovasküler etkileri:
Diğer bütün güçlü inhalasyon ajanları gibi sevofluran da solunum fonksiyonunu ve kan
basıncını doza bağlı olarak deprese eder. Gönüllülerde yürütülen bir çalışmada, sevofluran
konsantrasyonundaki artış ortalama arteriyel basıncında azalma ile sonuçlanmıştır fakat kalp
atım hızında bir değişiklik bulunmamıştır. Sevofluran bu çalışmada plazma noradrenalin
konsantrasyonlarını değiştirmemiştir.
Sinir sistemi etkileri:
Klinik geliştirme programı esnasında sevofluran ile alakalı nöbete dair hiçbir delile
rastlanmamıştır.
Normal intrakraniyal basıncı (İKB) olan hastalarda sevofluranın intrakraniyal basınç üzerine
minimal etkisi olmuştur ve CO hassasiyeti korunmuştur. Artmış intrakraniyal basıncı olan
2
hastalarda sevofluran güvenliliği araştırılmamıştır. İntrakraniyal basıncı yükselme riskinde olan
hastalarda sevofluran dikkatli bir şekilde intrakraniyal basıncı düşürücü önlemlerle
(hiperventilasyon gibi) uygulanmalıdır.
Pediyatrik:
Çocuklarda yapılan bazı yayınlanmış çalışmalarda yaşamın erken döneminde, tekrarlayan veya
uzun süreli anestezik ajanlara maruz kalma sonrasında kognitif eksiklikler gözlemlenmiştir. Bu
çalışmaların önemli kısıtlamaları vardır ve gözlemlenen etkilerin anestezik/sedatif ilaç
uygulaması nedeniyle mi yoksa ameliyat veya altta yatan hastalık nedeniyle mi meydana geldiği
net değildir. Ayrıca, daha yakın tarihli yayınlanmış kayıt çalışmaları bu bulguları
desteklememektedir.
Bazı anestezik/sedatif ilaçlarla yapılan yayınlı hayvan çalışmalarında, yaşamın erken
dönemindeki beyin gelişimi üzerine advers etki raporlanmıştır (Bkz. Bölüm 5.3).
5.2. Farmakokinetik Özellikler
Genel özellikler
Florür iyonu:
Serum inorganik florür seviyelerindeki geçici artışlar sevofluran anestezisi sırasında veya
sonrasında oluşabilir. Florür iyonunun konsantrasyonları anestezinin süresinden, uygulanan
sevofluran konsantrasyonundan ve anestezik gaz karışımının bileşiminden etkilenir.
Sevofluranın deflorinasyonu barbitüratlar tarafından indüklenmez.
Emilim:
Sevofluranın kandaki düşük çözünürlüğü, indüksiyonun ardından alveoler konsantrasyonların
hızla artması ve solunan ajanın kesilmesinden sonra da hızla azalması gerektiğini düşündürür.
17/21Dağılım:
Genel olarak inorganik florür konsantrasyonu sevofluran anestezisinden sonra 2 saat içinde pik
oluşturur ve 48 saat içinde operasyon öncesi seviyesine döner.
Biyotransformasyon:
Sevofluran metabolizması CYP2E1'in bilinen indükleyicileri (örn. izoniyazid ve alkol) ile
artabilir, fakat barbitüratlar tarafından indüklenmez. Sevofluran için başka hiçbir metabolik yol
belirlenmemiştir. İnsanlarda, absorbe edilen sevofluranın <% 5'i karaciğerde inorganik florür ve
karbondioksit (veya bir karbon parçası) salıverilmesi ile hekzafloroizopropanole (HFIP)
metabolize edilir. HFIP oluştuktan sonra hızla glukuronik asit ile konjuge edilir ve idrarla atılır.
Eliminasyon:
Sevofluranın hızlı ve yoğun pulmoner eliminasyonu, metabolizma için gerekli anestezik
miktarını minimuma indirir. Sevofluran CYP2E1 izoformu ile heksafloroizopropanol'e (HFIP)
metabolize olur ve inorganik florür ile karbon dioksit (veya tek karbonlu bir fragman) açığa
çıkar. Oluşur oluşmaz, HFIP hızla glükuronik asitle konjüge olur ve üriner metabolit olarak
atılır.
Doğrusallık/Doğrusal olmayan durum:
Bu konuda mevcut bir veri bulunmamaktadır.
5.3. Klinik öncesi güvenlilik verileri
Köpeklerde yapılan çalışmaların sonuçları, sevofluranın koroner çalma sendromuna neden
olmayacağını veya önceden var olan miyokardiyal iskemiyi şiddetlendirmeyeceğini
göstermektedir.
Hayvan çalışmaları sevofluran ile karaciğer ve böbrek dolaşımının iyi idame ettirildiğini
göstermiştir.
Sevofluran, oksijenin serebral metabolik hızını (CMRO ) izofluran ile tespit edilen ile aynı
2
şekilde düşürmektedir. İki MAK değerine yaklaşan konsantrasyonlarda CMRO ’de ortalama %
2
50 azalma gözlemlenmiştir. Hayvan çalışmaları sevofluranın serebral kan akımı üzerinde
anlamlı bir etkisinin olmadığını göstermiştir.
Hayvanlarda sevofluran elektroensefalografik (EEG) aktiviteyi isoflurana eşdeğer dozlarda
anlamlı ölçüde baskılamaktadır. Sevofluranın normokapni veya hipokapni sırasında
epileptiform aktivite ile bağlantılı olduğuna ilişkin kanıtlar yoktur. Enfluranın aksine, hipokapni
sırasında ritmik işitsel uyaranlarla nöbet benzeri EEG aktivitesi oluşturma girişimleri negatif
sonuç vermiştir.
Bileşik A (sevofluran bozunma ürünü: pentafloroisopropenil florometil ether (PIFE), bkz.
Bölüm 6.2) sıçanlarda yapılan çalışmalarda 3 saat için 50-114 ppm konsantrasyonlarında
minimal nefrotoksiktir. Toksisite proksimal tübül hücrelerinde sporadik tek hücre nekrozu ile
18/21karakterizedir. Bu böbrek toksisitesinin sıçanlardaki mekanizması ve insanlarla ilgisi
bilinmemektedir. Bileşik A ile ilişkili nefrotoksisitenin insanlardaki denk eşiklerinin 150-200
ppm olduğu tahmin edilmektedir. Rutin klinik uygulamada bulunan Bileşik A konsantrasyonları
CO absorbanı olarak Soda lime kullanıldığında erişkinlerde ortalama 19 ppm'dir (maksimum
2
32 ppm).
Gebe sıçanlar ve tavşanlar üzerinde günde üç saat boyunca 1 MAK değerine varan dozlar ile
gelişimsel toksisite çalışmaları yapılmıştır. Sıçanlarda, artan iskelet varyasyonlarına eşlik eden
fetüs vücut ağırlığında azalma, sadece anne için toksik konsantrasyonlarda gözlemlenmiştir.
Tavşanlarda fetüse advers etki gözlenmemiştir. Sıçanlarda, 1 MAK değerine kadar varan dozlar
kullanılarak yapılan doğurganlık çalışmalarında, erkek ve dişi üreme kapasitesi üzerinde bir etki
gözlemlenmemiştir.
Hayvanlarda yayınlanmış çalışmalar (primatlar dahil), hafif ve orta dereceli anestezi ile
sonuçlanan dozlarda hızlı beyin büyümesi veya sinaptogenez süresi boyunca anestezik ajanların
kullanılmasının, gelişen beyinde uzun süreli bilişsel eksikliklerle ilişkilendirilebilecek hücre
kaybına neden olduğunu göstermektedir. Bu klinik olmayan bulguların klinik önemi
bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Saf su (Lewis asit inhibitörü olarak).
6.2. Geçimsizlikler
Sevofluran normal oda ışıklandırması koşullarında saklandığı zaman stabildir. Güçlü asitlerin
veya ısının varlığında fark edilebilir bir sevofluran degradasyonu oluşmaz. Sevofluran
paslanmaz çelik, pirinç, alüminyum, nikel kaplı pirinç, krom kaplı pirinç veya bakır berilyum
alaşımlarını korozyona uğratmaz.
Anestezi makinesi içinde, inhalasyon anesteziklerinin CO absorbanına maruz kalması
2
sonucunda kimyasal degradasyon oluşabilir. Talimatlarda belirtildiği gibi taze absorbanlarla
kullanıldığında, sevofluran degradasyonu minimaldir ve parçalanma ürünleri saptanamayan
düzeydedir ya da toksik değildir. Sevofluran degradasyonu ve bunu izleyen parçalanma ürünü
oluşumu absorban sıcaklığının artışı, CO absorbanın kuruması (desikasyon) (özellikle
2
potasyum hidroksit içerenler, Baralyme gibi), sevofluran konsantrasyonu artışı ve taze gaz
akımının azalmasıyla artış gösterebilir. Sevofluran iki yoldan alkali degradasyona uğrayabilir.
Bunlardan ilki, pentafloroizopropanil florometil eter oluşumuyla (PIFE ya da daha yaygın
adıyla Bileşik A) hidrojen florür kaybı sonucunda meydana gelir. Sevofluranın ikinci
degradasyon yolu, sadece kurumuş CO absorbanlarının varlığında oluşur ve sevofluranın
2
heksafloroizopropanol (HFIP) ve formaldehide parçalanmasına yol açar. HFIP inaktiftir,
genotoksik değildir, hızla glukuronize olur, temizlenir ve toksisitesi sevofluran gibidir.
Formaldehit normal metabolik süreçlerde mevcuttur. Çok kurumuş absorbana maruz kalma
19/21sonucunda, formaldehit metanol ve format'a degrade olabilir. Format, yüksek sıcaklıkta karbon
monoksit oluşumuna katkıda bulunabilir. Metanol, Bileşik A ile reaksiyona girerek metoksi
eklenmesiyle Bileşik B’yi oluşturabilir. Bileşik B (pentoflorometoksi izopropil florometil eter
(PMFE)) ile tekrar heksaflorür (HF) eliminasyonuyla C, D ve E bileşiklerini oluşturabilir. Çok
kurumuş absorbanlarla, özellikle potasyum hidroksit içerenler (Baralyme gibi) ile formaldehit,
metanol, karbon monoksit, Bileşik A ve muhtemelen bunların parçalanma ürünlerinden olan B,
C ve D bileşikleri oluşabilir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır. Dondurulmamalıdır. Kapağı sıkıca kapalı
tutulmalıdır.
6.5. Ambalajın niteliği ve içeriği
250 mL renksiz, berrak çözelti içeren;
Kutuda 1 adet, iç yüzeyi politetrafluroetilen (PTFE) kaplı, sarı renkli polipropilen (PP) kapak
ile kapatılmış, iç yüzeyi koruyucu fenolik epoksi ile kaplı 250 mL alüminyum şişe.
6.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği' ve ‘Ambalaj Atıklarının Kontrolü Yönetmeliği’ne uygun olarak imha
edilmelidir.
SEVONES, özel olarak sevofluran için kalibre edilmiş bir vaporizatörle, sevofluranın spesifik
vaporizatörleri için dizayn edilmiş dolum sistemi veya diğer uygun sevoflurana spesifik
vaporizatör dolum sistemleri kullanılarak uygulanmalıdır. İnhalasyon anestezikleri
uygulanırken karbondioksit absorbanları kurumaya bırakılmamalıdır. Bazı halojenli
anesteziklerin karbonmonoksit oluşturmak üzere kuru karbondioksit absorbanı ile etkileştiği
bildirilmiştir. Yine de, tekrar soluma tüplerinde karbonmonoksit oluşum riskini ve artmış
karboksihemoglobin düzeylerinin olasılığını azaltmak için CO absorbanları kurumaya
2
bırakılmamalıdır. Sevofluran kurumuş CO absorbanı ile kullanıldığında anestezi cihazında
2
aşırı ısı üretimi, duman ve ateş gibi seyrek vakalar bulunmuştur. Eğer CO absorbanının
2
kurumuş olduğundan şüphelenilirse değiştirilmelidir.
7. RUHSAT SAHİBİ
POLİFARMA İLAÇ SAN VE TİC. A.Ş
Vakıflar OSB Mahallesi,
Sanayi Caddesi No:22/1
Ergene/TEKİRDAĞ
Tel: 0282 675 14 04
Faks: 0282 675 14 05
20/218. RUHSAT NUMARASI
2022/452
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.08.2022
Ruhsat yenileme tarihi:
10. KÜB'ÜN YENİLENME TARİHİ
21/21