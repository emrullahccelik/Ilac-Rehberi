 
1 / 11 KULLANMA TALİMATI  
 
LİEVO  500 mg film kaplı tablet  
Ağız yoluyla alınır.  
 
 Etkin madde:  Her bir film tablette  500 mg levofloksasin ’e eşdeğer de 512.46 mg 
levofloksasin he mihidrat   
 Yardımcı maddeler:  Mikrokristalin selüloz , hidroksipropil selüloz , krospovidon , 
magnezyum stearat , hipromelloz, FD&C mavisi #2 alüminyum lak, FD&C Sarısı #6 
alüminyum l ak, kırmızı demir oksit, polietilen glikol, titanyum dioksit, sarı demir oksit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
Bu Kullanma Talimatında:  
1. LİEVO  nedir ve ne için kullanılır?  
2. LİEVO’yu  kullanmadan önce dikkat edilmesi gerekenler  
3. LİEVO  nasıl kullanıl ır? 
4. Olası yan etkiler nelerdir?  
5. LİEVO ’nun saklanması  
 
Başlıkları yer almaktadır.   
2 / 11 1. LİEVO  nedir ve ne için kullanılır?  
LİEV O tablet ağızdan alınır. İlacınızın bir kutusu içinde her biri 500 mg levofloksasin içeren 
7 adet film kaplı tablet bulunur. Doz ayarlamasını kolaylaştırmak için tablet çentiklidir.  
LİEVO bakterilere karşı etkili bir antibiyotiktir. Florokinolonlar adı ver ilen antibiyotik 
grubuna dahildir. Bakterilerin büyümesini, çoğalmasını engeller ve bakterilerin yok olmasını 
sağlar.  
LİEVO etkin maddesi olan levofloksasine karşı duyarlı olan bakterilerin neden olduğu 
enfeksiyonların tedavisinde kullanılır.  
Doktorunuz Lİ EVO’yu sizde aşağıdaki durumlardan biri bulunduğu için reçete etmiş  olabilir:  
 Bakterilerin neden olduğu yüz kemiklerinin içindeki hava boşluklarının akut iltihabı 
(sinüzit)  
 Kronik bronş iltihabının akut alevlenmesi  
 Toplumdan edinilmiş zatürree (pnömoni)  
 İdrar yolları ve böbrekte gelişen iltihap (piyelonefrit) dahil, komplikasyonlu böbrek ve 
idrar yolu enfeksiyonları  
 Prostat iltihabı  
 Deri ve yumuşak doku enfeksiyonları: Abse (irin kesesi), selülit, furonkül, impetigo 
(derinin  bulaşıcı , yüzeysel, mikrobik enf eksiyonu), piyoderma (irinli deri enfeksiyonu), yara  
enfeksiyonlarının neden olduğu  komplikasyonsuz der i ve deri ekleri enfeksiyonları  
 Havaya karışm ış şarbon mikrobuna maruz kalma  
 
2. LİEVO ’yu kullanmadan önce dikkat edilmesi gerekenler  
LİEVO’yu  aşağıdaki dur umlarda KULLANMAYINIZ  
Eğer , 
 Levofloksasine veya bu ilaçtaki bileşenlerden herhangi birine kar şı veya florokinolonlar 
grubu antibiyotiklerden (moksifloksasin, siprofloksasin, ofloksasin) bir başkasına karşı 
alerjiniz varsa,  
 Alerji belirtileri: Kaşıntı, yut kunma veya nefes alma problemleri, dudak, yüz, boğaz  veya 
dilde şişme  
 Sara (epilepsi) hastalığınız varsa,  
 Florokinolon grubu antibiyotik kullanıma bağlı te ndon rahatsızlığı yasadıysanız,  
 Hamileyseniz,  
 Bebek emziriyorsanız,  
 Çocuklarda, büyümesi devam eden ergenlerde  
LİEVO’yu kullanmayınız.  
 
Gelişmekte olan kıkırdak dokusuna zarar verme si nedeniyle çocuklarda, büyümesi devam 
eden ergenlerde, hamilelik sırasında ve emziren kadınlarda kullanılmamalıdır.  
 
  
3 / 11 LİEVO’yu  aşağıdaki durumlarda DİKKATLİ KULLANINIZ  
Eğer:  
 65 ve daha büyük ya ştaysanız,  
 Çok ağır bir akciğer enfeksiyonu veya ciddi bir has tane enfeksiyonu geçiriyorsanız  (başka 
bir antibiyotik kullanılması daha uygun olabilir) , 
 Merkezi sinir sisteminizi ilgilendiren bir rahatsızlığınız varsa ve buna bağlı istem siz 
kasılma nöbetleri yaşadıysanız,  
 Uzun süreli antibiyotik kullanımına bağlı kanlı, sulu ishalle seyreden ba ğırsak iltihabı 
olduğu durumlarda: LİEVO film kaplı tablet tedavisi sırasında veya sonrasında şiddetli, inatçı 
ve/veya kanlı ishal görülürse LİEVO tedavisi hemen sonlandırılmalı ve gecikmeden uygun 
destekleyici ve/veya spesifik tedaviye başlanılmalıdır. Derhal doktoru nuza haber veriniz. 
Doktorunuz  sizin için uygun tedaviyi belirleyecektir.  
 Kas kirişlerinde (tendon) bir iltihaplanmayı ya da yırtılmayı  düşündürecek ağrı, kızarıklık, 
hareket kısıtlılığı ortaya çıkarsa ve yaşlılarda ve kortikosteroid kullanan hastalarda tendon 
yırtılma riski artar. Doktorunuz bu durumu yakından takip etmek isteyebilir.  
 Böbrek yetmezliğiniz varsa: Doktorunuz size özel doz ayarlaması yapacaktır.  
 LİEVO kullanan hastalarda nadiren de olsa ışığa karşı  duyarlılık geliştiği bildirilmiştir.  
LİEVO kullanımı sırasında ve tedavi bittikten sonra 48 saat süreyle kuvvetli güneş ışığına 
çıkmayınız veya so laryum gibi yapay ultraviyole ış ınlarına maruz kalmayınız.  
 Süperenfeksiyon (herha ngi bir enfeksiyon ile zayıf düş en bünyede ikinci bir enfeksiyonun 
başlaması): Diğer antibiyotiklerde olduğu gibi uzun süreli kullanım sonucu, dirençli olmayan 
organizmaların aşırı çoğalmasına sebep olabilir.  Doktorunuz bunu önlemek amacı ile sizi 
yakından takip etmek isteyebilir. Eğer süperenfeksiyon oluşursa uygun tedavi yöntemlerini 
uygulayacaktır.  
 
QT aralığında uzama sizde mevcutsa (kalpte ciddi aritmilere ve ani ölümlere yol açabilen bir 
durum): Çok seyr ek olarak levofloksasin dahil florokinolon verilen hastalarda QT aralığında 
uzama bildirilmiştir. Aşağıdaki risk gruplarında dikkatli olunmalıdır:  
 İleri ya ştaysanız (65 yaş üstü) veya kadınsanız  
 Düzeltilmemiş elektrolit dengesizliği (örn. kandaki potasyum ve magnezyum düzeyinin 
düşük  olması)  
 Konjenital QT sendromu (kalpte ciddi aritmilere ve ani ölümlere yol açabilen bir durum)  
 Kalp hastalığınız (kalp yetmezliği, kalp krizi öyküsü, kalp atımının yavaşlaması)  
 QT aralığını uzattığı bilinen ilaçların birlikte kullanılması (örn. Sınıf IA ve III ritim  
düzenleyici ilaçlar, bazı depresyon ilaçları, makrolid grubu antibiyotikler)  
 
 Sizde glikoz -6-fosfat dehidrogenaz adı verilen bir enzimin doğuştan  eksikliği  varsa,  
 Hipoglisemi (kan şeker düzeyinde azalma): Sizde şeker hastalığı  (diyabet) mevcutsa ve  
bunun için insülin veya ağızdan  alınan ilaçları kullanıyorsanız,  kan şekeriniz düşebilir veya  
4 / 11 buna bağlı koma ortaya çıkabilir (doktorunuz sizden kan  şekerinizi düzenli olarak kontrol 
etmenizi isteyebilir.)  
 Periferik nörop ati (sinirlerde herhangi b ir nedenle görülen bozukluklar -duyu kaybı) sizde  
mevcutsa  
 Myast enia Gravis’in (Bir tür kas güçsüzlü ğü hastalı ğı) şiddetlenmesi:  
Florokinolonlar kas -sinir iletimini engelleyen bir  aktiviteye sahiptirler ve myast enia gravisli 
hastal arda kas güçsüzlüğünü şiddetlendirebilirl er. Florokinolon kullanan myast enia gravisli 
hastalarda, solunum cihazı desteği gerektiren solunum yetmezliği ve ölümü kapsayan 
pazarlama sonrası ciddi yan etkiler florokinolonla ilişkilendirilmiştir. Öyküsünde myas tenia 
gravis bulunan hastalarda florokinolon kullanımından kaçınılmalıdır.  
 Aşırı duyarlılık reaksiyonları: İlk dozu takiben nadiren öldürücü potansiyeli olan ciddi aşırı 
duyarlılık reaksiyonları (alerji sonucu yüz ve boğazda şişme) görülebilir. Tedaviyi ke smeli ve 
acil önlem alınması için doktorunuza başvurmalısınız.  
 Deride içi su dolu kabarcıklarla seyreden ağır hastalıklar: LİEVO, Stevens -Johnson 
sendromu (ciltte ve göz çevresinde kan oturması, şişlik ve kızarıklıkla seyreden iltihap) ve 
toksik epidermal nekroliz (deride içi sıvı dolu kabarcıklarla seyreden ciddi bir hastalık) gibi 
ağır deri reaksiyonlarına yol açabilir. Bu durumda tedaviye devam etmeden önce , hemen 
doktorunuza başvurunuz.  
 Çok nadir olarak tek bir levofloksasin dozunu takiben intihar düşün celerine kapılma ve 
tehlikeli davranışlar görülebilir. Bu durumda doktorunuz tedavinizi sonlandırabilir ve sizin 
için uygun tedavi yöntemini belirler.  
 Psikolojik rahatsızlığınız veya psikiyatrik hastalık öykünüz varsa LİEVO’yu dikkatli 
kullanınız.  
 Tedavini z sırasında iştahsızlık, sarılık, koyu renkte idrar, ka şıntı veya karında hassasiyet 
meydana gelirse derhal doktorunuza başvurunuz. Doktorunuz tedaviyi sonlandırabilir ve sizin 
için uygun tedaviyi belirleyecektir.  
 Daha önce nöbet (havale) geçirdiyseniz  
 Kortikosteroid içeren ilaçları kullanıyor iseniz  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
LİEVO ’nun yiyecek ve içecek ile kullanılması  
LİEVO’nun  emilimi gıdalardan etkilenmez, doktorunuzun ö nerdiği miktarda tableti 
yemeklerden önce veya sonra alabilirsiniz.  
Eğer magnezyum veya alüminyum veya demir veya çinko içeren ilaçlar , mide asidini 
nötralize eden antasid adı verilen ilaçlar veya mide ülseri ya da reflü hastalığı için sukralfat 
kullanmanı z gerekiyorsa, bu ürünler LİEVO’nun  emilimini etkiyebileceğinden, LİEVO’yu  bu 
ilaçların uygulamasından en az iki saat önce veya sonra alınız.  
  
5 / 11 Hamilelik  
İlacı kullanmadan önce doktorunuza veya eczacınıza danışınız.  
 
Levofloksasinin hamile kadınlarda kullan ımına ilişkin yeterli veri mevcut değildir.  
İnsanlara yönelik potansiyel risk bil inmemektedir.  İnsanlarla ilgili verilerin yeterli olmaması 
ve florokinolonlarla yapılan deneysel çalışmalarda büyüyen organizmalarda ağırlık taşıyan 
kıkırdağa zarar verme risk inin gösterilmesi nedeniyle, LİEVO gebelik döneminde 
kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Levofloksas inin insan ya da hayvan sütü ile atıldığına ilişkin yetersiz/sınırlı bilgi mevcuttur.  
Levofloksasininin süt ile atılmasına yönelik fizikokimyasal ve eldeki 
farmakodinamik /toksikolojik veriler nedeniyle emzirilen çocuk açısından bir risk olduğu göz 
ardı edi lemez. Florokinolonlarla yapılan deneysel çalışmalarda büyüyen organizmalarda 
ağırlık taşıyan kıkırdağa zarar verme riskinin gösterilmesi nedeniyle, LİEVO  emzirme  
döneminde kullanılmamalıdır.  
 
Araç ve makine kullanımı  
LİEVO kullanımı, hastanın konsantre ol ma ve tepki verme yeteneğini bozabilecek 
sersemlik/baş dönmesi, görme bozuklukları, uyuklama gibi bazı istenmeyen yan etkilere yol 
açabilir. Araç ve makine kullanımı gibi özel dikkat isteyen durumlarda, bu yeteneklerdeki 
azalma bir risk teşkil edebilir.  
LİEVO kullanırken bu gibi yan etkiler yaşarsanız , araç ve makine kullanmayınız.  
 
LİEVO’nu n içeriğinde bulunan bazı yardımcı maddeler hakkında önemli bilgiler  
LİEVO’nun  içeriğinde  bulunan ve renklendirici olarak kullanılan yardımcı maddeler, duyarlı 
kişilerde  alerjik reaksiyonlara sebep olabilir.  
 
Diğer ilaçlar ile birlikte kullanımı  
 Magnezyum veya alüminyum veya demir veya çinko içeren ilaçlar (örneğin antasidler): 
LİEVO’nun emilimini azaltır, 2 saat önce veya sonra alınmalıdır.  
 Kortikosteroid kullanıyorsanız,  
 Mide ülseri veya reflü hastalığında kullanılan bir ilaç olan sukralfat: İki ilaç birlikte 
uygulanacaksa, sukralfatın LİEVO film kaplı tablet alınmasından en az iki saat sonra 
uygulanması önerilir.   
6 / 11  Bronşları genişleterek nefe s almayı kolaylaştıran bir ilaç olan teofilin: LİEVO ile birlikte 
kullanıldığında, beyinde kasılma nöbeti eşiği düşer.  
 Teofilin, fenbufen veya benzeri steroid olmayan antiinflamatuvar ilaçlar (LİEVO ile 
birlikte kullanıldığında, beyinde kasılma nöbeti eşiğ i düşer)  
 Gut hastalığında kullanılan probenesid veya mide ülserinde kullanılan simetidin: 
LİEVO’nun vücuttan atılımı azalır.  
 Siklosporin - organ transplantasyonu tedavisinde kullanılır. LİEVO  ile birlikte kullanılması 
durumunda siklosporin yan etkiler inde artış olabilir.  
 Kanın pıhtılaşmasını önlemek için kullanılan K vitamini antagonistleri (örneğin; varfarin). 
(Etkisi artabilir, kanama riski oluşabilir). Doktorunuz sizden kan pıhtılaşma testleri isteyebilir.  
 Kalpte QT aralığını uzattığı bilinen ilaçla r (kalpte ciddi ritim bozukluğuna yol açabilir)  
o Sınıf Ia antiaritmikler (kinidin) ve sınıf III antiaritmikler (amiodaron)  
o Bazı depresyon ilaçları (trisiklik antidepresanlar) (örn. amitriptilin, imiprain)  
o Makrolidler (bir antibiyotik grubu) (eritromisin, az itromisin, klaritromisin)  
o Antipsikotikler (bazı ruh hastalıklarının tedavisinde kullanılır)  
 
Diğer ilaçlar: Digoksin, glibenklamid ve ranitidinin LİEVO’nun etkisini değiştirmesi 
beklenmez.  
 
Eğer reçeteli ya da reçetesiz herhangi bir ilacı şu anda kullanı yorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. LİEVO  nasıl kullan ılır? 
Uygun kullanım ve doz/uygulama sıklığı için talimatlar:  
Doktorunuz, ilacınızı nasıl ve hangi dozda kullanmanız gerektiği ni size söyleyecektir.  
LİEVO erişkinlerde kullanılır.  
LİEVO film kaplı tablet günde bir veya iki kez uygulanır. Dozaj enfeksiyonun tipine ve 
şiddetine ve ayrıca enfeksiyon etkeni olan bakterinin duyarlılığına bağlıdır.   
7 / 11 LİEVO’nun aşağıda belirtilen dozlard a uygulanması önerilir:  
Kullanım yeri  Günlük dozaj  
(enfeksiyonun şiddetine göre ) Tedavi süresi  
Akut sinüzit (yüz kemiklerinin 
içindeki hava boşluklarının iltihabı)  Günde tek doz 500 mg  10-14 gün  
Kronik bronşitin (bronş 
iltihaplanması) akut alevlenmesi  Günde tek doz 250 – 500 mg  7-10 gün  
Toplumdan edinilmiş pnömoni 
(zatürre)  Günde tek doz veya 2 kez 500mg  7-14 gün  
Piyelonefrit (İdrar yolları ve 
böbrekte  gelişen  iltihap) dahil,  
komplikasyonlu üriner  sistem 
enfeksiyonları  Günde tek doz 250 mg  7-10 gün  
Deri ve yumuşak  doku  
enfeksiyonları  Günde tek doz 250 mg veya  tek doz 
veya iki kez 500 mg  7-14 gün  
Kronik bakteriyal  prostatit  
(prostat iltihabı)  Günde tek doz 500 mg  28 gün  
Havaya karışmış şarbon mikrobuna 
maruz kalma  Günde tek doz 500 mg  8 hafta  
 
Tedavi nin süresi hastalığınızın seyrine bağlıdır (yukarıdaki tabloya bakınız). Genel olarak 
bütün antibiyotik tedavilerinde olduğu gibi, LİEVO kullanımı hastanın ateşi düştükten ve 
enfeksiyon sona erdiğine dair kanıt sağlandıktan sonra en az 48 -72 saat daha sürd ürülmelidir.  
 
Uygulama yolu ve metodu:  
LİEVO film kaplı tablet ağızdan alınır. Film tableti ezmeden, yeterli miktarda sıvıyla 
yutunuz. Dozaja uymak için çentik çizgisinden bölebilirsiniz. Tabletleri yemeklerle beraber 
veya yemek arasında alabilirsiniz.  
Emiliminde azalma olabileceğinden, LİEVO’yu demir tuzları, antasidler veya sukralfat 
uygulamasından en az iki saat önce veya sonra alınız.  
 
Değişik yaş grupları:  
Çocuklarda kullanımı:  
LİEVO çocuklarda ve büyümesi devam eden ergenlerde kullanılmaz.  
Yaşlılarda kullanımı:   
Yaşlılarda, böbrek fonksiyonlarında bozukluk yoksa LİEVO’nun dozunda ayarlama yapılması 
gerekmez.  
  
8 / 11 Özel kullanım durumları:  
Böbrek yetmezliği:  
Böbrek fonksiyonlarınızda bozukluk varsa, doktorunuz LİEVO dozunu azaltacak ve sizi daha 
yakından iz leyecektir.  
Kreatinin klirensi ≤ 50 ml/dakika olan hastalarda dozaj (Enfeksiyonun şiddetine göre) 
doktorunuz tarafından belirlenecektir.  
Karaciğer yetmezliği:  
Karaciğer fonksiyon bozukluğunda, LİEVO dozunda ayarlama yapılması gerekmez.  
 
Doktorunuz LİEVO il e tedavinizin ne kadar süreceğini size bildirecektir. Doktorunuza 
danışmadan tedavinizi kesmeyiniz.  
 
Eğer LİEVO ‘nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha f azla LİEVO  kullandıysanız  
LİEVO ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Aşırı doz belirtileri; zihin karışıklığı, sersemlik ve kaslarda istemsiz kasılma nöbetleri gibi 
merkezi sinir sistemiyle ilgili belir tiler, EKG’de QT aralığının uzaması ve bulantıdır.  
 
LİEVO ’yu kullanmayı unutursanız  
Bir dozu atlarsanız , hatırlar hatırlamaz unuttuğunuz dozu alınız.  
 
Unutulan dozları dengelemek için çift doz almayınız.  
 
LİEVO  ile tedavi  sonlandırıldığında ki oluşabilecek  etkiler  
Doktorunuza danışmadan LİEVO tedavinizi sonlandırmayınız, hastalığınızın belirtileri 
yeniden ortaya çıkabilir ve bakterilere karşı direnç gelişebilir.  
 
4. Olası yan etkiler nelerdir?  
Tüm ilaçlar gibi LİEVO’nu n içeriğinde bulunan maddelere duyarlı ola n kişilerde yan etkiler 
olabilir.  
 
Aşağıdakilerden biri olursa, LİEVO ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Seyrek  (10.000 hastanın birinden az görülebilir ): 
 Deride yaygın kaşıntı ve döküntülerle beraber, dudakta, yüzde, boğazda ve dilde şişme, 
nefes alma ve yutma güçlüğü (aşırı duyarlılık -anafilaksi)   
9 / 11 Bilinmiyor:  
 Stevens -Johnson sendromu, eritema multiforme (ciltte ve göz çevresinde kan oturması, 
şişlik ve kızarıklıkla seyreden ilt ihap), toksik epidermal nekroliz (deride içi sıvı dolu 
kabarcıklarla seyreden ciddi bir hastalık)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin LİEVO’ya karşı ciddi alerjiniz var demektir. Acil 
tıbbi müdahaleye veya  hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Seyrek (1.000 hastanın birinden az , fakat 10.000 hastanın birinden fazla  görülebi lir): 
 Tendonlarınızda (kas kirişleri) ağrı ve iltihaplanma. Aşil tendonu en sık etkilenen 
tendondur ve bazı durumlarda tendon kopabilir.  
 Kaslarda istemsiz kasılma nöbetleri (konvülsiyonlar).  
 
Bilinmiyor:  
 İştah kaybı, gözün beyaz kısmının ve derinin sarı re nk alması, idrar renginin koyulaşması, 
kaşıntı, karın bölgesinde hassasiyet. Bunlar bazen ölümcü l olabilen karaciğer probleminin 
belirtileri olabilir.  
 Myastenia gravis (bir tür kas güçsüzlüğü hastalığı) şiddetlenmesi  
 Kalp ritminde bozulma, çarpıntı  
 Ateş, k arıncalanma, ağrı ya da uyuşukluk. Bunlar nöropatinin belirtileri olabilir.  
 Şiddetli, inatçı, kanlı ishal ile birlikte kramp tarzında şiddetli karın ağrısı ve yüksek ateş. 
Bunlar ciddi bağırsak problemi belirtileri olabilir.  
 
Bunların hepsi ciddi yan etkil erdir. Acil tıbbi müdahale gerektirebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın ( 10 hastanın 1’inde etkiler gözlenebilir.):  
 Bulantı, kusma, diyare  
 Bazı karaciğer enzimlerinin kandaki seviyesinde yükselme  
 Baş ağrısı, sersemlik  
 Uykusuzluk  
 
Yaygın olmayan (100 hastanı n 1’inde etkiler gözlenebilir.) : 
 Mantar enfeksiyonları, diğ er mikroplarda direnç gelişmesi  
 Kaşıntı ve deri döküntüsü,  kurdeşen  
 Karın ağrısı, hazımsızlık, iştahsızlık   
10 / 11  Baş dönmesi (vertigo)  
 Kaygı, zihin karışıklığı  
 Uykululuk, titreme, tat duyusunda bozukluk  
 Nefes darlığı (dispne)  
 Eklem ya da kas ağrıları  
 Kan testleri, karaciğer ya da böbrek problemleri nedeniyle be klenmedik sonuçlar 
gösterebilir (bilirubin, kreatinin art ışı) 
 Beyaz kan hücresi  sayısı nda düşme (lökopeni)  
 Halsizlik  
 
Seyrek (1 .000 hastanın 1’inde etkiler gözlenebilir.):  
 Kan şekerinin düşmesi. Bu durum diyabet hastaları için önemlidir ve komaya neden 
olabilir.  
 Görsel ve işitsel varsanıların (halüsinasyon) da e şlik edebildiği ruhsal b ozukluk, 
huzursuzluk, depresyon  
 Anormal rüyalar, kabuslar  
 Bulanık görüş dahil görme bozuklukları  
 Kulak çınlaması  
 Kas güçsüzlüğü. Bu myastenia gravis (sinir sistemiyle ilgili nadir bir hastalık) hastaları için 
önemli bir durumdur.  
 Düşük kan basıncı  
 Kalbin hızlı atması  
 Kan trombosit sayısının düşmesinden (trombositopeni) dolayı kolayca kanama ve morarma 
olabilir.  
 Beyaz kan hücresi sayısında düşüş (nötropeni)  
 Ateş 
 Böbrek çalışma şeklinde değişiklik ve interstisyel nefrit olarak adlandı rılan alerjik böbrek 
reaksiyonlarından kaynaklanan böbrek yetmezliği  
 
Çok seyrek (10.000 hastanın 1’inde etkiler görülebilir):  
 Porfiri hastalarında ataklar (nadir görülen metabolik bir hastalık)  
 
Bilinmiyor:  
 Kan şekerinin düşmesine bağlı koma  
 İntihar düşün celeri ve intihar girişimi de dahil, kendine zarar verici davranışlar  
 Tat duyusu kaybı  
 Koku duyusu kaybı dahil koku alma bozuklukları  
 İşitme yeteneğinde bozulma  
 Cildin güneşe ve ultraviyole ışığa hassasiyetinin artması (ışığa duyarlılık)   
11 / 11  Bütün kan hücreler inin (pansitopeni) veya kırmızı kan hücresi sayısında düşüş (anemi). 
Kırmızı kan hücrelerinin hasarı ve her türlü kan hücresi sayısındaki düşüşten dolayı cilt soluk 
ve sarı olabilir. Ateş, boğaz ağrısı ve genel bir hastalık hissi ortaya çıkabilir.  
 Aşırı im mun cevaplar oluşabilir (aşırı duyarlılık).  
 Hareket ve yürüme problemleri (diskinezi, ekstrapiramidal bozukluk)  
 Alerjik kaynaklı zatürre  
 Alerjik reaksiyondan kaynaklanan kan damarlarında iltihaplanma  
 
Bunlar LİEVO’nu n hafif yan etkileridir.  
 
Eğer bu kulla nma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. LİEVO ’nun saklanması  
LİEVO’yu  çocukların göremeyeceği, erişemeyeceği yerlerde ve ambalajında saklayınız.  
 
30°C’ nin altındaki oda sıcaklı ğında ve ambalajında saklanmalıdır.  
 
Son kullanma tarihi ile uyumlu olarak kullanınız.  
 
Ambalajdaki  son kullanma tarihinden sonra LİEVO 'yu kullanmayınız.  
 
Eğer üründe ve/veya ambalajında bozukluk lar fark ederseniz LİEVO’yu  kullanmayınız.  
 
Ruhsat sahibi : GENERİCA İLAÇ SAN. VE TİC. A.Ş. 
   Dikilitaş Mah. Yıldız Posta Cad. 48/4  
   34349 -Esentepe -İSTANBUL  
   Tel: 0 212 376 65 00  
   Faks:  0 212 213 53 24  
 
Üreti m yeri :  Berko İlaç ve Kimya San. A.Ş.  
   Adil mah. Beykoz cad. Tanıdık  sokak No: 1  
    Sultanbeyli/İST ANBUL  
 
Bu kullanma talimatı ………………. tarihinde onaylanmıştır.  
 