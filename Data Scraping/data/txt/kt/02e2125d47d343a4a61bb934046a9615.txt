 1KULLANMA TALİMATI 
 
AVODART 0,5 mg yumuşak kapsül 
Ağızdan alınır. 
 
 Etkin madde : Her bir kapsül 0,5 mg dutasterid içerir.  
 Yardımcı maddeler : Kaprilik / kaprik asit monodigliseritleri, bütil hidroksitoluen (E321), 
jelatin (sığırdan elde edilmiştir), gliserin, titanyum dioksit (E171), sarı demir oksit (E172), lesitin, 
orta zincirli trigliseritler 
 
 
 
Bu Kullanma Talimatında: 
 
1. AVODART nedir ve ne için kullanılır? 
2. AVODART’ı kullanmadan önce dikkat edilmesi gerekenler 
3. AVODART nasıl kullanılır? 
4. Olası yan etkiler nelerdir? 
5. AVODART’ın saklanması   
 
Başlıkları yer almaktadır.  
 
1. AVODART nedir ve ne için kullanılır? 
 
 AVODART 5 alfa-redüktaz enzim inhibitörleri  adı verilen ilaç grubuna aittir ve iyi huylu 
prostat büyümesi olan erkeklerde kullanılır. 
 
 AVODART, bir yüzünde GX CE2 kodu bulunan, sarı, opak, oblong yumuşak jelatin 
kapsüllerdir. 30 kapsül içeren blister ambalajlarda piyasaya sunulmaktadır.  
 
 Prostat büyüdükçe idrar çıkışında rahatsızlık ve sık tuvalete gitme gibi idrar yolları sorunları 
oluşabilir. Aynı zamanda idrar akışının daha yavaş ve daha az güçlü olmasına neden olabilir. 
Tedavi edilmediğinde, idrar akışınızın tamamen bloke olması riski vardır (akut üriner 
retansiyon) . Bu durum acil olarak tıbbi tedavi gerektirir. Bazı durumlarda prostat bezini almak 
veya boyutlarını küçültmek için ameliyat gerekebilir. AVODART dihidrotestosteron üretimini Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük  doz kullanmayınız.  
  2azaltır, bu da prostatı küçültmeye ve semptomları gidermeye yardımcı olur. Bu durum akut 
üriner retansiyon riskini ve ameliyat olasılığını azaltır. 
 AVODART aynı zamanda tamsulosin (büyümüş prostat semptomlarının tedavisinde kullanılır) 
adında başka bir ilaçla birlikte de kullanılabilir. 
 
2. AVODART’ı kullanmadan önce dikkat edilmesi gerekenler 
 
AVODART’ı aşağıdaki durumlarda KULLANMAYINIZ 
Eğer; 
 Dutasteride, diğer  5-alfa  redüktaz  inhibitörlerine  veya ilacın içerdiği yardımcı maddelerden 
herhangi birine karşı aşırı duyarlı (alerjik) iseniz kullanmayınız. 
 18 yaşın altındakilerde kullanılmaz.  
 Bu ilaç kadınlarda kullanılmaz. Bu ilaç sadece erkekler içindir.  
  Gebelik döneminde kullanılmaz.  
 Şiddetli karaciğer yetmezliğiniz varsa kullanmayınız. 
 AVODART, soya yağı içerebilen soya lesitini içerir. Eğer yer fıstığı veya soyaya karşı alerjiniz 
varsa bu tıbbi ürünü kullanmayınız. 
Bunlardan herhangi birinin sizin için geçerli olduğunu düşünüyorsanız, doktorunuza danışana 
kadar AVODART kullanmayınız  
 
AVODART’ı aşağıdaki durumlarda DİKKATLİ KULLANINIZ 
 Karaciğer hastalığınız varsa AVODART’ın sizin için uygun olup olmadığını doktorunuzla 
gözden geçirin. AVODART kullanırken fazladan sağlık kontrolleri yaptırmanıza gerek olabilir. 
 
 Kadın, çocuk ve ergenler sızdıran AVODART kapsülleri ellememelidir. Çünkü aktif içerik 
deriden emilebilir. Cildinizle herhangi bir temas olursa etkilenen bölge hemen su ve sabunla 
yıkanmalıdır. 
 
 Cinsel ilişkisi sırasında kondom kullanınız.  Dutasterid bu ilacı kullanan erkeklerin 
sperminde tespit edilmiştir. Partneriniz hamileyse veya hamile olduğunu düşünüyorsanız, 
dutasterid bir erkek bebeğin normal gelişimini etkileyebildiğinden, sperminizin partnerinize temas 
etmesinden kaçınmalısınız. Dutasterid’in sperm sayısı, sperm hacmi ve sperm motilitesini 
düşürdüğü gösterilmiştir. Bu üreme yeteneğinizi azaltabilir. 
 
 AVODART memelerde büyüme ve hassasiyete neden olabilir. Eğer bu durum sorun haline 
gelirse veya memede kitle veya meme başında akıntı olursa, bunlar meme kanseri gibi ciddi bir 
durumun belirtileri olabileceğinden söz konusu değişikliklere dair doktorunuzla görüşün.  
 
 Prostat kanseri riski yüksek erkeklerle yapılan klinik bir çalışmada, AVODART kullanan 
erkeklerde prostat kanserinin ciddi bir türünün görülme sıklığı AVODART kullanmayan 
erkeklerdekine göre daha fazla bulunmuştur. AVODART’ın bu prostat kanseri türü üzerindeki 
etkisi bilinmemektedir. 
 
 Kanınızdaki PSA (prostata özgü antijen) adlı maddenin miktarının ölçülmesi için bir kan 
testi doktorunuzun prostat kanseri dahil olmak üzere prostat hastalığınız olup olmadığını 
anlamasına yardımcı olabilir. Kanınızda normal miktarın üzerinde PSA bulunması, prostat kanseri 
riskinizin yüksek olduğu anlamına gelebilir.  3 Dutasterid ile tedavi gören erkekler, tedavilerinin sona ermesinden en az 6 ay sonrasına 
kadar kan bağışında bulunmamalıdırlar. Bu 6 aylık erteleme süresinin amacı kan nakline bağlı 
olarak hamile bir kadının dutasteride maruziyetini önlemektir. 
 
 AVODART kullanan erkekler, tedaviye başladıktan sonra ve ardından düzenli olarak PSA 
ölçümlerini yaptırmalıdır. AVODART kullanmanız, kanınızdaki PSA miktarını azaltacaktır. PSA 
düzeyiniz düşük olsa da, prostat kanseri için hala risk altında olabilirsiniz. Doktorunuz prostat 
kanserini tespit etmeye yardımcı olmak üzere,  her seferinde test bulgularınızı karşılaştırarak 
PSA’yı kullanmaya devam edebilir. 
 
 İlacınızı doktorunuzun önerdiği şekilde kullanmanız önemlidir. İlacı düzenli olarak 
almamanız, doktorunuzun PSA değerinizi izleyerek vardığı sonuçları karıştırabilir. 
 
Eğer AVODART kullanımı hakkında  herhangi bir sorunuz olursa doktorunuz veya eczacınıza 
danışın. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışın. 
 
AVODART’ın yiyecek ve içecek ile kullanılması 
AVODART aç veya tok karnına alınabilir  
 
Hamilelik 
İlacı kullanmadan önce doktorunuza veya eczacınıza danışınız. 
 
Hamile olan (veya hamile olma olasılığı olan) kadınlar sızan kapsülleri ellememelidirler.  
Dutasterid deriden emilir ve bir erkek bebeğin normal gelişimini etkileyebilir. Bu hamileliğin ilk 
16 haftasına özgü bir risktir. 
 
Cinsel ilişki esnasında kondom kullanınız. AVODART kullanan erkeklerin spermlerinde 
dutasteride rastlanmıştır. Eğer partneriniz hamileyse veya hamile olma olasılığı varsa, dutasterid 
bir erkek bebeğin normal gelişimin etkileyebileceğinden, partnerinizin sperminize maruziyetinden 
kaçınınız.  
 
Eğer hamile bir kadın AVODART kapsül içeriğiyle temas ettiyse doktorunuza danışınız. 
 
Erkek verimliliği 
AVODART’ın sperm miktarını, hacmini ve hareketliliğini düşürdüğü görülmüştür. Ancak erkek 
verimliliğinin AVODART tarafından etkilendiği kesin değildir. 
 
Emzirme  
İlacı kullanmadan önce doktorunuza veya eczacınıza danışınız.  
AVODART kadınlarda kullanılmamalıdır. 
 
Araç ve makine kullanımı  
AVODART’ın araç veya makine kullanma yeteneğinizi etkilemesi beklenmez. Şüpheleriniz varsa 
doktorunuza danışınız. 
  4AVODART’ın içeriğinde bulunan bazı yardımcı maddeler hakkında önemli bilgiler 
AVODART, soya yağı içerebilen soya lesitini içerir. Eğer yer fıstığı veya soyaya karşı alerjiniz 
varsa bu tıbbi ürünü kullanmayınız. 
 
Diğer ilaçlar ile birlikte kullanımı 
Bazı ilaçlar Avodart ile etkileşime girebilir ve yan etkilerle karşılaşma olasılığınızı arttırabilir. 
 Bu ilaçlar aşağıdakileri içermektedir: 
 verapamil veya diltiazem (yüksek kan basıncı için) 
 ritonavir veya indinavir (HIV (İnsan İmmün Yetmezlik Virüsü) için) 
 itrakonazol, ketokonazol (mantar enfeksiyonları için) 
 nefazodon (bir antidepresan (duygudurum bozukluğunu düzelten ilaçlar)) 
 alfa-blokerler (büyümüş prostat veya yüksek tansiyon için) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
 3. AVODART nasıl kullanılır? 
 
 Uygun kullanım ve doz/uygulama sıklığı için talimatlar: 
 
İlacınızı doktorunuzun söylediği şekilde alınız. Kapsülleri nasıl ve ne kadar süre almanız gerektiği 
ile ilgili şüpheleriniz varsa doktorunuza veya eczacınıza sorunuz. 
Genel doz günde bir kez aç veya tok karnına ağızdan alınan bir AVODART kapsüldür (0,5 mg). 
Kapsüller bütün olarak yutulmalı ve çiğnenmemeli ve açılmamalıdır. 
 
AVODART uzun süreli bir tedavidir. Bazı erkekler semptomlarında erken dönemde bir düzelme 
fark eder. Bununla birlikte diğer erkeklerin, etki göstermeye başlamadan önce AVODART’ı 6 ay 
veya daha uzun bir süre alması gerekebilir. Doktorunuz size söylediği sürece AVODART’ı almaya 
devam ediniz.  
 
 Uygulama yolu ve metodu: 
 
AVODART kapsülleri bir miktar su ile birlikte yutun. Kapsülleri açmayın veya çiğnemeyin.  
Kapsüllerin içeriği ile temas ağzınızda ve boğazınızda acıya neden olabilir.  
 
 Değişik yaş grupları: 
 
Çocuklarda kullanımı:  Çocuklarda kullanılmamalıdır.  
 
Yaşlılarda kullanımı: Özel bir kullanıma gerek yoktur. Yukarıda bahsedilen dozlarda 
kullanılabilir.  
 
Özel kullanım durumları: 
Böbrek yetmezliği/karaciğer yetmezliği: 
Böbrek yetmezliği olan hastalarda herhangi bir doz ayarlaması gerekmemektedir.  
Hafif  ila  orta  şiddette  karaciğer  yetmezliği  olan  hastalarda  dikkatli kullanılmalıdır.    5Şiddetli  karaciğer  yetmezliği  olan  hastalarda, dutasterid kullanılmamalıdır. 
 
Eğer AVODART’ın etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden fazla AVODART kullandıysanız: 
Eğer çok fazla AVODART kapsül aldıysanız, doktorunuza ne yapmanız gerektiğini sorunuz veya 
en yakın hastanenin acil servisine başvurunuz. Hangi ilacı aldığınızı anlamaları için ilacın 
ambalajını da yanınızda götürünüz. 
 
Eğer AVODART’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
AVODART’ı kullanmayı unutursanız 
Eğer bir kapsül almayı unuttuysanız endişelenmeyiniz, bir sonraki dozu normalde olduğu gibi 
alınız ve ilacınızı önceki gibi almaya devam ediniz. Unuttuğunuz dozları telafi etmek için fazladan 
kapsül almayınız. 
  
AVODART ile tedavi sonlandırıldığındaki oluşabilecek etkiler 
AVODART’ı doktorunuzun tavsiye ettiği süre boyunca kullanınız. Doktorunuz söylemediği sürece 
AVODART almayı bırakmayınız. Bir etki fark etmeniz için 6 ay veya daha fazla bir süre 
gerekebilir.  
 
4. Olası yan etkiler nelerdir? 
 
Tüm ilaçlar gibi AVODART’ın içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa AVODART'ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
Alerjik reaksiyonlar: 10.000 hastanın 1’inden az görülebilir. Belirtileri aşağıdaki gibidir: 
 Deri döküntüleri  (kaşıntılı olabilir), 
 Kabarık ve kaşıntılı döküntü (kurdeşen) 
 Göz kapakları, yüz, dudaklar, kollar veya bacaklarda şişme (anjiyoödem) 
 Kolaps (çökme) 
 
Bu çok ciddi yan etkilerin hepsi oldukça seyrek görülür . Eğer bu belirtilerden herhangi biri sizde 
olursa hemen doktorunuzla iletişime geçin.  AVODART almayı bırakın.  
 
Yan etkilerin tahmin edilen görülme sıklıkları; 
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor. 
  6Yaygın: 
 Ereksiyon olamama veya devam edememe (iktidarsızlık)*,  
 Cinsel istekte azalma* 
 Cinsel ilişki sırasında salınan semen miktarında azalma gibi boşalmada zorluk* 
 Meme büyümesi veya hassasiyeti (jinekomasti) 
 Tamsulosin ile birlikte alındığında sersemlik 
      * Bu durum Avodart almayı bıraktıktan sonra da devam edebilir. 
 
Yaygın olmayan:  
 Kalp yetmezliği (kalp, kanı vücuda pompalamakta daha etkisiz hale gelir. Nefes darlığı, 
aşırı yorgunluk ve ayak bileklerinizde ve bacaklarınıza şişme gibi semptomlar 
yaşayabilirsiniz) 
 Kelleşme (özellikle vücut tüylerinin dökülmesi) veya kıllanma  
 
Bilinmiyor: 
 Depresyon (ruhsal çöküntü) 
 Testislerde ağrı ve şişme 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)‘ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. AVODART’ın Saklanması 
Çocukların göremeyeceği, erişemeyeceği yerlerde ve ambalajında saklayınız. 
30 oC’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra AVODART’ı kullanmayınız. 
 
Eğer kullanmayacağınız AVODART kapsülleriniz varsa, onları evde kullandığınız çöpe veya atık 
suyuna atmayınız. İlaçlarınızı nasıl imha edeceğinizi eczacınıza danışabilirsiniz. Bu çevreyi 
korumanıza yardımcı olacaktır. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
  7Ruhsat sahibi:      GlaxoSmithKline İlaçları San. ve Tic. A.Ş. 
                             Levent/İSTANBUL 
                              
Üretim yeri:          GlaxoSmithKline Pharmaceuticals S.A., Poznan, Polonya 
 
Bu kullanma talimatı ..................tarihinde onaylanmıştır.                         
 
 
 
 
 