KISA ÜRÜN BİLGİSİ
1. BEŞERİ TIBBİ ÜRÜNÜN ADI
DERMO-REST %28 tırnak çözeltisi
2. KALİTATİF VE KANTİTATİF BİLEŞİM
Etkin madde:
Tiokonazol 280 mg/ml
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
DERMO-REST tırnak solüsyonudur.
Topikal kullanım için soluk sarı renkte şeffaf solüsyon.
4. KLİNİK ÖZELLİKLER
4.1 Terapötik endikasyonlar
DERMO-REST, duyarlı mantarların (dermatofit ve mayalar) ve bakterilerin sebep olduğu
tırnak enfeksiyonlarının yüzeysel tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
DERMO-REST, kapağın iç kısmında bulunan sürme fırçası ile enfekte tırnak ve tırnak
çevresindeki tırnak kıvrımına günde iki defa tatbik edilmelidir. Tırnak enfeksiyonu için
gerekli tedavi süresi 6 aya kadardır, fakat 12 aya kadar uzatılabilir.
Enfeksiyona neden olan organizmanın cinsine ve enfeksiyonun yerine bağlı olarak iyileşme
için gerekli tedavi süresi hastadan hastaya değişir.
Uygulama şekli:
Topikal olarak uygulanır.
Kapağın iç kısmında bulunan sürme fırçası ile enfekte tırnak ve tırnak çevresindeki tırnak
kıvrımına sürülür.
Özel popülasyonlara ilişkin ek bilgiler:
Böbrek yetmezliği:
Mevcut değildir.
Karaciğer yetmezliği:
Mevcut değildir.
Pediyatrik popülasyon:
Özel bir önleme gerek yoktur. Yetişkin dozu kullanılır.
Geriyatrik popülasyon:
Özel bir önleme gerek yoktur. Yetişkin dozu uygulanır.
1/54.3 Kontrendikasyonlar
DERMO-REST, daha önce imidazol grubu antifungal ajanlara veya içeriğindeki diğer
maddelere karşı aşırı hassasiyet göstermiş kişilerde ve gebelikte kontrendikedir.
4.4 Özel kullanım uyarıları ve önlemleri
DERMO-REST, deri preparatları oftalmik olarak kullanılmaz.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim mevcut değildir.
Özel popülasyonlara ilişkin ek bilgiler
Mevcut değildir.
Pediyatrik popülasyon:
Mevcut değildir.
4.6 Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Hayvanlarda yapılan çalışmalarda tiokonazol teratojenik değildir. Yüksek dozlarda fare
embriyolarında karaciğer anormallikleri insidansı artmıştır. Bu etki önemsiz ve geçicidir ve
sütten kesilmiş hayvanlarda belirgin değildir.
Gebelik döneminde ilacın güvenliliği hakkında yeterli bilgi yoktur. Tırnak enfeksiyonları
uzun süreli tedavi gerektirdiğinden DERMO-REST kullanımı gebelik döneminde
kontrendikedir.
Laktasyon dönemi
Bu ilacın anne sütü ile atılıp atılmadığı bilinmemektedir. DERMO-REST ile tedavi sırasında
emzirme durdurulmalıdır.
Üreme yeteneği/Fertilite
Mevcut değil.
4.7 Araç ve makine kullanımı üzerindeki etkiler
Bilinen bir etkisi yoktur.
4.8 İstenmeyen etkiler
Tiokonazol lokal uygulamada çok iyi tolere edilir. Bazı hastalarda lokal iritasyon semptomları
bildirilmiştir. Bunlar genellikle tedavinin ilk haftası görülür, hafif ve geçicidirler. Sistemik
alerjik reaksiyonlar yaygın değildir.
Ancak tiokonazol kullanımı ile duyarlılık reaksiyonu meydan gelirse, tedavi kesilmeli ve
uygun tedavi tatbik edilmelidir.
2/5İstenmeyen ekiler aşağıdaki kategorilere göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Alerjik reaksiyonlar
Sinir sistemi hastalıkları
Bilinmiyor: Parestezi
Deri ve deri altı doku hastalıkları
Yaygın olmayan: Dermatit, döküntü
Bilinmiyor: Büllöz erüpsiyon, kontakt dermatit, cilt kuruluğu, periorbital ödem, tırnak
bozuklukları (renk değişikliği, periungal inflamasyon ve tırnak ağrı dahil olmak üzere)
kaşıntı, deride pullanma, deride irritasyon, ürtiker.
Genel bozukluklar ve uygulama bölgesine ilişkin hastalıklar
Yaygın: Periferal ödem
Bilinmiyor: Ağrı, yanma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
İhmal edilecek kadar az düzeydeki sistemik absorbsiyon nedeniyle lokal uygulama ile doz
aşımı muhtemel değildir. DERMO-REST ile doz aşımı vakası bildirilmemiştir. Fazla
miktarda oral alımında, gastrointestinal semptomlar oluşabilir. Uygun gastrik lavaj yöntemi
düşünülmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmidazol ve triazol türevleri
ATC kodu: D01AC07
Tiokonazol, sentetik geniş spektrumlu antifungal bir ajan olup ayrıca Stafilokok ve Streptokok
türleri dahil birçok gram pozitif organizmalara karşı antibakteriyel aktivitesi de vardır. In vitro
olarak, patojen dermatofit, maya ve diğer mantaralara karşı fungisiddir.
Klinik araştırmalarda tiokonazolün sık rastlanan bütün antropofilik ve zoofilik dermatofit
enfeksiyonları; özellikle Trichophyton rubrum ve Trichopyton mentagrophtes, kandidiyazis,
pitriasis versikolor ve bakteriyel enfeksiyonlardan Corynebacterium minutissimum’un neden
olduğu eritrasmada etkili olduğu bulunmuştur. Tüm dermatofitler ve Candida türleri, sırasıyla
6,25 veya 12,5 mg/l düzeylerinde inhibe edilmiştir. Ayrıca 100 mg/l veya daha düşük
düzeylerde Staph. türleri ve Strep türlerine karşı da inhibe edicidir. Tiokonazol kullanımı ile
tırnak enfeksiyonlarında 6 ay içinde belirgin klinik iyileşme beklenebilir.
3/5Tiokonazolün 200 mg/kg oral dozu, sıçanlarda davranışı etkilememiş, fakat 25 mg/kg IV,
dozla ilgili solunum güçlüğü, nefes kesilmesi, titreme ve halsizliğe neden olmuştur. Döner
çubuk üzerindeki farelerde, 25 mg/kg dozunda hafif ancak dozla ilişkili performans
bozukluğu oluşmuştur. In vitro olarak hafif anti-kolinerjik ve anti-histamin (H ) aktivitesi
1
kaydedilmiştir, ancak in vitro olarak farelerin gözbebeği boyutunu etkilememiştir. Oral
tiokonazol, alkol ve pentobarbital uyku süresini uzatmıştır (sırasıyla 150 ve 37,5 mg/kg
dozlarında).
Anestezi uygulanmış kedide, 2,5-10 mg/kg dozunda IV tiokonazol, kan basıncında kısa
düşüşlere yol açmış, kalp atışı, hematüri, titreme ve seğirmeyi arttırmıştır.
5.2 Farmakokinetik özellikler
Genel Özellikler
Emilim:
Sıçanlar, maymunlar ve insanlarda, oral uygulamada absorbsiyon hızlı ve kapsamlı olmuştur.
C ile işaretli tiokonazolün oral, dermal ve vajinal uygulamasının kullanıldığı sıçanlarda
14
yapılan çalışmalar, topikal yolla anlamlı ölçüde daha düşük absorbsiyonu doğrulamıştır.
Dağılım:
İnsanda, tiokonozolün (500 mg) oral formülasyonları, 1300 ng/ml düzeyinde plazma
konsantrasyonları sağlamıştır. %1 oranında dermal kremin (20 mg/gün) 28 gün boyunca veya
%2 oranında vajinal kremin (100 mg/gün) 30 gün boyunca topikal uygulaması, göz ardı
edilebilir ortalama pik plazma düzeyleri sağlamıştır (sırasıyla 10,1 ve 11,5 ng/ml)
%6,5’lik a/a tiokonazol vajinal merhemin tek doz uygulamasının ( tiokonazol 300 mg)
ardından, insanlarda ortalama pik plazma konsantrasyonu 18 ng/ml’dir; bu düzeye doz
alımından yaklaşık 8 saat sonra ulaşılmıştır.
Biyotransformasyon:
Ana metabolit, tiokonazolün glukronid konjugatıdır.
Eliminasyon:
Sıçan ve maymunda doku alımı karaciğer, böbrek intestinal kanalda en yüksek düzeyde
gerçekleşir. Tüm türlerde atılım çoğunlukla dışkı yoluyladır.
Doğrusallık/ doğrusal olmayan durum:
Mevcut değil.
5.3 Klinik öncesi güvenlilik verileri
Tiokonazolün sıçan ve tavşan derisi üzerine uygulanması ile hiçbir sistemik toksisite belirtisi
görülmemiştir. Bunlarda çok hafif lokal reaksiyon görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Undesilenik asit
Feniletil alkol
Polivinilpirolidon K-30
Etil asetat
4/56.2 Geçimsizlikler
Mevcut değildir.
6.3 Raf ömrü
36 ay
6.4 Saklamaya yönelik özel tedbirler
Çocukların göremeyeceği ve erişemeyeceği yerlerde saklanmalıdır.
25°C altındaki oda sıcaklığında saklanmalıdır. Sıcaklık ve alevden uzak tutulmalıdır.
Buzdolabında saklanmamalıdır.
6.5 Ambalajın niteliği ve içeriği
İçinde uygulama fırçası olan koyu renkli cam şişe.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli
Teknopark Sk. YTÜ Teknopark Apt. No: 1/224
Başakşehir/İstanbul
Tel : (0212) 429 03 33/34
Faks: (0212) 429 03 32
e-posta: info@avixa.com.tr
8. RUHSAT NUMARASI
2021/349
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.09.2021
Ruhsat yenileme tarihi:
10. KÜB’ÜN YENİLENME TARİHİ
5/5