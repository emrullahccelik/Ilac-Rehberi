 
1 
 KULLANMA TALİMATI  
ECOPİRİN  300 mg enterik kaplı tablet  
Ağız yoluyla alınır . 
 
• Etkin madde:  300 mg asetilsalisilik asit  
• Yardımcı maddeler:  Mikrokristalin selüloz (112),  Nişasta, Ac -Di-sol (kroskarmelloz  
sodyum), Hidroksipropil metil selüloz, Trietil Sitrat, Talk 8070, Talk , Sunset Yellow,  Eudragit -
L30D Solids  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
1. ECOPİRİN  nedir ve ne için kullanılır?  
2. ECOPİRİN 'i kullanmadan önce dikkat edilmesi gerekenler  
3. ECOPİRİN  nasıl kullanılır?  
4. Olası yan etkiler nelerdir?  
5. ECOPİRİN 'in saklanması  
 
Başlıkları yer almaktadır.  
 
 1. ECOPİRİN  nedir ve ne için kullanılır?  
• ECOPİRİN  enterik kaplı tabletlerin her biri 3 00 mg asetilsalisilik asit adlı etkin madde 
içerir. Asetilsalisilik asit, trombosit olarak adlandırılan pıhtılaşma hücrelerinin 
kümeleşmesini önleyerek etkisini gösterir. Bu özelliği nedeniyle çeşitli kalp 
hastalıklarında kullanılır.  
 
• ECOPİRİN , 30 tabletlik ambalajlarda sunulmaktadır. Tabletler turuncu  renklidir. Uzun 
dönemli tedavilerde mide şikayetlerini en aza indirmek üzere enterik kaplı olarak dizayn 
edilmiştir. Tabletlerin üzerindeki kaplama, ilacın ağız yoluyla uygulanmasından sonra 
mide yerine bağırsaktan emilmesini sağlar.  
 
• Dinlenirken ortaya çıkan/hareketle ilişkili olmayan göğüs ağrısı (Anstabil anjina 
pektoris)nda standart tedavinin bir parçası olarak   
2 
 • Ani kalp krizinde (Akut miyokard infarktüsünde) standart tedavinin bir parçası 
olarak,  
• Kalp krizinin tekrar etmesinden (reinfarktüs) korunmada,  
• Kalp ve damar ameliyatları sonrası damar tıkanmaları ve pıhtıların önlenmesinde,  
• Riskli hasta gruplarında geçici felçlerin ve inmelerin önlenmesinde  kullanılır.  
 
2. ECOPİRİN 'i kullanmadan önce dikkat edilmesi gerekenler  
 
ECOPİRİN 'i aşağıdaki durumlarda KULLANMAYINIZ  
Eğer;  
• Asetilsalisilik aside, diğer salisilatlara veya ilacın herhangi bir bileşenine karşı aşırı 
duyarlığınız (alerjiniz) var ise,  
• Geçmişte ağrı, ateş ve iltihaplanmaya karşı ilaçlar (salisilatlar veya non -steroid 
antiinflamatuvar ilaçlar) tarafından tetiklenen astım atakları veya alerjik reaksiyon 
öykünüz varsa,  
• Akut mide (mide ya da on iki parmak bağırsağı) ülseriniz varsa,  
• Patolojik açıdan kanama eğiliminizde (kalıtsal bir kan hastalığı olan hemofili veya diğer 
kanama bozuklukları (hemorajik bozukluk)) var ise,  
• Şiddetli böbrek ve/veya karaciğer yetmezliğiniz varsa,  
• Şiddetli kalp yetmezliğiniz varsa,  
• Eş zamanlı olarak haftada 15 mg veya daha yüksek dozda metotreksat (kanser ve 
romatizma tedavisinde kullanılan bir ilaç) kullanıyorsanız (Bkz. Diğer ilaçlar ile birlikte 
kullanım),  
• Hamileliğinizin son 3 ayında iseniz (Bkz. Hamilelik).  
 
ECOPİRİN 'i aşağıdaki durumlarda DİKKATLİ KULLANINIZ  
Eğer;  
• Ağrı kesici, iltihap giderici ve romatizma ilaçlarına karşı aşırı duyarlılık ve diğer 
nedenlere bağlı alerjiniz var ise,  
• Kronik veya tekrarlayan ülseri (mide veya on iki parmak bağırsağı ülseri) öykünüz varsa,  
• Mide ya da bağırsak kanaması (sindirim sistemi kanaması) öykünüz varsa,  
• Kan sulandırıcı ilaçlar (Antikoagülanlar) kullanıyorsanız (Bkz. Diğer ilaçlar ile birlikte 
kullanım),  
• Asetilsalisilik asit, böbrek yetmezliği ve akut böbrek yetmezliği riskini daha da 
artırabileceğinden; böbrek fonksiyonlarınızda ya da dolaşım sisteminizde bozukluk varsa 
(örneğin, renal vasküler hastalık, konjestif kalp yetmezliği, hacim kaybı, majör cerra hi, 
sepsis veya majör hemorajik olaylar),  
• Asetilsalisilik asit, kırmızı kan hücrelerinin yıkımına sebep olarak hemoglobin 
salınımına neden olacağı için (hemoliz ya da hemolitik anemi); şiddetli glukoz -6-fosfat 
dehidrogenaz eksikliğiniz (G6PD, bir enzim eksikliğidir) varsa. Hemolizi (kan  
3 
 hücrelerinin yıkımı) arttırabilecek faktörler arasında yüksek doz, ateş veya akut 
enfeksiyonlar bulunmaktadır.  
• Karaciğer fonksiyonlarınızda bozukluk varsa,  
• Metamizol veya ibubrofen ve naproksen gibi NSAİİ (steroid içermeyen antiinflamatuvar 
ilaçlar) kullanıyorsanız (Bkz. Diğer ilaçlar ile birlikte kullanım),  
• Daha önceden geçirilmiş astım, saman nezlesi, burun mukozasında (burun polipleri 
(anormal doku büyümeleri)) şişme, kronik solunum yolu hastalıklarınız varsa veya başka 
bir maddeye karşı alerjik reaksiyon belirtileri gösteriyorsanız;  
• Alerjik reaksiyon (deri reaksiyonları, kaşıntı, kurdeşen gibi) şikayetleriniz varsa,  
 
Diş çekimi gibi küçük operasyonlar da dahil herhangi bir ameliyat geçirecekseniz,  kanama 
eğilimini artırabileceğinden ECOPİRİN alıp almadığınızı doktorunuza veya diş hekiminize 
belirtiniz.  
 
Yanlışlıkla bir yerinizi keser ya da yaralanırsanız, kanamanın durması normalden daha uzun 
sürebilir. Bu, ECOPİRİN'in etkinliği ile ilgilidir. Küçük kesikler ve yaralanmalar (örneğin, tıraş 
olurken) genelde önemli değildir. Anormal bir kanamanız olursa (al akasız bir yerde veya 
alışılmadık bir süre boyunca), doktorunuza danışınız.  
 
Düşük dozlarda asetilsalisilik asit, ürik asit atılımını azaltır. Bu durum, eklemlerde kızarıklık, 
hassasiyet, sıcaklık ve şişlik yakınmaları ile ortaya çıkan tekrarlayıcı iltihabi bir hastalık olan 
Gut hastalığınız ya da yatkınlığınız varsa gut atağına ne den olabilir.  
 
Çocuklarda ve gençlerde, ateşle veya ateşsiz viral hastalıklarda (örneğin grip) doktor tarafından 
önerilmedikçe ve diğer tedaviler başarısız olmadıkça kullanılmamalıdır; Bu tür hastalıklarla 
birlikte uzun süreli kusma, çok nadir görülen ancak acil tıbbi mü dahale gerektiren ve hayatı 
tehdit edici bir hastalık olan Reye sendromunun bir belirtisi olabilir. Bu durumlarda eşzamanlı 
ECOPİRİN kullanımı ile birlikte, beyin ve karaciğeri etkileyen, ölümcül olabilen nadir görülen 
bir hastalık olan Reye Sendromu riski  artabilir. Çocuklarda doktor tavsiyesi olmadan 
kullanılmamalıdır. 18 yaşından küçükler için kullanılması önerilmez.  
 
Kalp ve damar hastalıklarının tedavisi için uzun süreli ECOPİRİN  tedavisine başlamadan önce,  
doktorunuz tarafından size özel yarar risk değerlendirmesi yapılmalıdır.  
 
Yeterli olarak kontrol edilmemiş yüksek tansiyon hastaları dikkatlice izlenmelidir.  
 
Bu uyarılar geçmişteki herhangi bir dönemde dahi olsa, sizin için geçerliyse lütfen doktorunuza 
danışın.  
 
ECOPİRİN 'in yiyecek ve içecek ile kullanılması  
ECOPİRİN , alkolle birlikte kullanılmamalıdır .  
4 
  
Hamilelik  
İlacı kullanmadan önce doktorunuza veya eczacınıza danışınız.  
 
Düşük doz asetilsalisilikasitin doğum kontrol metotlarıyla klinik olarak ilişkili etkileşimini 
gösteren klinik ve klinik öncesi çalışma mevcut değildir. Çocuk doğurma potansiyeli bulunan 
kadınlar, uygun bir doğum kontrol yöntemi kullanmalıdır.  
 
ECOPİRİN , hamileliğin son 3 ayında kullanılmamalıdır. Hamileliğin ilk 6 ayında ise 
doktorunuza danışmadan ECOPİRİN  kullanmayınız.  
 
Hamileliğin 20. haftasından ve devamından itibaren alındığı takdirde CORASPIN bebeğin 
kalbindeki bir kan damarının (duktus arteriyozus) daralmasına sebep olabilir. CORASPIN ile 
tedaviye ihtiyaç duyarsanız, doktorunuz ek bir takip yapılmasını önerebilir. Du ktus arteriyozus 
daralması tespit edilmesi durumunda asetilsalisilik asit ile tedavi kesilmelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ECOPİRİN  düşük miktarlarda anne sütüne geçer. Süt vermenin kesilmesi genellikle gerekli 
değildir. Bununla birlikte düzenli kullanımda ya da yüksek dozlardan sonra emzirmeye devam 
edilmemelidir.  
 
Araç ve makine kullanımı  
Araç ve makine kullanımı üzerinde hiçbir etkisi yoktur.  
 
ECOPİRİN’in içeriğinde bulunan bazı yardımcı maddeler hakkında önemli bilgiler  
 
• Yardımcı madde olarak içerdiği sunset yellow  (günbatımı sarısı) alerjik reaksiyonlara 
sebep olabilir.  
Diğer ilaçlar ile birlikte kullanım  
 
Bazı ilaçlar ile birlikte kullanıldığında ECOPİRİN 'in ya da kullanılan diğer ilacın etkisi 
değişebilir. Aşağıdaki ilaçları kullanıyorsanız lütfen doktorunuza söyleyiniz:  
 
Artan etkiler, yan etkilerin artması riskine neden olabilir:  
• Kanser ve romatizma tedavisinde kullanılan metotreksat: metotreksatın karaciğer 
toksisitesinin artması.   
5 
 • NSAİİ'ler (ağrı, ateş veya iltihaplanmaya karşı ilaçlar) ve genel olarak diğer 
antiromatizmal ilaçlar: sindirim sisteminde artan ülser ve kanama riski.  
• Kan sulandırıcı (antikoagülan), pıhtı eritici (trombolitik), kandaki trombosit sayısını 
azaltıcı (antiplatelet) ilaçlar: artmış kanama riski; böyle bir tedavi görüyorsanız, dış veya 
iç kanama belirtilerine (örneğin, morarma) dikkat ediniz.  
• Depresyon tedavisinde kullanılan SSRI (seçici seratonin gerialım inhibitörü) grubu 
ilaçlar: sindirim sistemi kanamasının artması riski.  
• Kalp hastalıklarında kullanılan digoksin: kandaki digoksin artışı.  
• Kan şekerini düşüren ilaçlar (Antidiyabetikler), örneğin; insülin, sülfonilüre: düşük kan 
şekeri seviyesi.  
• Addison hastalığı için hidrokortizon replasman tedavisi hariç sistemik glukokortikoidler 
(ağızdan veya enjeksiyonla alınan kortizonlar/kortikosteroidler/steroidler): ECOPİRİN ve 
sistemik glukokortikoidlerin aynı anda kullanımı ile glukokortikoid tedavisi  kesildiğinde 
aspirin doz aşımı riski, ülser ve sindirim sistemi kanamasının artması riski.  
• Sara hastalığında kullanılan valproik asit: valproik asidin toksisitesinde artış.  
• Alkol: Sindirim sistemi kanamasının artması ve kanama süresinin uzaması.  
 
Etkilerin azalması:  
• Metamizol ve ibuprofen ve naproksen gibi bazı NSAİİ'ler: ECOPİRİN’in trombositlerin 
yapışmasını ve kümeleşmesini azaltma etkisini zayıflatır;ECOPİRİN’in kalp krizi ve felce 
karşı koruyuculuğunu sınırlandırabilir.  
• İdrar söktürücü ilaçlar (diüretikler): kanın böbrekler tarafından süzülmesinde azalma.  
• Addison hastalığı için hidrokortizon replasman tedavisi hariç sistemik glukokortikoidler 
(ağızdan veya enjeksiyonla alınan kortizonlar/kortikosteroidler/steroidler): kandaki aspirin 
seviyesinin azalması.  
• ADE (anjiyotensin dönüştürücü enzim) inhibitörleri (antihipertansifler veya yüksek kan 
basıncını tedavi etmek için ilaçlar): kanın böbrekler tarafından süzülmesinde azalma ve 
yüksek kan basıncı üzerindeki etkisinin azalması.  
• Sülfinpirazon, benzbromaron, probenesid  gibi ürik asit düzeyini düşüren gut ilaçları: gut 
atağına neden olabilecek ürik asit atımının azalması.  
• Metamizol (ağrı kesici ve ateş düşürücü madde), eş zamanlı alındığında, ECOPİRİN’in 
trombosit agregasyonu (kan hücrelerinin birbirine yapışıp kan pıhtısı oluşturması) 
üzerindeki etkisini azaltabilir. Bundan dolayı, bu kombinasyon kardiyak koruma için 
düşük dozda ECOPİRİN alan hastalarda dikkatle kullanılmalıdır.  
 
Karbonik anhidraz enzimleri ile potansiyel etkileşim olabilir, ancak klinik olarak önemi 
bulunmamaktadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ECOPİRİN  nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça;   
6 
 - Dinlenirken ortaya çıkan/hareketle ilişkisi olmayan göğüs ağrısı nda (Anstabil anjina 
pektoris) standart tedavinin bir parçası olarak günde 1 kez 75 -300 mg,  
- Ani kalp krizinde (Akut miyokard infarktüsü) standart tedavinin bir parçası olarak günde 
1 kez 75 -300 mg,  
- Kalp krizinin tekrar etmesinde (reinfarktüs) günde 1 kez 75 -300 mg,  
- Kalp ve damar ameliyatları (Perkütan translüminal koroner anjiyoplasti (PTKA), koroner 
arter by -pass grefti (KABG)) sonrası damar tıkanmaları ve pıhtıların önlenmesinde 
günde 1 kez 75 -300 mg,  
- Riskli hasta gruplarında geçici felçlerin ve inmelerin  (geçici iskemik ataklar ve serebral 
infarktüs) önlenmesinde günde 1 kez 75 -300 mg,  
 
Uygulama yolu ve metodu:  
Tabletleri tercihen yemeklerden en az 30 dakika önce ağızdan alarak kullanınız. Tabletler bol 
suyla alınmalıdır. Tabletler ezilmemeli, kırılmamalı ve çiğnenmemelidir.  
 
ECOPİRİN , uzun süreli kullanım için tasarlanmıştır. Tedavi sürenize doktorunuz karar 
vermelidir.  
 
Değişik yaş grupları:  
 
Çocuklarda kullanımı:  ECOPİRİN 'in 18 yaş altı çocuklarda güvenlilik ve etkililiği 
kanıtlanmamıştır. Bu yaş grubu için veri yoktur. Bu yüzden, 18 yaş altı çocuklarda ECOPİRİN  
kullanımı önerilmez.  
 
Yaşlılarda kullanımı:  Özel kullanımı yoktur.  
 
Özel kullanım durumları:  
 
Böbrek  yetmezliği:  Asetilsalisilik asit böbrek fonksiyon bozukluğu ve akut böbrek yetmezliği 
riskini daha da artırır. Böbrek fonksiyon bozukluğu olan hastalarda dikkatle kullanılmalıdır.  
ECOPİRİN şiddetli böbrek yetmezliği olan hastalarda kullanılmamalıdır.  
 
Karaciğer yetmezliği:  
Karaciğer fonksiyon bozukluğu olan hastalarda dikkatle kullanılmalıdır. ECOPİRİN, ciddi 
karaciğer yetmezliği olan hastalarda kullanılmamalıdır.  
 
Eğer ECOPİRİN 'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
 
  
7 
 Kullanmanız gerekenden daha fazla ECOPİRİN  kullandıysanız:  
 
Kullanmanız gerekenden fazla ECOPİRİN  kullanmışsanız; aşırı ve hızlı soluk alıp verme, 
terleme, bulantı ve kusma, ateş yükselmesi, tansiyon düşme ya da yükselmesi, ritim bozukluğu 
gibi kalp rahatsızlıkları, susuzluk, kan şekerinin düşmesi ya da yükselmesi, kulak çınlaması, 
sağırlık, mide kana ması, baş ağrısı ve sersemlik hali, baş dönmesi, işitme bozukluğu, zihin 
karışıklığı, idrar çıkışında azalma, uyuşukluk gibi belirtiler görülebilir. Tüm hasta gruplarında 
ciddi zehirlenme belirtileri olabilir. Sersemlik ve kulak çınlaması özellikle çocuk v e yaşlı 
hastalarda ciddi zehirlenme belirtileri olabilir.  
 
ECOPİRİN 'den kullanmanız gerekenden fazlasını kullanmışsanız bir doktor veya eczacı ile 
konuşunuz . 
ECOPİRİN 'i kullanmayı unutursanız  
Unutulan dozları dengelemek için çift doz almayınız.  
 
ECOPİRİN  ile tedavi sonlandırıldığında oluşabilecek etkiler  
Bilinen bir etkisi yoktur.  
 
4. Olası yan etkiler nelerdir?  
 
Tüm ilaçlar gibi, ECOPİRİN 'in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, ECOPİRİN 'i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
 
− Nezle, burun tıkanıklığı  
− Cilt reaksiyonları (kaşıntı, kurdeşen, ödem)  
− Anafilaktik şok (Ani aşırı duyarlılık tepkisi)  
 
Yan etkiler sıklığına göre aşağıdaki şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
Yaygın  
• Mide yanması,  
• Mide bulantısı,   
8 
 • Kusma,  
• Karın ağrısı  
• ve ishal gibi mide -bağırsak sistemi (gastrointestinal) bozuklukları,  
• Gastrointestinal kanaldan az miktarda kan kaybı (mikro hemoraj)  
 
Yaygın olmayan  
• Gastrointestinal ülser (Çok seyrek vakalarda perforasyona (delinme) yol açabilir.),  
• Gastrointestinal kanama (uzun süreli ECOPİRİN  300 mg kullanımı, gastrointestinal 
kanaldan gizli kan kaybına bağlı olarak demir eksikliği anemisine neden olabilir),  
• Gastrointestinal enflamasyon,  
• Dışkınızın koyu renkli olması (melena) veya kan kusmanız durumunda (her ikisi de ciddi 
mide kanamasının belirtileridir) derhal doktorunuza bildirmelisiniz.  
• Cilt reaksiyonları  
Seyrek  
• Özellikle hipertansiyonu (yüksek tansiyon) kontrol edilemeyen ve / veya münferit 
vakalarda potansiyel olarak yaşamı tehdit edebilecek, antikoagülanlarla (kanın 
pıhtılaşmasını önleyen ilaçlar) eş zamanlı tedavi gören hastalarda serebral (beyin) 
kanama gibi ciddi kanamalar bildirilmiştir.  
• Özellikle astım hastalarında cilt, solunum yolları, gastrointestinal kanal ve 
kardiyovasküler sistemde (dolaşım sistemi) aşırı duyarlılık reaksiyonları. Semptomlar 
arasında hipotansiyon (tansiyon düşüklüğü), dispne (nefes darlığı) atakları, rinit (soğuk 
almaktan ileri gelen, burun akması, aksırma ile beliren hastalık), geniz tıkanması, 
anafilaktik şok (hayati risk taşıyan, ani ve aşırı duyarlılığın yol açtığı klinik tablo) ve 
anjiyonörotik ödem (derialtında belirli bir bölgeyle sınırlı, ürtikere benzeyen ir i ve 
ağrısız şişliklerin belirdiği alerjik bozukluk) bulunabilir.  
• Şiddetli glukoz -6-fosfat dehidrogenaz (G6DP) (bir tür enzim) eksikliği formları olan 
hastalarda hemoliz (kan yıkımı) ve hemolitik anemi (alyuvarların (kırmızı kan 
hücrelerinin) normal ömürlerini tamamlamadan yıkıma uğrayarak kan dolaşımından 
uzaklaşması) b ildirilmiştir.  
• Muhtemelen kanama süresinin uzadığı, burun kanaması, dişeti kanaması, kütanöz 
kanama veya ürogenital kanama gibi kanamalar. Bu etki, kullanımdan sonra 4 ila 8 gün 
kadar sürebilir.  
 
Çok seyrek  
• Özellikle hipertansiyonu (yüksek tansiyon) kontrol edilemeyen ve / veya münferit 
vakalarda potansiyel olarak yaşamı tehdit edebilecek, antikoagülanlarla (kanın 
pıhtılaşmasını önleyen ilaçlar) eş zamanlı tedavi gören hastalarda serebral (beyin) 
kanama gibi ciddi kanamalar bildirilmiştir.  
• Hipoglisemi (kan şekeri düşüklüğü).   
9 
 • Düşük dozlarda asetilsalisilik asit ürik asit atılımını azaltır. Bu durum eğilimi olan 
hastalarda gut (eklemlerde ani ve şiddetli gelişen ağrı, hassasiyet, kızarıklık, şişme ve 
sıcaklık artışı nöbetlerine neden olan bir hastalık) ataklarına neden olabilir.  
• Yüksek karaciğer değerleri.  
• Böbrek fonksiyon bozukluğu ve akut böbrek yetmezliği  
• Eritema eksudativum multiforme (simetrik, sabitlenmiş, kırmızı, ciltten kabarık 
lezyonların ani ortaya çıkışı olarak adlandırılan cilt reaksiyonları)  
 
Bilinmiyor  
• Baş ağrısı,  
• Baş dönmesi,  
• İşitme bozukluğu,  
• Kulak çınlaması veya zihin karışıklığı aşırı doz belirtileri olabilir.  
• İntestinal mukozada (bağırsağı kaplayan zar) daha önceden bir hasar varsa, bağırsak 
boşluğunda (intestinal kavitede), muhtemelen müteakip stenozla (bağırsak gevşemesine 
bağlı hareketlerin yavaşlaması) birlikte, çoklu zar (membran) oluşumu meydana 
gelebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güv enliliği 
hakkında daha fazla bilgi edinilmesine katkı sağlamış olacaksınız.  
 
5. ECOPİRİN 'in saklanması  
 
ECOPİRİN 'i çocukların göremeyeceği, erişemeyeceği yerlerde ve ambalajında saklayınız.  
 
25oC altındaki oda sıcaklığında, kuru ve serin bir yerde saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ECOPİRİN 'i kullanmayınız.  
  
10 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 
Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467  
Maslak/Sarıyer/İstanbul  
Tel: 0212 366 84 00  
Faks: 0212 276 20 20  
 
Üretim Yeri:  
Abdi İbrahim İlaç San. ve Tic. A.Ş.  
Esenyurt/İstanbul  
 
Bu kullanma talimatı  …/…/… tarihinde onaylanmış tır. 
 