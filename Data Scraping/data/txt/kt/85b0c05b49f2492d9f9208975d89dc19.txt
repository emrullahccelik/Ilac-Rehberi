 1  KULLANMA TALİMATI  
 
ABRYSVO 0.5  mL IM enjeksiyon luk çözelti hazırlamak  için toz ve çözücü  
Respiratuar Sinsityal Virüs aşısı (bivalan, rekombinant)  
Kas içine uygulanır.  
Steril  
 
• Etkin maddeler:  Bir doz aşı (0 ,5 mL ), 60  mikrogram RSV altgrup A’dan stabilize edilmiş prefüzyon 
F antijeni  ve 60 mikrogram RSV altgrup B’den stabilize edilmiş prefüzyon F antijeni  içerir .  
• Yardımcı maddeler:  Toz: tris baz, tris hidroklorür, sükroz, mannitol, polisorbat 80, sodyum klorür 
Çözücü: enjeksiyonluk su.  
 
  Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin 
nasıl raporlanacağını öğrenmek için 4. bölümün sonuna bakabilirsiniz.  
 
Bu aşıyı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu aşı size reçete edilmiştir, başkalarına vermeyiniz.  
• Bu aşının kullanımı sırasında, doktora veya hastaneye gittiğinizde bu aşıyı kullandığınızı 
doktorunuza söyleyiniz.  
• Bu talimatta yazılanlara aynen uyunuz. Aşı hakkında size önerilen dozun dışında  yüksek veya  
düşük doz almayınız.  
 
Bu Kullanma Talimatında:  
 
1. ABRYSVO  nedir ve ne için kullanılır?  
2. ABRYSVO ’yu kullanmadan önce dikkat edilmesi gerekenler  
3. ABRYSVO nasıl kullanılır?  
4. Olası yan etkiler nelerdir?  
5. ABRYSVO ’nun saklanması  
 
Başlıkları yer almaktadır.  
 
1. ABRYSVO nedir ve ne için kullanılır?  
 
ABRYSVO, tek dozluk cam flakon içerisinde beyaz bir toz ve kullanıma hazır cam enjektör içerisinde 
çözücü ile kullanıma sunulmaktadır. Paket içerisinde 1 , 5 veya 10  adet toz içeren flakon ve 1, 5 veya 10  
çözücü içeren kullanıma hazır enjektör ile birlikte 1, 5 veya 10   adet iğne bulunmaktadır.  
 
Tüm ticari şekiller piyasada bulunmayabilir.  
 
 
 
 
 
 2  ABRYSVO  respiratuvar sinsityal virüs (RSV) adı verilen bir virüsün sebep olduğu akciğer (solunum 
yolu) hastalıklarının önlenmesinde kullanılan bir aşıdır. ABRYSVO  aşağıdaki kişilere verilir.  
 
• Doğumdan 6 aylığa kadar bebeklerin korunması için gebe  bireylere  
• 60 yaş ve üzeri bireylere  
 
RSV, çoğu durumda hafif boğaz ağrısı, öksürük veya burun tıkanıklığı gibi soğuk algınlığı benzeri 
semptomlara neden olan yaygın bir virüstür. Ancak, küçük bebeklerde RSV ciddi akciğer sorunlarına yol 
açabilir. Yaşlı yetişkinlerde ve kronik sağlık sorunları  olan kişilerde RSV, kronik obstrüktif akciğer 
hastalığı (KOAH) ve konjestif kalp yetmezliği (KKY) gibi hastalıkları kötüleştirebilir. Şiddetli vakalarda 
RSV hastaneye yatışa neden olabilir ve bazı durumlarda ölümcül olabilir.  
 
ABRYSVO nasıl çalışır ? 
Bu aşı, bağışıklık sisteminin (vücudun doğal savunma mekanizması) RSV’nin neden olduğu akciğer 
hastalıklarına karşı koruma sağlayan antikorlar (enfeksiyonlarla savaşmaya yardımcı olan kandaki 
maddeler) üretmesine yardımcı olur.  
 
Gebeliğin 24. ve 36. haftaları arasında aşılanan gebelerde , bu antikorlar plasenta aracılığıyla doğmadan 
önce bebeğe geçer, bu da bebeklerin RSV açısından en fazla risk altında oldukları zamanda 
korunmalarını sağlar.  
 
2. ABRYSVO ’yu kullanmadan önce dikkat edilmesi gerekenler  
 
ABRYSVO ’yu aşağıdaki durumlarda KULLANMAYINIZ  
Eğer sizin ; 
- ABRYSVO ’nun içindeki etkin maddeye veya aşı içindeki herhangi bir diğer bileşene alerjiniz (aşırı 
duyarlılığınız) varsa,  
 
ABRYSVO ’yu aşağıdaki durumlarda DİKKATLİ KULLANINIZ  
 
Eğer ; 
• Daha önce herhangi bir aşı enjeksiyonu sonrasında ciddi bir alerjik reaksiyon veya solunum 
sorunları geçirdiyseniz veya daha önce ABRYSVO aşısını aldıktan sonra benzer sorunlar 
yaşadıysanız.  
• Aşı almayla ilgili endişeleriniz varsa veya herhangi bir enjeksiyon sonrasında bayıldıysanız. 
(Bayılma, herhangi bir enjeksiyondan önce veya sonra meydana gelebilir. ) 
• Yüksek ateşin eşlik ettiği bir enfeksiyonunuz varsa. (Bu durumda aşı ertelenebilir. Soğuk algınlığı 
gibi hafif bir enfeksiyon için aşıyı ertelemek gerekli değildir, ancak önce doktorunuzla 
konuşunuz. ) 
• Kanama probleminiz varsa veya vücudunuzda kolayca morluklar oluşuyorsa  
• Bağışıklık sisteminiz zayıfsa. (Bu durum sizin ABRYSVO 'dan tam fayda sağlamanızı 
engelleyebilir. ) 
• 24 haftadan az bir süredir gebeyseniz . 
 
Bu uyarılar geçmişteki herhangi bir dönemde sizin için geçerliyse (yada emin değilseniz) lütfen 
ABRYSVO kullanmadan önce doktorunuza danışınız.  
 
Diğer tüm aşılarda olduğu gibi ABRYSVO  kullanan herkesi tam olarak koruyamayabilir.  
 3   
ABRYSVO ’nun yiyecek ve içecek ile kullanılması  
ABRYSVO kas içine uygulandığı için yiyecek ve içeceklerden etkilenmez.  
 
Hamilelik  
Aşıyı  kullanmadan önce doktorunuza veya eczacınıza danışınız . 
Gebeyseniz  bu aşıyı 2. trimersterin sonu veya 3. trimesterde (24. hafta ila 36. hafta arasında) 
kullanabilirsiniz.  
 
Hamileyseniz, hamile olduğunuzu düşünüyorsanız veya hamile kalmaya çalışıyorsanız bu aşıyı almadan 
önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
Aşıyı  kullanmadan önce doktorunuza veya eczacınıza danışınız.  
Emziriyorsanız bu aşıyı almadan önce doktorunuza veya eczacınıza danışınız.  
 
Araç ve makine kullanımı  
ABRYSVO ’nun araç ve makine kullanımı üzerine bir etkisi beklenmez.  
 
ABRYSVO ’nun içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”u nda 1 mmol (23 mg)’dan daha az sodyum ihtiva eder; yani aslında sodyum 
içerme z.                                                   
 
Diğer ilaçlar ile birlikte kullanımı  
ABRYSVO , grip aşısı ile aynı anda uygulanabilir. Ancak, ABRYSVO  ile tetano z, difteri ve aselüler  
boğmaca  aşıları  arasında en az iki haftalık bir ara önerilir.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda kullandınız 
ise veya son zamanlarda bu aşı dışında aşılama yapıldıysa lütfen doktorunuza veya eczacınıza bunlar 
hakkında bilgi veriniz.  
 
3. ABRYSVO  nasıl kullanılır?  
 
• Uygun kullanım ve doz/uygulama sıklığı için talimatlar:  
 
ABRYSVO ’nun kullanımı ile ilgili sorularınız varsa doktorunuza veya eczacınıza danışınız.  
 
• Uygulama yolu ve metodu:  
 
Doktorunuz  önerilen aşı dozunu (0.5 mL) üst kolunuza enjekte edecektir .  
 
 
 
 
 4  • Değişik yaş grupları:  
Çocuklarda kullanımı:  
ABRYSVO,  çocuklarda ve 18 yaş altı genç insanlarda gebelik durumu dışında önerilmez (bkz. 
“Hamilelik” başlığı).   
 
Yaşlılarda kullanım ı: 
ABRYSVO , 60 yaş ve üstü kişilerde kullanılır.  
 
• Özel kullanım durumları:  
Özel kullanım durumu yoktur.  
 
Eğer ABRYSVO ’nun etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız ile konuşunuz.  
 
Kullanmanız gerekenden daha fazla ABRYSVO kullandıysanız:  
ABRYSVO ’dan kullanmanız gerekenden daha fazla kullanmışsanız bir doktor veya eczacı ile konuşunuz.  
 
Eğer  ABRYSVO ’yu kullanmayı unutursanız  
Unutulan dozları dengelemek için çift doz almayınız.  
 
4. Olası yan etkiler nelerdir?  
 
Tüm ilaçlar gibi, ABRYSVO ’nun içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın   : 10 hastanın en az 1 ’inde görülebilir . 
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hastanın birinden fazla görülebilir.  
Seyrek    : 1.000 hastanın birinden az , fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor              : Eldeki verilerden hareketle tahmin edilemiyor.  
 
Aşağıdakilerden biri olursa, ABRYSVO ’yu kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz :  
 
Seyrek:  
• Guillain -Barré sendromu (bacaklarda karıncalanma ve güçsüzlük ile başlayan ve zamanla 
vücudun bir kısmının veya tamamının felç olmasına kadar ilerleyebilen bir nörolojik bozukluk)  
 
Çok seyrek:  
• Yüzde, dudaklarda, dilde veya boğazda şişme, cildin yüzeyinde kırmızı, şişmiş, kaşıntılı 
kabarcıklar (kurdeşen), nefes almada veya yutkunmada güçlük, baş dönmesi gibi  alerjik  
reaksiyonlar  
 
Bunların hepsi ciddi yan etkilerdir.   
 
 5  Eğer bunlardan biri sizde mevcut ise, sizin ABRYSVO 'ya karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Aşağıdaki yan etkiler gebe bireylerde raporlanmıştır  
 
Çok yaygın:  
• Aşı yapılan bölgede ağrı   
• Baş ağrısı  
• Kas ağrısı (miyalji)  
 
Yaygın:  
• Aşı yapılan  bölgede kızarıklık  
• Aşı yapılan bölgede şişlik  
 
Gebeyken  aşılanmış annelerin doğan bebeklerinde herhangi bir yan etki raporlanmamıştır.  
 
Aşağıdaki yan etkiler 60 yaş ve üzeri bireylerde raporlanmıştır  
 
Çok yaygın:  
• Aşı yapılan bölgede ağrı   
 
Yaygın:  
• Aşı yapılan bölgede kızarıklık  
• Aşı yapılan bölgede şişlik  
 
Seyrek : 
• Guillain -Barré s endromu (b acaklarda karıncalanma ve güçsüzlük ile başlayan ve zamanla 
vücudun bir kısmının veya tamamının felç olmasına kadar ilerleyebilen bir nörolojik bozukluk ) 
(“Aşağıdakilerden biri olursa, ABRYSVO’yu kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz” başlığına bakınız)  
 
Çok seyrek:  
• Alerjik reaksiyonlar (“Aşağıdakilerden biri olursa, ABRYSVO’yu kullanmayı  durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz” 
başlığına bakınız)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr 
sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 08 numaralı yan etki 
bildirim hattını arayarak Türkiye Farmakovijilans Merkezi (TUFAM)'ne bildiriniz. Meydana gelen yan 
etkiler i bildirerek kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 
 
 6   
 
 
5. ABRYSVO ’nun saklanması  
 
ABRYSVO ’yu çocukların göremeyeceği , erişemeyeceği yerlerde ve ambalajında saklayınız.  
 
2-8 ºC’de (buzdolabında) saklayınız.  
 
Dondurmayınız. Kutu  donmuş ise atınız.  
 
Sulandırıldıktan sonra ABRYSVO  hemen veya 15 -30 ºC’de saklandı ise 4 saat içinde uygulanmalıdır.  
Dondurmayınız.  
 
Son kullanma tarihiyle uyumlu olarak kullanınız   
 
Ambalaj/kartondaki/şişedeki son kullanma tarihinden sonra ABRYSVO ’yu kullanmayınız . 
 
Son kullanma tarihi ayın son gününü belirtmektedir.   
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat sahibi:   
Pfizer PFE İlaçları A.Ş. Şişli-İSTANBUL  
 
Üreti m yeri:    
Pfizer Manufacturing Belgium NV Rijksweg 12 2870 Puurs -Sint-Amands , Belçika  
 
Bu kullanma talimatı  26.12.2024  tarihinde onaylanmıştır.  
 
 
