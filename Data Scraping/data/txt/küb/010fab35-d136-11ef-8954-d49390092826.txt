KISA ÜRÜN BİLGİSİ
1. BEŞERİ TIBBİ ÜRÜNÜN ADI
LİBAVİT B6 FORT ampul
2. KALİTATİF VE KANTİTATİF BİLEŞİM
Etkin madde:
Her ampul (2 ml) 300 mg Vitamin B6 (Piridoksin Hidroklorür) içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjektabl çözelti, ampul.
Hafif sarımsı çözelti.
4. KLİNİK ÖZELLİKLER
4.1. Terapötik endikasyonlar
Vitamin B6 (piridoksin) eksikliğinin tedavisinde endikedir.
Bazı ilaçların (isoniazid, sikloserin, immünosupresifler) uzun süreli kullanımlarından sonra
ortaya çıkan eksikliklerin giderilmesinde kullanılır.
Ayrıca piridoksine bağımlı bebeklerin genel tedaviye yanıt vermeyen nöbetlerinde; piridoksin
tedavisine yanıt veren sideroblastik anemi tedavisinde; isoniazid (INH) ve sikloserin
intoksikasyonlarında ve buna bağlı nöropatiyi önlemek ve kasılmaları durdurmak için
kullanılır.
4.2. Pozoloji ve uygulama şekli
Pozoloji/uygulama sıklığı ve süresi
Piridoksin hidroklorür genellikle oral yoldan kullanılır; oral uygulamanın uygun olmadığı
durumlarda (anoreksi, bulantı, kusma, ameliyat öncesi ve sonrası, gastrointestinal emiliminin
bozuk olduğu) intramüsküler (i.m.) veya intravenöz (i.v.) enjeksiyon yolu ile verilebilir.
Genel eksiklik durumlarında piridoksin hidroklorür dozu günde 150 mg’a kadar verilir;
sideroblastik anemi tedavisinde günde 400 mg’a kadar olan yüksek dozlarda kullanılır.
Piridoksin bağımlılık sendromunda i.m. veya i.v. günde 30-600 mg’dır.
Sikloserin entoksikasyonunda günde i.m. veya i.v. 300 mg kullanılır.
İsoniazid entoksikasyonunda, alınan isoniazid dozuna eşdeğer dozda piridoksin hidroklorür
i.m. veya i.v. olarak bölünmüş dozlarda diğer antikonvülsanlarla birlikte verilebilir. Eğer
alınan isoniazid dozu bilinmiyorsa 5g i.v. piridoksin uygulanır.
Uygulama şekli
Libavit B6 Fort Ampul i.m. veya i.v. olarak enjekte edilir.
Özel popülasyonlara ilişkin ek bilgiler
Karaciğer/Böbrek yetmezliği:
Karaciğer/böbrek yetmezliğinde bilinen bir doz ayarlaması yoktur.
Pediyatrik popülasyon:
Kasılmaları olan bebeklerde piridoksin hidroklorür i.m. veya i.v. enjeksiyonla 10-100 mg
dozlarında uygulanır.
1Geriyatrik popülasyon:
Yaşlılarda özel bir doz ayarı bulunmamaktadır.
4.3. Kontrendikasyonlar
Piridoksine aşırı duyarlılığı olduğu bilinen vakalarda kontrendikedir.
Hamilelik ve laktasyon döneminde yüksek dozda (100- 200 mg/gün) kullanım için
kontrendikedir.
4.4. Özel kullanım uyarıları ve önlemleri
Tıbbi bir problem bulunduğunda, ilacın kullanımı risk-yarar oranına göre düşünülmelidir.
Uzun-dönem büyük miktarlarda uygulamalar (günde 2 g’ı aşan dozlar) ciddi periferik
nöropati gelişimiyle ilişkili olabilmektedir.
4.5. Diğer tıbbi ürünler ile etkileşimler ve diğer etkileşim şekilleri
Levodopa alan hastalar günde 5mg’dan fazla piridoksin alımından kaçınmalıdırlar. Piridoksin
levodopanın etkisini antagonize edebilir, ancak tedaviye bir dopa-dekarboksilaz inhibitörünün
(karbidopa gibi) eklenmesi bu antagonistik etkiyi engelleyebilir.
İsoniazid (INH), sikloserin, penisilamin, hidralazin, etionamid, immünosupresif ajanlar ve
oral kontraseptifler vücudun piridoksin gereksinimini artırırlar. Piridoksin, fenitoin ve
barbitüratlarla birlikte kullanıldığında bu ilaçların serum düzeylerinin düşmesine neden
olabilir. Erlich testi ile yapılan ürobilinojen testinde yalancı pozitifliğe neden olabilir.
Özel popülasyonlara ilişkin ek bilgiler:
Pediyatrik popülasyon:
Özel bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik döneminde yüksek dozda (100- 200 mg/gün) kullanım için kontrendikedir. Yüksek
dozda kullanıp, çocuk doğurma potansiyeli olan kadınlar tedavi süresince etkili doğum
kontrolü uygulamak zorundadırlar.
İlacın doğum kontrol yöntemlerine bilinen bir etkisi bulunmamaktadır.
Gebelik dönemi
Piridoksin gereksinimi gebelik döneminde artar. Ancak bu dönemde dikkatle ve günlük
diyetle alınabilen miktarlar aşılmadan verilmelidir. Gebelik döneminde yüksek dozda (100-
200 mg/gün) kullanım için kontrendikedir.
İn-utero büyük miktarlarda piridoksine maruz kalınması, yenidoğanlarda piridoksin
bağımlılık sendromu ile sonuçlanabilir.
Laktasyon dönemi
Piridoksin gereksinimi laktasyon döneminde artar. Ancak bu dönemde dikkatle ve günlük
diyetle alınabilen miktarlar aşılmadan verilmelidir. Laktasyon döneminde yüksek dozda (100-
200 mg/gün) kullanım için kontrendikedir.
Piridoksin prolaktin supresyonu yaparak laktasyonu inhibe edebilir.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
2Bildirilmemiştir.
4.8. İstenmeyen etkiler
Suda çözünen vitaminler böbrek fonksiyonu normal kişilerde çok nadiren toksisite
oluştururlar.
Advers etkiler çok yaygın (≥1/10), yaygın (≥1/100 ila <1/10), yaygın olmayan (≥1/1000 ila
<1/100), seyrek (≥1/10000 ila <1/1000), çok seyrek (<1/10000), bilinmiyor (eldeki verilerden
hareketle tahmin edilemiyor) olarak listelenmiştir. Her sıklık grubunda, advers reaksiyonlar
ciddiyet dereceleri azalacak şekilde listelenmiştir.
Endokrin hastalıkları
Seyrek: Düşük serum folik asit düzeylerine neden olabilir.
Metabolizma ve beslenme hastalıkları
Bilinmiyor: Asidoz
Sinir sistemi hastalıkları
Seyrek: Piridoksin genelde non-toksiktir; ancak uzun süreli büyük miktarlardaki uygulamalar
(2-6 g/gün), istenmeyen nörolojik etkilerle ilişkili bulunmuştur. Duyusal nöropatik
semptomlara, dokunma, ısı ve titreşim duyumlarında azalmaya, paresteziye, uyuklama haline,
baş ağrısına, neden olabilir. Yüksek dozda IV uygulamayı takiben nöbetlere neden olabilir.
Gastrointestinal hastalıklar
Bilinmiyor: Bulantı.
Hepato-bilier hastalıklar
Bilinmiyor: AST artışı
Genel bozukluklar ve uygulama bölgesine ilişkin hastalıklar
Bilinmiyor: Alerjik reaksiyonlar.
4.9. Doz aşımı ve tedavisi
Deney hayvanlarında kg başına 3-4 g dozunda verilen piridoksin, konvülsiyon ve ölüm
oluşturmuştur. İnsanlarda 25 mg/kg dozunda iyi tolere edilmiştir. İsoniazid entoksikasyonu
için, 70-357 mg/kg’lık dozlar herhangi bir olay olmadan uygulanmıştır. Uzun süreli (2 ay
veya daha fazla) günde 2 g’ı geçen dozlarda kullanılması ataksi ve ciddi duyusal nöropatiye
yol açabilmektedir. Tedavinin kesilmesi ile semptomlar 6 ay içinde kaybolmaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitaminler.
ATC kodu: A11HA02.
Vitamin B6 aktivitesine sahip doğal maddeler olan, bitkilerde piridoksin ve hayvanlarda
piridoksamin, vitamin B6’nın aktif formları olan piridoksal fosfat ve piridoksamin fosfata
dönüşür. Vitamin B6 protein, karbonhidrat ve yağ metabolizmasında koenzim işlevi
görmektedir. Protein metabolizmasında, aminoasitlerin dekarboksilasyonunda, triptofanın
niasin ve serotonine dönüşümünde ve aminoasitlerin transaminasyon, deaminasyon ve
desülfürasyonunda rol oynar. Karbonhidrat metabolizmasında ise glikojenin, glukoz 1-fosfat
dönüşümünden sorumludur. Pridoksinin, hemoglobinin hem kısmının sentezinde ve santral
sinir sisteminde gamma aminobütirik asid (GABA) sentezinde esansiyel olduğu
görülmektedir.
Erişkinlerde piridoksin havuzu yaklaşık 16-25 mg’dır ve piridoksin ihtiyacı diyetteki protein
miktarına bağlı olarak artar. Piridoksin eksikliği temel olarak periferik sinirleri, deri, mukoz
3membranlar ve hematopoietik sistemi etkiler. Piridoksin uygulaması eksiklik semptomlarını
tamamıyle tersine çevirir.
5.2. Farmakokinetik özellikler
Genel özellikler
Piridoksin hidroklorür beyaz veya hemen hemen beyaz kristal bir tozdur. Suda 1/5 oranında,
alkolde 1/155 oranında çözünür, eterde çözünmez.
Emilim:
Piridoksin, oral yoldan alındığında gastrointestinal kanaldan hemen tamamen ve hızlı bir
şekilde emilir.
Dağılım:
Vitamin B6 temel olarak karaciğer ve daha az miktarlarda kaslarda ve beyinde depo edilir.
Kanda başlıca piridoksal ve piridoksal fosfat olarak bulunur ve plazma proteinlerine yüksek
düzeyde bağlanır. Plasenta ve anne sütüne geçer.
Biyotransformasyon:
Karaciğerde 4-piridoksik aside okside olur.
Eliminasyon:
Biyolojik yarılanma ömrü yaklaşık 15-20 gündür. Karaciğerde 4-piridoksik aside okside olur
ve idrar yoluyla atılır. Gereksinimden fazlası, değişmemiş ilaç şeklinde idrarla atılır.
Hastalardaki karakteristik özellikler
Böbrek/Karaciğer yetmezliği: Özel bir çalışma yapılmamıştır.
5.3. Klinik öncesi güvenlilik verileri
KÜB’ün diğer bölümlerinde verilen bilgiler dışında bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Piridoksin hidroklorür alkali solüsyonlar, demir tuzları ve okside edici ajanlar ile geçimsizdir.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklıklarında saklayınız.
Işıktan koruyunuz. Dondurmayınız.
6.5. Ambalajın niteliği ve içeriği
Tip I cam, sarı, hidrolitik sınıf, 2 ml, baskılı ampul.
Ticari takdim şekli: 2 ml x 3 ampul
6.6. Beşeri tıbbi üründen arta kalan maddelerin imhası ve diğer özel önlemler
Enjektabl solüsyon intravenöz veya intramüsküler olarak kullanılır.
7. RUHSAT SAHİBİ
Liba Laboratuarları A.Ş.
4Otağtepe Cad. No:5 Kavacık İstanbul
Tel: 02164653885, Faks: 02164653880
8. RUHSAT NUMARASI
129/46
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.09.1980
Ruhsat yenileme tarihi: 07.01.2010
10. KÜB’ÜN YENİLENME TARİHİ
5