1/7  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
AKSEF 500 mg film kaplı  tablet  
Ağızdan alınır.  
• Etkin madde: Her tablet 500 mg sefuroksime eşdeğer miktarda 604,44 mg sefuroksim 
aksetil içermektedir.  
• Yardımcı maddeler: Prejelatinize mısır nişastası, krospovidon, kroskarmelloz sodyum, 
sodyum lauril sülfat, Mg- stearat, kolloidal silika 200 susuz, Opadry 03A38601 White 
(Hipromelloz, titanyum dioksit, mikrokristalin selüloz, saflaştırılmış stearik asit) . 
 
 
 
Bu Kullanma  Talimatında:  
 
1. AKSEF nedir  ve ne için kullanılır?  
2. AKSEF’yı  kullanmadan  önce dikkat edilmesi gerekenler  
3. AKSEF nasıl  kullanılır?  
4. Olası  yan etkiler  nelerdir?  
5. AKSEF’nın  saklanması  
 Başlıkları yer  almaktadır.  
 1. AKSEF  nedir  ve ne için kullanılır?  
 AKSEF, bakteriler üzerinde öldürücü etkiye sahip, erişkin ve çocuklarda kullanılan  
sefalosporin grubu bir antibiyotiktir. Her tablet etkin madde olarak 500 mg sefuroksim içerir.  
 AKSEF,  10, 14 ve 20 tabletlik  blisterler  halinde  bulunmaktadır.  
 AKSEF aşağıdaki enfeksiyonların tedavisinde kullanılır:  
• Boğaz  enfeksiyonları  (bademcik  ve solunum yolu enfeksiyonları  (tonsillit,  farenjit))  
• Sinüs  iltihabı (sinüzit)  
• Orta kulak iltihabı  
• Akciğer  veya göğüs  enfeksiyonları  
• Üriner  sistem  enfeksiyonları  
• Cilt ve yumuşak doku enfeksiyonları  
 AKSEF  ayrıca aşağıdaki  durumda  kullanılabilir:  
• Lyme  hastalığının  (kene adı  verilen  parazitlerin  yaydığı  bir enfeksiyon)  tedavisinde  
 Doktorunuz enfeksiyonunuza neden olan bakterilerin tipini test edebilir ve tedaviniz sırasında 2/7  bakterilerin AKSEF ’e duyarlı olup olmadıklarını izleyebilir.  
 
2. AKSEF’i  kullanmadan  önce dikkat  edilmesi  gerekenler  
 AKSEF’i aşağıdaki durumlarda KULLANMAYINIZ  
• Eğer sefuroksime, sefalosporin grubu antibiyotiklere veya AKSEF ’in bileşenlerinden 
herhangi birine (bu kullanma talimatının başında listelenmektedir) karşı alerjiniz (aşırı duyarlılık) varsa.  
• Beta laktam antibiyotiklere (penisilin, monobaktamlar, karbapenemler gibi) karşı aşırı 
duyarlılığınız varsa.  
• Eğer daha önce sefuroksim veya herhangi başka bir sefalosporin grubu antibiyotik 
kullanırken ciddi deri döküntüleri, deride soyulma, deride su toplaması ve/veya ağızda yaralar gelişmiş ise.  
 AKSEF’i  aşağıdaki  durumlarda  DİKKATLİ  KULLANINIZ  
• Çapraz duyarlılık (benzer kimyasal yapılı ilaçlara karşı alerjik olma durumu) riski 
olduğundan, penisilin veya diğer beta -laktam antibiyotiklere karşı daha önce alerjik reaksiyon 
geçirdiyseniz, doktorunuz durumunuzu değerlendirecektir. Şiddetli aşırı duyarlılık reaksiyonu (kabarık ve kaşıntılı döküntü, şişme, bazen yüzde veya ağızda nefes almada zorluğa neden olan belirtileri içeren) gelişirse, sefuroksim ile tedavi hemen sonlandırılmalı ve uygun acil tedaviye başlanmalıdır.  
• Sefuroksim tedavisi ile Stevens -Johnson sendromu (SJS), toksik epidermal nekroliz (TEN) 
ve eozinofili (bir kan hücresi sayısında artış) ve genel belirtilerle (sistemik semptomlarla) beraber olan ilaç reaksiyonunun (DRESS) dahil olduğu, hayatı tehdit edici ve fatal olabilecek ciddi deri reaksiyonları raporlanmıştır (bkz . Bölüm 4.). 
• Diğer antibiyotiklerde olduğu gibi AKSEF ’i de uzun süreli kullanımı, duyarlı  olmayan 
organizmaların ( Candida, enterekoklar, Clostridium difficile ) aşırı çoğalmasına neden olabilir. 
Böyle durumlarda doktorunuz tedavinizi sonlandırmaya karar verebilir.  
• Antibiyotik kullandığınız sırada veya sonrasında ishal olursanız doktorunuzu bilgilendiriniz. 
Doktorunuz ishalin ciddiyetine göre uygun bir tedaviye başlayacaktır. Eğer uzun süreli ya da ciddi ishal veya karın krampları gelişirse ilacı kullanmayı durdurunuz.  
• AKSEF  doğum  kontrol  ilaçları ile  birlikte  kullanılırsa  bu ilaçların  etkisini azaltabilir.  Bu 
nedenle tedaviniz süresince ilave doğum kontrol önlemleri almanız tavsiye edilir. 
• Lyme hastalığının AKSEF  ile tedavisini takiben Jarisch -Herxheimer reaksiyonu (ateş, 
titreme,  kas ağrısı,  baş ağrısı  ve kalp  atım sayısında  artış  gibi belirtileri vardır)  görülebilir. Bu, 
genellikle Lyme hastalığının antibiyotiklerle tedavisini takiben görülebilen bir reaksiyondur.  
• Tedaviniz  süresince bazı kan testleri yaptırmanız  gerekirse (Ferrisiyanid  testi veya  Coombs  
testi; akyuvarları tahrip edebilen antikorların varlığını veya kan uyuşmazlığını gösteren  
testler)  doktorunuza  AKSEF  kullandığınızı  söyleyiniz. Çünkü AKSEF  bu testlerin  yanlış 
sonuçlanmasına yol açabilir. 
 Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 AKSEF’in  yiyecek  ve içecek  ile kullanılması 
En iyi şekilde  etki gösterebilmesi için,  AKSEF  yiyeceklerden  sonra  alınmalıdır.  
 Hamilelik  
İlacı kullanmadan önce  doktorunuza veya  eczacınıza  danışınız . 
 3/7  Eğer  hamileyseniz  veya hamile  kalmayı  planlıyorsanız  doktorunuz  AKSEF  ile tedaviye, 
tedavinizin faydasını bebeğinize verebileceği zarar ile kıyaslayarak karar verecektir.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme İlacı kullanmadan önce  doktorunuza veya  eczacınıza danışınız . 
 AKSEF  anne  sütüne  geçtiğinden emziren  anneler  dikkatli  kullanmalıdır.  Doktorunuz 
tedavinizin faydasını bebeğinize verebileceği zarar ile kıyaslayarak tedaviye karar verecektir.  
 Araç ve makine  kullanımı  
AKSEF  baş dönmesine  yol açabilir ve dikkatinizde  azalmaya neden  olan  başka  yan etkilere 
neden olabilir. Eğer kendinizi iyi hissetmiyorsanız araç ve makine kullanmayınız.  AKSEF’in içeriğinde bulunan bazı yardımcı maddeler hakkında önemli bilgiler  
 Bu ilaç her bir tablet başına 1 mmol (23 mg)’dan az sodyum içerir yani aslında “sodyum içermez”.  
 Diğer ilaçlar  ile birlikte kullanımı  
Midedeki  asit miktarını azaltan  ilaçlarla  (örneğin  mide  yanması  tedavisinde  kullanılan 
antiasitler) birlikte alındığında AKSEF ’in etkisi azalabilir.  
 AKSEF doğum kontrol ilaçları ile birlikte kullanılırsa bu ilaçların etkisini azaltabilir. Eğer 
AKSEF kullanırken doğum kontrol ilacı kullanıyorsanız, ilave doğum kontrol yöntemleri (örneğin kondom) kullanmanız gerekir. İlave bilgi için doktorunuz ile konuşunuz.  Gut hastalığı veya kanda üre fazlalığını tedavi amacıyla kullanılan probenesid  veya kanın 
pıhtılaşmasına engel olan (antikoagülan) ilaçlar gibi başka herhangi bir ilaç kullanıyorsanız doktorunuza veya eczacınıza bilgi veriniz.  
 Eşzamanlı  ağızdan  kullanılan  kan sulandırıcı  ilaç kullanımı (oral  antikoagülan)  kan pıhtılaşma 
süresini ölçen testlerin (Uluslararası Normalleştirilmiş Oran, INR) değerlerinde artışa yol 
açabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. AKSEF  nasıl kullanılır?  
 Uygun  kullanım  ve doz/uygulama sıklığı için talimatlar:  
AKSEF’i  doktorunuzun size tavsiye  ettiği şekilde  kullanınız.  
 Önerilen tedavi süresi 7 gündür (5- 10 gün arası).  
 Yetişkinlerde günlük doz enfeksiyonun tipine ve şiddetine bağlı olarak günde iki kez 250 mg ila 500 mg’dır.  Çocuklarda günlük doz enfeksiyonun tipine ve şiddetine bağlı olarak günde iki kez 10 mg/kg 4/7  (maksimum 125 mg) ila 15 mg/kg (maksimum 250 mg)’dır.  
 
Hastalığınıza  veya  tedaviye verdiğiniz  yanıta  göre başlangıç  dozu  değişebilir  ya da birden 
fazla tedavi kürüne ihtiyaç duyulabilir.  AKSEF  tabletler  kırılarak  verilmemelidir.  Bu bakımdan tabletleri yutamayan, küçük 
çocuklar gibi hastaların tedavisi için uygun değildir.  Uygulama yolu ve metodu:  
AKSEF  ağızdan  alınır.  
 En iyi şekilde  etki gösterebilmesi için ilacınızı yiyeceklerle birlikte  alınız.  
 Değişik  yaş grupları:  
Çocuklarda  kullanımı:  
3 aylıktan küçük çocuklarda AKSEF  kullanımı ile ilgili deneyim yoktur. Bu yaş grubunda 
kullanımı önerilmez.  
 Yaşlılarda kullanımı:  
Veri yoktur.  
 Özel  kullanım  durumları:  
Böbrek  yetmezliği:  
Eğer  böbrek yetmezliğiniz  varsa doktorunuzu bilgilendiriniz,  ilacınızın  dozunda  değişiklik 
yapması gerekebilir.  
 Karaciğer  yetmezliği:  
Veri yoktur.  
 Eğer  AKSEF’ in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz.  Kullanmanız  gerekenden  daha  fazla  AKSEF  kullandıysanız  
AKSEF  aşırı dozda  alındığında  nörolojik bozukluklar  görülebilir. Özellikle  kasılmalara 
neden olabilir.  
 Gecikmeden doktorunuzla konuşunuz ya da derhal en yakın hastanenin aciline başvurunuz. Mümkünse kullanmış olduğunuz AKSEF  kutusunu yanınızda bulundurunuz. 
 AKSEF’ ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 AKSEF’ i kullanmayı  unutursanız  
Unutulan dozları  dengelemek için çift doz almayınız. 
 AKSEF  ile tedavi  sonlandırıldığındaki oluşabilecek  etkiler  
AKSEF tedavi süresini tamamlamanız önemlidir. Doktor tavsiyesi olmadan AKSEF kullanımını bırakmayınız. Kendinizi daha iyi hissediyor olsanız bile doktorunuz AKSEF 
kullanımını bırakmanızı önermedikçe tedavinizi sonlandırmayınız. Eğer tedavinizin süresini tamamlamazsanız hastalık belirtileriniz tekrar ortaya çıkabilir.  5/7   
Eğer AKSEF  kullanımı ile ilgili ilave sorularınız varsa doktorunuza veya eczacınıza danışınız.  
 4. Olası yan etkiler nelerdir?  
 Tüm ilaçlar gibi, AKSEF ’in içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa AKSEF ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Aşırı duyarlılık belirtileri (bazen yüzde ve ağızda nefes almayı engelleyecek şekilde, artan 
ve kaşıntılı isilik, şişme).  
• İsilik (ortası koyu noktalı etrafı daha açık ve koyu halka ile çevrilmiş şekilde su toplamış 
olabilir).  
• Su toplamış yaygın isilik ve soyulan cilt (Stevens -Johnson sendromu ya da toksik epidermal 
nekroliz (genellikle ilaçlara daha seyrek olarak enfeksiyonlara bağlı olarak gelişen, derinin soyulması ile karakterize, hastalık oranı ve ölüm oranı çok yüksek bir cilt hastalığı) belirtileri olabilir).  
• Uzun  süreli  AKSEF  kullanımında  mantar  (Candida)  çoğalması  görülebilir. 
• Aşırı ishal (psödomembranöz kolit). AKSEF  genellikle kanlı ve mukuslu şiddetli ishale, 
karın ağrısına ve ateşe sebep olabilen kalın bağırsakta iltihaba sebep olabilir. 
• Lyme hastalığının tedavisinde Jarisch -Herxheimer reaksiyonu olarak bilinen, bazı hastalarda 
yüksek ateş, soğuk terleme, baş ağrısı, kas ağrısı ve isilik görülmesi. Belirtiler genellikle 
birkaç saat ile bir gün arasında sona erer.  
• AKSEF ile tedavi edilen az sayıda kişide alerjik reaksiyon veya potansiyel olarak ciddi cilt 
reaksiyonu görülür. Bu reaksiyonların belirtileri şunlardır:  
- yaygın döküntü, vücut  ısısında  artış ve lenf düğümlerinde  büyüme  (DRESS  sendromu veya 
ilaca aşırı duyarlılık sendromu)  
- alerjinin tetiklediği kalp infarktüsünün (Kounis sendromu) bir belirtisi olabilecek alerjik 
reaksiyonlar bağlamında göğüs ağrısı  
 Yan etkilerin  tahmin  edilen  görülme  sıklıkları:  
Çok yaygın:  10 hastanın  en az birinde  görülebilir.  
Yaygın:  10 hastanın  birinden az,  fakat 100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir.  Bilinmiyor: Eldeki  verilerden  hareketle tahmin  edilemiyor.  
 Yaygın  görülen : 
• Candida çoğalması  (bir tür mantar  enfeksiyonu)  
• Eozinofili  (kanda  eozinofil  sayısında  artış)  
• Baş ağrısı,  baş dönmesi  
• İshal,  bulantı, karın  ağrısı  gibi mide -bağırsak  rahatsızlıkları  
• Karaciğer  enzim  düzeylerinde  (LDH,  ALT  (SGPT),  AST  (SGOT))  geçici  yükselmeler  
 Yaygın  olmayan : 
• Pozitif Coomb’s testi (alyuvarlarla ilgili bir kan testi), kanda trombosit sayısında azalma, 
kanda lökosit sayısında azalma  6/7  • Deri döküntüleri  
• Kusma  
 
Bilinmiyor:  
• Clostridium  difficile  çoğalması  (bir tür  bakteri  enfeksiyonu)  
• Bir tür kansızlık  (hemolitik anemi)  
• Kurdeşen,  kaşıntı  dahil  olmak  üzere aşırı  duyarlılık  reaksiyonları  
• İlaç ateşi, serum hastalığı, ani aşırı duyarlılık (anafilaksi) dahil olmak üzere aşırı duyarlılık 
reaksiyonları  
• Güçlü antimikrobik ilaçların kullanımından sonra meydana gelen, mikroorganizmaların hızlı 
parçalanması ve toksik maddelerin ortaya çıkmasıyla oluşan reaksiyon (Jarisch- Herxheimer reaksiyonu)  
• Psödomembranöz kolit (uzun süreli antibiyotik kullanımına bağlı kanlı, sulu ishalle seyreden 
bağırsak iltihabı)  
• Sarılık (ağırlıklı olarak safra kanallarından atılım bozukluğuna bağlı sarılık), karaciğer 
iltihabı  
• Eritema multiforme (genelde kendiliğinden geçen el, yüz ve ayakta dantele benzeyen 
kızarıklık oluşturan aşırı duyarlılık durumu)  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap)  
• Toksik epidermal  nekroliz (deride  içi sıvı dolu kabarcıklarla seyreden  ciddi  bir hastalık)  
• Aniden başlayarak birkaç saatten birkaç güne kadar sürebilen, ciltte şişme ile giden durum 
(anjiyonörotik ödem)  
• Kurdeşen  (ürtiker)  
• Kaşıntı  
• Kounis  sendromu (alerji  sonucu gelişen  kalp  krizi)  
 Pazarlama sonrası  deneyimlerden  edinilen  verilere göre ürolojik bozukluklardan biri olan 
böbrek fonksiyon bozukluğu da görülen yan etkiler arasında bulunmaktadır.  Eğer  bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 5. AKSEF’ in saklanması  
 AKSEF’ i çocukların  göremeyeceği, erişemeyeceği  yerlerde ve ambalajında saklayınız.  
 30°C’nin altındaki oda sıcaklığında saklayınız.  
 Son kullanma  tarihiyle  uyumlu olarak kullanınız.  7/7   
Ambalajdaki  son kullanma tarihinden sonra  AKSEF ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat Sahibi  NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 Üretim Yeri NOBEL İLAÇ SANAYİİ ve TİCARET A.Ş.  
Merkez 81100 DÜZCE  
 Bu kullanma talimatı ../../…. tarihinde onaylanmıştır.  