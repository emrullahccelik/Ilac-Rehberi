KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANTİZEPİN 0,5 mg/5 mL iv enjeksiyonluk çözelti
2. KALİTATİF VE KANTİTATİF BİLEŞİM
Etkin madde: Her 5 mL’lik ampul; 0,5 mg flumazenil içerir.
Yardımcı maddeler:
Yardımcı maddeler için 6.1’e bkz.
3. FARMASÖTİK FORM
Damar içi (intravenöz) enjeksiyon için çözelti
Tip I renksiz cam ampul
4. KLİNİK ÖZELLİKLER
4.1.Terapötik endikasyonlar
ANTİZEPİN, benzodiazepinlerin merkezi sedatif etkilerinin tamamen veya kısmen tersine
çevrilmesinde endikedir. Bu nedenle, aşağıdaki endikasyonlarda anestezi ve yoğun bakımda
kullanılır.
Anestezide: Endüksiyon ve idamesinde benzodiazepinlerin kullanıldığı genel anestezinin
sonlandırılması. Hem hastanede yatan, hem de ayaktan tedavi gören hastalarda, kısa tanısal ve
terapötik işlemlerde kullanılan benzodiazepinlerin sedatif etkilerinin tersine çevrilmesi.
Yoğun bakımda ve nedeni bilinmeyen şuur kaybına yaklaşımda: ANTİZEPİN, benzodiazepin
entoksikasyonlarının tanısının konmasında ya da böyle bir durumun olmadığının belirlenmesinde
kullanılır. Benzodiazepinlerle olan doz aşımı durumlarında, benzodiazepinlerin merkezi
etkilerinin spesifik olarak geri döndürülmesinde (gereksiz bir entübasyonu önlemek ya da
entübasyona olanak vermek için spontan solunum ve bilincin geri döndürülmesi) de kullanılabilir.
4.2 Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde tavsiye edilmediği takdirde;
ANTİZEPİN, bir anestezist ya da deneyimli bir hekim tarafından sadece intravenöz olarak
uygulanmalıdır.
Suda %5 dekstroz, laktatlı Ringer ve normal salin çözeltileri ile geçimlidir. ANTİZEPİN bu
solüsyonlardan biri ile karıştırıldıktan ya da enjektöre çekildikten 24 saat sonra atılmalıdır.
1/13Doz, tasarlanan etkiye göre titre edilmelidir. Bazı benzodiazepinlerin etki süresi ANTİZEPİN’in
etki süresini geçebileceği için, uyanmayı takiben sedasyon tekrarlarsa ek dozlar gerekebilir.
Anestezide: Önerilen başlangıç dozu 15 saniyede i.v. olarak uygulanan 0,2 mg'dır. Eğer 60 saniye
içerisinde istenilen bilinç açıklığına ulaşılamazsa, 0,1 mg'lık ikinci bir doz enjekte edilebilir ve
gerektiği durumlarda, toplam doz 1 mg'ı aşmamak kaydıyla, bu 60 saniyede bir tekrarlanabilir.
Genellikle uygulanan doz 0,3-0,6 mg'dır fakat bireysel gereksinimler, uygulanan
benzodiazepinlerin etki süresi ve dozu ile birlikte hasta özelliğine bağlı değişkenlik gösterebilir.
Yoğun bakımda ve nedeni bilinmeyen şuur kaybına yaklaşımda: Önerilen başlangıç dozu i.v
olarak uygulanan 0,3 mg'dır. Eğer 60 saniye içerisinde istenilen bilinç açıklığına ulaşılamazsa,
hasta uyanıncaya ya da toplam doz 2 mg'a ulaşıncaya kadar ANTİZEPİN enjeksiyonlarına devam
edilebilir. Eğer uyku hali tekrar ortaya çıkarsa, ANTİZEPİN yukarıdaki gibi bir veya daha çok
bolus i.v. dozlarında veya saatte 0,1-0,4 mg i.v. enfüzyon olarak uygulanabilir. Enfüzyon hızı,
istenilen uyanıklık derecesine göre her hasta için ayrı ayrı ayarlanmalıdır.
Yinelenen ANTİZEPİN dozları sonrasında bilinç düzeyinde ya da solunum fonksiyonlarında
önemli bir düzelme sağlanamazsa, benzodiazepinlere bağlı olmayan bir etiyoloji düşünülmelidir.
Yoğun bakım ünitesinde benzodiazepinlerle yüksek dozda ve/veya uzun süredir tedavi edilen
hastalarda, ANTİZEPİN dozu her hasta için ayarlanarak çok yavaş uygulanmalı ve yoksunluk
sendromlarına yol açmamalıdır. Eğer beklenmeyen semptomlar ortaya çıkarsa diazepam ya da
midazolam intravenöz olarak dikkatlice titre edilerek hastanın cevabına göre ayarlanabilir (Bkz
Özel kullanım uyarıları ve önlemleri).
Uygulama şekli:
ANTİZEPİN, bir anestezist ya da deneyimli bir hekim tarafından sadece intravenöz olarak
uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Orta veya ciddi derecede karaciğer yetmezliği olan hastalarda başlangıç/tekrar dozlarının
kullanımında dikkatli olunması gerekmektedir.
Pediyatrik popülasyon:
Bir yaşın üzerindeki çocuklar: Bir yaşın üzerindeki çocuklarda benzodiazepinlerle endüklenen
şuurlu sedasyonun geri döndürülmesi için, önerilen başlangıç dozu 15 saniye içinde i.v. olarak
0,01 mg/kg (0,2 mg’a kadar) uygulamasıdır. İlave 45 saniye bekledikten sonra istenen bilinç
düzeyi sağlanamamışsa, ilave 0,01 mg/kg’lık (0,2 mg’a kadar) enjeksiyonlar verilebilir ve
gerektiğinde maksimum total doz 0,05 mg/kg veya 1 mg’a (hangisi düşükse) kadar 60 saniyelik
aralarla (maksimum 4 kez) tekrarlanabilir. Doz hastanın cevabına göre ayarlanmalıdır.
2/13Geriyatrik popülasyon:
Doz ayarlaması gerekli değildir (Bkz. 5.2 Farmakokinetik özellikler: Hastalardaki karakteristik
özellikler).
4.3. Kontrendikasyonlar
Flumazenil veya ilacın içerdiği diğer yardımcı maddelerden herhangi birine veya benzodiazepine
karşı aşırı duyarlılığı olduğu bilinen hastalarda ANTİZEPİN kullanımı kontrendikedir. Kafa içi
basıncı kontrolü veya status epileptikus gibi hayatı tehdit edici potansiyel durumların kontrolü için
benzodiazepin verilmiş olan hastalarda ANTİZEPİN kontrendikedir.
Aşırı doz siklik antidepresan kullanımından dolayı oluşan belirtiler gösteren hastalarda
ANTİZEPİN kullanımı kontrendikedir.
4.4. Özel kullanım uyarıları ve önlemleri
Flumazenil kullanımı sırasında nöbetler görülebilmektedir. Nöbetler, daha çok uzun süreli
sedasyon için benzodiazepin kullanan hastalarda veya hastaların ciddi siklik antidepresan doz
aşımı belirtileri sergiledikleri doz aşımı vakalarında görülmektedir.
Hekimler flumazenil dozunu her hastada bireysel olarak ayarlamalı ve nöbet tedavisi uygulamaya
hazır olmalıdırlar.
Nöbet riski
Benzodiazepin etkilerinin geri dönüşümü, belirli yüksek risk popülasyonlarında nöbetlerin
başlangıcıyla ilişkilendirilmektedir. Nöbetlere ilişkin olası risk faktörleri kapsamında: eş zamanlı
majör sedatif-hipnotik ilacın kesilmesi, tekrarlı parenteral benzodiazepin dozlarıyla yakın zaman
önce uygulanan tedavi, aşırı doz vakalarında ANTİZEPİN uygulamasından önce miyoklonik
seğirmeler veya nöbet aktivitesi veya eş zamanlı siklik antidepresan zehirlenmesi yer almaktadır.
ANTİZEPİN, motor anomaliler (seğirme, rijidite, fokal nöbetler), disritmi (geniş QRS, ventriküler
disritmi, kalp bloku), antikolinerjik belirtiler (midriyazi, kuru mukoza, hipoperistalzi) ve
kardiyovasküler kollapsla kendini gösteren ciddi siklik antidepresan zehirlenme vakalarında
önerilmemektedir. Bu gibi vakalarda ANTİZEPİN tedavisi kesilmeli ve antidepresan toksisite
belirtileri ortadan kaybolana kadar hasta sedasyon altında tutulmalıdır (gerekiyorsa ventilatör ve
sirkülatuvar destek verilerek).
ANTİZEPİN tedavisinin ciddi şekilde hasta karma doz aşımı hastalarında sedasyonun etkilerini
tersine çevirmek dışında bilinen bir yararı yoktur ve nöbet görülme ihtimali (herhangi bir
nedenden kaynaklanan) olan vakalarda kullanılmamalıdır.
3/13ANTİZEPİN uygulamasıyla ilişkilendirilen konvülsiyonların çoğu tedavi gerektirmektedir ve
benzodiazepinler, fenitoin veya barbitüratlarla başarılı bir şekilde tedavi edilmiştir. Flumazenil’in
varlığı nedeniyle, normalden daha yüksek benzodiazepin dozları gerekebilir.
Hipoventilasyon
Benzodiazepinin etkilerini geri çevirmek üzere (bilinçli sedasyon veya genel anestezinin
ardından) ANTİZEPİN alan hastalar uygulanan benzodiazepinin dozu ve etki süresine göre uygun
bir süre boyunca (120 dakikaya kadar) resedasyon, solunum depresyonu veya diğer benzodiazepin
etkileri yönünden izlenmelidir.
Bunun nedeni ANTİZEPİN’in hastalarda benzodiazepin uygulamasından kaynaklanan
hipoventilasyonun tedavisinde etkin bir tedavi olduğunun gösterilmemiş olmasıdır. Sağlıklı erkek
gönüllülerde ANTİZEPİN tek başına uygulanan bir benzodiazepinden sonra hiperkapni ve
hipoksiye verilen ventilatör yanıtların benzodiazepin tarafından indüklenen depresyonunu tersine
çevirebilme özelliğine sahiptir. Ancak tipik ANTİZEPİN dozlarının ventilatör etkileri (1 mg veya
daha az) pek çok benzodiazepin etkisini göstermeden azaldığı için bu tür depresyon tekrar edebilir.
ANTİZEPİN bir opioidle birlikte benzodiazepin kullanılarak uygulanan sedasyonun ardından
ventilatör yanıt üzerindeki etkileri tutarlı değildir ve bu etkiler yeterince araştırılmamıştır.
Flumazenil’in mevcut olması hipoventilasyonun hızlı bir şekilde tespit edilmesinin ve bir
havayolu açılarak ventilasyona yardımcı olmak üzere etkin bir müdahale uygulanmasının
gerekliğini ortadan kaldırmaz.
Doz aşımı vakaları hasta stabil duruma gelene ve resedasyon ihtimali ortadan kalkana kadar
resedasyon açısından izlenmelidir.
Sedasyonun geri döndürülmesi
ANTİZEPİN’in benzodiazepinlerle uygulanan sedasyon veya anestezinin ardından kendine
gelmekte olan hastanın uyanıklık durumunu artırması beklenebilir, ancak yeterli süre boyunca
prosedür sonrası izlemin yerine geçmemelidir. ANTİZEPİN’in mevcut olması sedasyon için
yüksek dozlarda benzodiazepin kullanımıyla ilişkili riskleri ortadan kaldırmaz.
Hastalar ANTİZEPİN uygulaması ardından yeterli bir süre boyunca resedasyon, solunum
depresyonu veya diğer sürekli ya da rekürren agonist etkiler yönünden izlenmelidir. Düşük doz,
kısa süre etkili benzodiazepinin (<10 mg midazolam) etkisini geri döndürmek üzere ANTİZEPİN
uygulanması durumunda resedasyon ihtimali çok düşüktür. Nöromusküler bloke edici ajanlar ve
birden fazla anestezik ajanla birlikte uzun bir prosedür süresince yüksek tek doz veya kümülatif
dozlarda benzodiazepin uygulanması durumunda ise resedasyon riski çok yüksektir.
4/İSKlinik çalışmalarda erişkin hastaların %1 ila %3'ünde belirgin resedasyon gözlenmiştir. Erişkin
hastalarda resedasyonun engellenmesi gereken klinik durumlarda; doktorlar başlangıç dozunu (0,2
mg/dak’da verilen 1 mg’ye kadar ANTİZEPİN) 30 dakika sonra ve muhtemelen 60 dakika sonra
tekrarlamak isteyebilirler. Klinik çalışmalarda araştırılmamış olmakla birlikte bu dozaj programı
normal gönüllülerle yürütülen bir resedasyonu engelleme çalışmasında etkin olmuştur.
Bilinçli sedasyon için kullanılan benzodiazepinlerin etkilerini geri döndürmek üzere ANTİZEPİN
kullanımı 1 ve 17 yaş arası 107 pediatrik hastanın dahil edildiği bir açık uçlu klinik çalışmada
değerlendirilmiştir. Bu çalışma flumazenil uygulaması ardından tamamen uyanan pediatrik
hastaların, özellikle daha küçük yaşlarda (1 -5 yaş) olmak üzere, sedasyon rekürensi
yaşayabileceklerini düşündürmektedir. ANTİZEPİN uygulamasının başlamasından 10 dakika
sonra tamamen uyanan 60 hastadan 7’sinde resedasyon görülmüştür. Hiçbir hasta başlangıçtaki
sedasyon düzeyine geri dönmemiştir. Resedasyona kadar geçen ortalama süre 25 dakikadır (aralık:
19 - 50 dakika). Resedasyon yaşayan pediatrik hastalarda tekrarlı flumazenil uygulamasının
güvenilirlik ve etkinliği gösterilmemiştir.
Yoğun bakım ünitesinde (YBÜ) kullanım
ANTİZEPİN, yoğun bakım ünitesi gibi ortamlarda tanımlanmamış benzodiazepin bağımlılığı riski
arttığından, YBÜ’de dikkatle kullanılmalıdır. ANTİZEPİN benzodiazepinlere fiziksel bağımlılığı
olan hastalarda konvülsiyonlara neden olabilir.
Yukarıda belirtilen yan etkilere ilişkin risk nedeniyle YBÜ’de benzodiazepin tarafından
indüklenen sedasyon tanısı koymak üzere ANTİZEPİN uygulaması önerilmez. Bunun yanı sıra,
metabolik bozukluk, travmatik yaralanma, benzodiazepin dışındaki ilaçlar veya benzodiazepin
reseptör işgaliyle ilişkisi olmayan diğer tüm nedenlere bağlı olarak karışık bir hal almış vakalarda
hastanın flumazenile yanıt vermemesinin prognostik anlamlılığı bilinmemektedir.
Doz aşımında kullanım
ANTİZEPİN havayolunun doğru şekilde desteklenmesi, solunum yardımı, sirkülatuvar erişim ve
destek, lavaj ve kömürle dahili dekontaminasyon ve yeterli klinik değerlendirmenin yerini almak
için değil, bu uygulamalara ek olarak kullanılmak üzere geliştirilmiştir. Flumazenil uygulaması
öncesinde hava yolunun güvenliğini sağlamak, ventilasyon ve intravenöz erişim için gerekli
önlemler alınmalıdır. Uyanmanın ardından, hastalar uyanma sonrası konfüzyon ve ajitasyonun
sonucu olarak endotrakeal tüpleri ve/veya intravenöz boruları çekmeye çalışabilirler.
Kafa yaralanması
ANTİZEPİN benzodiazepin alan hastalarda konvülsiyonları hızlandırmaya ve serebral kan
akışında değişiklik meydana getirmeye neden olabileceğinden, kafa yaralanması olan hastalarda
5/13dikkatle kullanılmalıdır. Ancak bu gibi komplikasyonların ortaya çıkması halinde bunları
gidermeye hazır hekimler tarafından kullanılmalıdır.
Nöromüsküler bloke edici ajanlarla kullanım
ANTİZEPİN nöromüsküler blokajın etkileri tamamen geri dönene kadar kullanılmamalıdır.
Psikiyatrik hastalarda kullanım
ANTİZEPİN’in panik bozukluk öyküsü olan hastalarda panik atağı tetiklediği bildirilmiştir.
Enjeksiyon yerinde ağrı
Enjeksyion yerinde ağrı veya enflamasyon ihtimalini en aza indirgemek için; ANTİZEPİN geniş
bir venden serbest şekilde akan intravenöz infüzyon yoluyla uygulanmalıdır. Perivasküler
dokulara ekstravazasyonun ardından lokal iritasyon meydana gelebilir.
Solunum hastalıkları
Ciddi akciğer hastalığı olan ve benzodiazepin kaynaklı ciddi solunum depresyonu olan hastalarda
ANTİZEPİN uygulaması yerine uygun bir ventilatör desteği kullanılmalıdır. Flumazenil sağlıklı
gönüllülerde ventilatör tahrik üzerindeki benzodiazepin tarafından indüklenen değişiklikleri kısmi
olarak geri döndürebilmektedir ancak klinik etkinliği gösterilmemiştir.
Kardivasküler hastalıklarda kullanım
ANTİZEPİN kardiyak hastalarda benzodiazepinlerin etkilerini geri döndürmek için toplam 0,5
mg’den düşük dozlarda 0,1 mg/dakika hızında uygulandığında kalbin çalışmasında artışa neden
olmamıştır. Flumazenil, tek başına stabil iskemik kalp hastalarına uygulandığında kardiyovasküler
parametreler üzerinde anlamlı etkileri yoktur.
Karaciğer hastalıklarında kullanım
ANTİZEPİN klirensi hafif ila orta derecede karaciğer yetmezliği olan hastalarda normal
değerlerin %40 ila %60’ına; şiddetli karaciğer yetmezliği olan hastalarda ise normal değerlerin
%25’ine kadar düşmüştür. Benzodiazepin etkilerinin başlangıçta geri döndürülmesi için kullanılan
flumazenil dozu etkilenmemekle birlikte, ilacın karaciğer hastalıklarında tekrarlı kullanımında
dozun boyutu ve sıklığı azaltılmalıdır.
İlaç ve alkol bağımlısı hastalarda kullanımı
ANTİZEPİN alkolizm ve başka ilaç bağımlılıkları olan hastalarda, bu hasta popülasyonunda
benzodiazepin toleransı ve bağımlılığı sıklığının artması nedeniyle dikkatle kullanılmalıdır.
ANTİZEPİN’in benzodiazepin bağımlılığı tedavisi için veya uzun süreli benzodiazepin abstinensi
tedavisi için kullanımı, bu şekilde bir kullanım incelenmediği için önerilmemektedir.
6/13Flumazenil uygulaması hayvanlarda ve insanlarda benzodiazepin geri çekilme etkilerini
hızlandırabilmektedir. Bu durum 2 haftaya kadar oral lorazepam dozlarıyla tedavi edilen ve 3
mg’ye kadar kümülatif flumazenil dozlarıyla tedavi edildiğinde sıcak basması, ajitasyon ve
titreme gibi etkiler sergileyen sağlıklı gönüllülerde görülmüştür.
Klinik çalışmalarda bazı erişkin hastalarda flumazenil’in benzodiazepin geri çekilme etkilerini
hızlandırdığını düşündüren benzer yan etkiler görülmüştür. Bu hastalarda baş dönmesi, hafif
konfüzyon, duygusal dengesizlik, ajitasyon (anksiyete belirti ve semptomlarıyla) ve hafif duyusal
distorsiyonla karakterize, kısa süreli bir sendrom görülmüştür. Bu yanıt dozla ilişkilidir; en sık
olarak 1 mg üzeri dozlarda görülmüştür, çok seyrek olarak reasürans dışında bir tedavi
gerektirmiştir ve genellikle kısa sürelidir. Gerektiğinde, bu hastalar (5 ila 10 vaka) barbitürat,
benzodiazepin ve diğer sedatif ilaçların normal dozlarıyla başarılı şekilde tedavi edilmişlerdir.
Hekimler flumazenil uygulamasının benzodiazepinlere gösterilmiş fiziksel bağımlılığı bulunan
hastalarda doza bağlı geri çekilme sendromlarına yol açabileceğini ve alkol, barbiturat ve
çapraz-toleranslı sedatiflere yönelik geri çekilme sendromlarının tedavisini zorlaştırabileceğini
göz önünde bulundurmalıdır.
ANTİZEPİN’in uzun süreli benzodiazepin tedavisi gören hastalarda kullanımı tavsiye edilmez.
Her ne kadar ANTİZEPİN’in hafif derecede antikonvülziyon etkisi varsa da, benzodiazepin
agonistlerinin koruyucu etkilerini baskılayarak konvülsüyonlarda artışa neden olabilir.
ANTİZEPİN’in uygulamasından önceki hafta içerisinde yüksek dozda ya da uzun süreli olarak
benzodiazepine maruz kalmış ve tedavisi sonlandırılmış hastalarda ANTİZEPİN’in hızlı
enjeksiyonu; duyusal bozulma, ajitasyon, anksiyete, hafif konfüzyon ve duygusal değişiklik gibi
yoksunluk sendromu belirtileri görülmüştür.
Bu tıbbi ürün her ampulünde 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
ANTİZEPİN, reseptör düzeyinde kompetitif etkileşimle benzodiazepinlerin merkezi etkilerini
bloke eder. Zopiklon, triazolopiridazinler ve diğer benzodiazepin olmayan agonistlerin
benzodiazepin reseptörleri üzerindeki etkileri de ANTİZEPİN ile bloke edilir. ANTİZEPİN
varlığında benzodiazepin agonistlerinin farmakokinetik özellikleri değişmeden kalır; ancak bunun
tersi de geçerlidir.
Etanol ile flumazenil arasında herhangi bir farmakokinetik etkileşim yoktur.
Özel popülasyonlara ilişkin ek bilgiler
Herhangi bir etkileşim çalışması bulunmamaktadır.
7/13Pediyatrik popülasyon
Herhangi bir etkileşim çalışması bulunmamaktadır.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
İnsanlara yönelik risk bilinmemektedir.
Gebelik dönemi
Gebe kadınlarda ANTİZEPİN’in güvenliliği incelenmemiştir. Bu yüzden gebelik sırasında ilaç
tedavisinin faydaları fetusda meydana gelebilecek muhtemel riske karşı incelenmelidir.
ANTİZEPİN gerekli olmadıkça gebelik döneminde kullanılmamalıdır.
Laktasyon dönemi
Emziren annelerde, acil durumlarda parenteral ANTİZEPİN uygulaması kontrendike değildir.
Üreme yeteneği/Fertilite
Hayvanlar üzerinde yapılan çalışmalar, gebelik, fetal gelişim ve doğum üzerindeki etkiler
bakımından yetersizdir. Yüksek dozlarda ANTİZEPİN ile yapılan in vitro ve hayvan
çalışmalarında mutajenisite teratojenisite veya fertilitenin bozulmasına dair bir bulgu
gözlenmemiştir.
4.7. Araç ve makine kullanımı üzerindeki etkiler
Önceden yutulmuş veya alınmış benzodiazepinin etkisi (örn. sedasyon) oluşabileceğinden,
hastalar uygulamadan sonraki ilk 24 saat süresince tam bir zihinsel uyanıklık gerektiren tehlikeli
işlere (tehlikeli bir makineyi işletmek ya da motorlu araç kullanmak gibi) girişmemeleri
konusunda uyarılmalıdırlar.
4.8. İstenmeyen etkiler
Flumazenilin yan etkileri organ ve sistemler sınıflaması ve sıklığına göre aşağıda listelenmiştir.
Sıklık dereceleri şu şekilde tanımlanmıştır:
Çok yaygın (> 1/10); yaygın (>1/100 ila <1/10); yaygın olmayan ( > 1/1.000 ila <1/100); seyrek (>
1/10.000 ila <1/1.000); çok seyrek (<1/10.000); bilinmiyor: eldeki verilerden hareketle tahmin
edilemiyor.
8/13Pazarlama sonrası deneyim:
ANTİZEPİN çocuklarda ve yetişkinlerde iyi tolere edilir. ANTİZEPİN, tavsiye edilen dozu aşan
miktarlarda bile iyi tolere edilmiştir.
Kardiyovasküler hastalıkları:
Yaygın olmayan: Bradikardi, hipertansiyon, ventriküler taşikardi, göğüs ağrısı, aritmi
Bilinmiyor: Kalp hızında geçici artma (uyanma esnasında)
Endokrin hastalıkları:
Yaygın: Şiddetli alevlenmeler
Psikiyatrik hastalıkları:
Yaygın olmayan: Korku
Bilinmiyor: Panik ataklar, yoksunluk sendromu
Sinir sistemi hastalıkları:
Çok yaygın: Baş dönmesi, ataksi,
Yaygın: Baş ağrısı, anksiyete, asabiyet, olağandışı ağlama, aşırı derecede mutluluk, depresyon,
ajitasyon, sersemlik, duygusal değişkenlik, benlik kaybı, artan gözyaşı, disfori, paranoya
Yaygın olmayan: Uykusuzluk, konfüzyon, genelleştirilmiş konvülsiyonlar, konuşma
bozuklukları, yorgunluk
Göz hastalıkları:
Yaygın: Anormal görme, bulanık görme
Kulak ve iç kulak hastalıkları:
Yaygın olmayan: Anormal işitme (geçici işitme bozukluğu, hiperakuzi, kulak çınlaması)
Kardiyak hastalıkları:
Yaygın olmayan: Çarpıntı
Solunum, göğüs bozuklukları ve mediastinal hastalıkları:
Yaygın: Dispne, hiperventilasyon
Gastrointestinal hastalıkları:
Çok yaygın: Mide bulantısı, kusma
Yaygın: Ağız kuruluğu, hıçkırık
Kas-iskelet bozukluklar, bağ doku ve kemik hastalıkları:
Yaygın: Titreme, Halsizlik, Parestezi
9/13Genel bozukluklar ve uygulama bölgesine ilişkin hastalıkları:
Yaygın: Terleme, enjeksiyon bölgesinde ağrı
Seyrek: Hipersensitivite reaksiyonları (anaflaksi dahil)
Bilinmiyor: Üşüme hissi
Hızla uygulanan ANTİZEPİN enjeksiyonundan sonra nadiren anksiyete hissi, çarpıntı ve korku
gibi yakınmalar gözlenmiştir. Bu istenmeyen etkiler genellikle özel bir tedavi gerektirmezler.
Uzun süreli benzodiazepin tedavisinden sonra veya birkaç ilacın bir arada yüksek dozda alındığı
olgularda, epilepsi veya ciddi hepatik bozukluğu olduğu bilinen hastalarda konvülsiyon
bildirilmiştir.
Birkaç ilacın bir arada yüksek doz alındığı olgularda, özellikle siklik antidepresanlarla
konvülsiyon ve kardiyak disritmi gibi toksik etkiler ANTİZEPİN ile benzodiazepinlerin
etkilerinin geri döndürülmesi sırasında ortaya çıkarabilir.
Uzun süredir benzodiazepin kullanan hastalarda, ANTİZEPİN uygulamasından birkaç hafta önce
tedavi kesilmiş de olsa, hızlı ANTİZEPİN enjeksiyonu yoksunluk semptomlarına neden olabilir.
Panik bozukluk geçmişi olan hastalarda ANTİZEPİN’in panik atakları uyardığı bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesşnşn sürekli olarak izlenmesine
taşımaktadır. Sağlık mensuparının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel:0 800 314 00 08; faks:0 312 218 35 99)
4.9 Doz aşımı ve tedavisi
İnsanlarda ANTİZEPİN ile akut doz aşımı ile ilgili çok sınırlı deneyim vardır. ANTİZEPİN ile doz
aşımı için spesifik bir antidot yoktur. ANTİZEPİN ile doz aşımının tedavisi, hayati belirtilerin
takip edildiği ve hastanın klinik durumunun gözlendiği genel destekleyici ölçümlere dayanmalıdır.
Tavsiye edilen dozu aşan miktarlarda verildiğinde hiçbir doz aşımı semptomu gözlenmemiştir.
Agonistlerden kaynaklanan yoksunluk semptomları için Bkz. 4.2 Pozoloji ve uygulama şekli.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Benzodiazepin antagonisti
ATC kodu: V03AB25
10/13Etki mekanizması:
Bir imidazobenzodiazepin türevi olan ANTİZEPİN, benzodiazepin antagonistidir.
Benzodiazepin reseptörleri yolu ile etki eden ajanların merkezi sinir sistemi üzerindeki etkilerini
kompetitif inhibisyon yolu ile spesifik olarak bloke eder. Hayvanlarla yapılan çalışmalarda,
benzodiazepin reseptörlerine eğim gösteren bileşiklerin etkileri bloke edilmiştir. Sağlıklı
gönüllülerde, benzodiazepin agonistlerince oluşturulan sedasyon, amnezi ve psikomotor
bozukluğun i.v. ANTİZEPİN ile antagonize edildiği gösterilmiştir.
Benzodiazepinin hipnotik-sedatif etkileri intravenöz ANTİZEPİN enjeksiyonu ile süratle tersine
döner (1-2 dakika içerisinde) ve sonraki birkaç saat içerisinde, agonist ve antagonist doz oranına
ve yarılanma ömrüne göre yavaş yavaş tekrar ortaya çıkabilir. ANTİZEPİN antikonvülsan aktivite
gibi zayıf bir içsel agonistik etki gösterebilir. Birkaç hafta boyunca yüksek dozlarda benzodiazepin
verilen hayvanlarda, ANTİZEPİN nöbet gibi yoksunluk semptomlarının ortaya çıkmasına neden
olmuştur. Erişkin insanlarda da benzer etki görülmüştür.
5.2. Farmakokinetik özellikler
Genel özellikler
Emilim:
Flumazenilin farmakokinetikleri terapötik alanın dâhilinde ve üzerinde doz orantılıdır (100 mg’a
kadar) (Bkz. Dağılım).
Dağılım:
Zayıf lipofilik bir baz olan flumazenil, plazma proteinlerine yaklaşık %50 oranında bağlanır.
Plazma proteinlerine bağlanan kısmın üçte ikisi albümine bağlanır. Flumazenil ekstravasküler
bölgede yaygın olarak dağılır. Flumazenilin plazma konsantrasyonları dağılım fazında 4-11
dakikalık bir yarı-ömürle azalır. Dağılım hacmi kararlı durumda 0,9-1,1 l/kg’dır.
Metabolizma:
Flumazenil geniş ölçüde karaciğerde metabolize edilir. Karboksilik asit metaboliti plazmada
(serbest) ve idrarda (serbest ve glukuronidi) ana metabolittir. Farmakolojik testlerde, bu ana
metabolit benzodiazepin agonist ya da antagonist aktivite göstermiştir.
Eliminasyon:
Flumazenilin hemen hemen tamamı (%99) böbrek dışı yollarla vücuttan atılır. İlacın tamamıyla
metabolize olduğu düşünülerek uygulamada idrarda değişmemiş flumazenil bulunmaz.
Radyoaktif madde ile işaretlenmiş ilacın eliminasyonu esasen 72 saat içinde tamamlanır, bunun
%90-95’i idrarda, %5-10’u dışkıdadır. 40-80 dakikalık yarı-ömürle gösterildiği gibi eliminasyon
11/13hızlıdır. Flumazenilin total plazma klerensi 0,8-1,0 l/saat/kg’dır ve tamamen hepatik klerense
bağlanabilir.
İ.v. flumazenil enfüzyonu sırasında gıda alımı muhtemelen bu döneme eşlik eden yüksek hepatik
kan akımına bağlı olarak klerenste %50 artışla sonuçlanır.
Hastalardaki karakteristik özellikler:
Flumazenilin farmakokinetiği cinsiyet, yaşlılık, hemodiyaliz veya renal yetmezlik ile önemli
ölçüde etkilenmez.
Karaciğer yetmezliği:
Karaciğer fonksiyonu bozuk hastalarda flumazenilin eliminasyon yarı-ömrü daha uzundur ve
sağlıklı bireylere göre total vücut klerensi daha düşüktür.
Pediyatrik popülasyon:
Bir yaşın üzerindeki çocuklarda eliminasyon yarı-ömrü genellikle 20-75 dakika arasında değişen
ortalama 40 dakika ile erişkinlerden daha değişkendir. Vücut ağırlığına göre ayarlandığında
klerens ve dağılım volümü erişkinlerde görüldüğü gibidir.
5.3. Klinik öncesi güvenlilik verileri
ANTİZEPİN’in yüksek dozları kullanılarak yapılan in vitro ve hayvan çalışmaları, mutajenisite
veya fertilite bozukluğuna dair bir bulgu göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Disodyum edetat
Asetik asit
Sodyum klorür
Sodyum hidroksit
Enjeksiyonluk su
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25 °C altındaki oda sıcaklığında saklayınız.
İİ/İSANTİZEPİN enjektöre çekildikten veya normal salin veya %5 dekstroz ile sulandırıldıktan 24 saat
sonra kullanılmamalıdır (Bkz. Pozoloji ve uygulama şekli). Optimum sterilite için; ANTİZEPİN
kullanılmadan hemen öncesine kadar ampulde kalmalıdır.
6.5. Ambalajın niteliği ve içeriği
Kutuda, 5 adet 5 mL’lik renksiz cam ampul
6.6. Beşeri tıbbi üründen arta kalan maddelerin imhası ve diğer özel önlemler
Nokta yukarıda bulunacak şekilde tutulur.
Ampulün baş kısmı ok yönünde aşağıya çekilir.
Testere kullanılmasına gerek yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Farmalas İlaç San. ve Tic. Ltd. Şti.
Altınşehir Mahallesi Tavukçuyolu Caddesi
Beka Sokak No: 9 Ümraniye/İstanbul
8. RUHSAT NUMARASI
2019/178
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.03.2019
Ruhsat yenileme tarihi:
10. KÜB'ÜN YENİLENME TARİHİ
13/13