KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİMATOCARE % 0,01 göz damlası, çözelti
Steril, koruyucu içermez.
2. KALİTATİF VE KANTİTATİF BİLEŞİM
1 mL çözeltisinde
Etkin madde:
Bimatoprost ................................................ 0,1 mg
Yardımcı madde(ler):
Yardımcı maddeler için Bölüm 6.1’e bakınız.
3. FARMASÖTİK FORM
Steril göz damlası, çözelti
Koruyucu ve gözle görülür partikül içermeyen, berrak ve renksiz çözelti
4. KLİNİK ÖZELLİKLER
4.1 Terapötik endikasyonlar
Kronik açık açılı glokom ve oküler hipertansiyon hastalarında yüksek göz içi basıncının
(GİB) düşürülmesi amacıyla monoterapi ajanı olarak ya da topikal beta-blokörlere ek tedavi
ajanı olarak endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Monoterapide veya adjuvant tedavide kullanıldığında, tavsiye edilen doz, etkilenen
göze/gözlere günde bir kez akşamları bir damla BİMATOCARE’dir. Doz günde bir damlayı
aşmamalıdır, zira sık uygulama göz içi basıncını düşürücü etkiyi azaltabilir.
Uygulama şekli:
Göze damlatılarak uygulanır. Damlalık ucunun ve çözeltinin kontamine olmasını önlemek
için, şişenin damlalık ucunun gözkapaklarına, çevresine veya başka yüzeylere temas
etmemesine dikkat edilmelidir. Kullanılmadığı sürece şişe sıkı bir şekilde kapalı tutulmalıdır.
Birden fazla topikal oftalmik ilaç kullanıldığı takdirde, ilaçların en az 5 dakika ara ile
uygulanması gerekir.
Şişe ilk kez açıldıktan sonra, 25 °C altındaki oda sıcaklığında saklanmak koşuluyla 90 gün
içerisinde kullanılmalıdır.
1 / 11Özel popülasyonlara ilişkin ek bilgiler:
Böbrek/Karaciğer yetmezliği:
Bimatoprost 0,1 mg/ml göz damlası, renal veya orta ile şiddetli hepatik bozukluğu olan
hastalarda çalışılmamıştır. Bu nedenle, bu hastalarda dikkatli kullanılmalıdır. Bimatoprost 0,3
mg/ml göz damlasının başlangıç seviyesinde hafif karaciğer hastalığı veya anormal alanin
aminotransferaz (ALT), aspartat aminotransferaz (AST) ve/veya bilirubin geçmişi olan
hastalarda, 24 ay boyunca karaciğer fonksiyonu üzerinde istenmeyen etkisi olmamıştır.
Pediyatrik popülasyon:
Bimatoprost 0,1 mg/ml mg göz damlasının 18 yaşın altındaki pediatrik hastalardaki etkililiği
ve güvenliliği saptanmamıştır. 18 yaşın altındakilerde BİMATOCARE kullanılması
önerilmez.
Geriyatrik popülasyon:
Yaşlı hastalarda herhangi bir doz ayarlamasına gerek yoktur.
4.3 Kontrendikasyonlar
Bimatoprosta veya yardımcı maddelerden herhangi birine karşı aşırı duyarlılık durumlarında
kontrendikedir.
4.4 Özel kullanım uyarıları ve önlemleri
Oküler
Tedaviye başlamadan önce hastalar prostaglandin analog periorbitopatisi (PAP) ve artan iris
pigmentasyonu olasılığı konusunda bilgilendirilmelidir, çünkü bu durumlar bimatoprost
tedavisi sırasında gözlenmiştir. Bu değişikliklerin bazıları kalıcı olabilir ve sadece bir göz
tedavi edildiğinde, görme alanında bozulmaya ve iki göz arasında görünüm açısından
farklılıklara yol açabilir (bkz. Bölüm 4.8).
Bimatoprost 0,3 mg/ml göz damlası kullanımını takiben yaygın olmayan (≥1/1000 ila <1/100)
kistoid maküler ödem bildirilmiştir. Bu nedenle BİMATOCARE maküler ödem açısından
bilinen risk faktörleri olan hastalarda (afakik hastalar, posterior lens kapsülü yırtık olan
psödofakik hastalar gibi) dikkatli uygulanmalıdır.
Bimatoprost 0,3 mg/ml göz damlası ile önceki kornea infiltratlarında veya oküler
enfeksiyonda nadir spontan reaktivasyon bildirimleri olmuştur. BİMATOCARE önceden
önemli bir viral enfeksiyon (örneğin, herpes simplex) veya uveit/iritis geçirmiş olan
hastalarda dikkatli kullanılmalıdır.
Bimatoprost oküler inflamatuar rahatsızlıklarda, neovasküler, inflamatuar, kapalı açılı
glokomda, konjenital glokomda veya dar açılı glokomda denenmemiştir.
2 / 11Cilt
BİMATOCARE’in cilt yüzeyiyle tekrarlanan şekilde temas ettiği alanlarda tüylenme
potansiyeli bulunmaktadır. Bu nedenle BİMATOCARE’in tavsiye edildiği şekilde
uygulanması ve yanak veya diğer cilt alanlarına akmasını önlemek önemlidir.
Solunum
Bimatoprost 0,1 mg/ml göz damlası, kısıtlanmış solunum fonksiyonu olan hastalarda
çalışılmamıştır. Astımı ya da KOAH geçmişi olan hastalarda sınırlı bilgi mevcutken,
pazarlama sonrası deneyimde astım, dispne ve KOAH alevlenmeleri ve aynı zamanda astım
rapor edilmiştir. Bu semptomların sıklığı bilinmemektedir. Diğer şartlara bağlı kısıtlanmış
solunum fonksiyonu, astım veya KOAH’ı olan hastalarda dikkatli kullanılmalıdır.
Kardiyovasküler
Bimatoprost 0,1 mg/ml göz damlası birinci dereceden daha ciddi kalp bloğu veya kontrol
edilemeyen konjestif kalp yetmezliği olan hastalarda incelenmemiştir. Bimatoprost 0,3 mg/ml
göz damlası ile sınırlı sayıda spontan bradikardi veya hipotansiyon bildirilmiştir. Bu nedenle
BİMATOCARE kalp hızı yavaş veya kan basıncı düşük olan hastalarda dikkatli
kullanılmalıdır.
Diğer bilgiler
Glokom veya oküler hipertansiyonu olan hastalarda bimatoprost 0,3 mg/ml ile yapılan
çalışmalarda gözün günde bir dozun üzerinde bimatoprosta maruz kalmasının intraoküler
basınç düşürücü etkiyi azaltabileceği gösterilmiştir (bkz. Bölüm 4.5). Diğer prostaglandin
analogları ile birlikte BİMATOCARE kullanan hastalar intraoküler basınçlarındaki
değişiklikler açısından izlenmelidir.
Çok dozlu topikal oftalmik ürün kullanımıyla ilişkili olarak bakteriyel keratit bildirimleri
bulunmaktadır. Bu ürünler çoğunlukla aynı zamanda oküler bir hastalığı olan hastalar
tarafından kazara kontamine edilmektedir. Oküler epitel yüzeyinde bozulma olan hastalar
bakteriyel keratit gelişimi açısından daha büyük risk altındadır.
Çözelti kontaminasyonunun önlenmesi için şişenin ucu göze, çevre dokulara, parmaklara veya
başka herhangi bir yüzeye temas ettirilmemelidir.
4.5 Diğer tıbbi ürünler ile etkileşim ve diğer etkileşim şekilleri
Etkileşim çalışmaları yapılmamıştır.
0,3 mg/ml bimatoprost göz damlasının oküler uygulamasından sonra bimatoprostun sistemik
konsantrasyonları son derece düşük (0,2 ng/ml’nin altında) olduğundan insanlarda ilaç
etkileşimleri beklenmemektedir. Bimatoprost birden fazla enzim ve yolak aracılığı ile
biyotransformasyona uğramaktadır ve preklinik deneylerde karaciğerde ilaç metabolize eden
enzimlerinden herhangi birine etkisi gözlemlenmemiştir.
3 / 11Klinik deneylerde, 0,3 mg/ml bimatoprost göz damlası çeşitli farklı oftalmik beta-bloker
ajanlarla birlikte kullanılmış ve herhangi bir ilaç etkileşimi tespit edilmemiştir.
Eklemeli glokom tedavisi sırasında bimatoprost 0,1 mg/ml göz damlasının topikal beta-
blokerler dışındaki başka antiglokom ajanlar ile birlikte kullanımı değerlendirilmemiştir.
Diğer prostaglandin analogları ile birlikte kullanıldığında, glokomu veya oküler
hipertansiyonu olan hastalarda, prostaglandin analoglarının (örn. BİMATOCARE) göz içi
basınç düşürücü etkisinin azalma ihtimali vardır (bkz. Bölüm 4.4).
Birden fazla topikal oftalmik ilaç kullanıldığı takdirde, ilaçların en az 5 dakika ara ile
uygulanması gerekir.
Özel popülasyonlara ilişkin ek bilgiler:
Bildirilmemiştir.
Pediyatrik popülasyon:
Bildirilmemiştir.
Geriyatrik popülasyon:
Bildirilmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıma dair veri bulunmamaktadır. Çocuk
doğurma potansiyeli bulunan kadınlar, tedavi sırasında uygun bir kontraseptif yöntem
uygulamalıdır.
Gebelik dönemi
Bimatoprostun gebe kadınlarda kullanımına dair yeterli veri bulunmamaktadır. Hayvanlar
üzerinde yapılan çalışmalar yüksek maternotoksik dozlarda reprodüktif toksisite oluştuğunu
göstermiştir (bkz. Bölüm 5.3). İnsanlara yönelik potansiyel risk bilinmemektedir.
BİMATOCARE hamilelik sırasında kesinlikle gerekli olmadıkça kullanılmamalıdır.
Laktasyon dönemi
Bimatoprostun insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, bimatoprostun sütle atıldığını göstermektedir. Tedaviye veya emzirmeye devam
edilip edilmeyeceğine, annenin tedavisinin ve bebeğin emzirilmesinin risk/yararı göz önünde
bulundurularak karar verilmelidir.
4 / 11BİMATOCARE’in emziren annelerde kullanılmaması önerilir.
Üreme yeteneği/Fertilite
Bimatoprostun insanlarda üreme yeteneği üzerine etkisi ile ilgili veri bulunmamaktadır.
Ancak hayvan çalışmalarında yüksek maternotoksik dozlarda üreme toksisitesi gösterilmiştir.
4.7 Araç ve makine kullanımı üzerindeki etkiler
BİMATOCARE’in araba ve makine kullanma becerisi üzerinde ihmal edilebilir bir etkisi
vardır. Bütün oküler ilaçlar için olduğu gibi, uygulamayı takiben geçici bir görme bulanıklığı
söz konusu olursa, araç veya makine kullanmaya başlamadan önce bulanıklığın geçmesi
beklenmelidir.
4.8 İstenmeyen etkiler
Bimatoprost 0,1 mg/ml ile yapılan 12 aylık Faz III klinik çalışmalarında hastaların % 38’i
advers reaksiyon bildirmiştir. En sık bildirilen advers olay konjonktival hiperemidir (genelde
eser miktar ila hafif ve non-inflamatuvar cinste), hastaların % 29’unda görülür. Yaklaşık
olarak hastaların % 4’ü, bimatoprost 0,1 mg/ml göz damlası ile konjonktival hiperemi
nedeniyle tedaviyi bırakmıştır.
Aşağıdaki yan etkiler, bimatoprost 0,1 mg/ml ile yapılan klinik çalışmalar sırasında veya
pazarlama sonrası dönemde bildirilmiştir. Bunların çoğu oküler, hafif yan etkilerdir ve hiçbiri
ciddi değildir.
İstenmeyen etkiler Sistem Organ Sınıfına göre sunulmakta olup her sıklık kategorisinde
azalan ciddiyete göre sıralanmıştır. Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Bilinmeyen: Gözde alerji ve alerjik dermatit dahil aşırı duyarlılık reaksiyonu
belirti ve bulguları
Sinir sistemi hastalıkları
Yaygın olmayan: Baş ağrısı
Bilinmiyor: Baş dönmesi
Göz hastalıkları
Çok yaygın: Konjonktival hiperemi.
Prostaglandin analog periorbitopatisi
Yaygın: Noktalı keratit, gözde irritasyon, gözde kaşıntı, kirpiklerde
uzama, gözde ağrı, göz kapağında eritem, göz kapağında kaşıntı.
Yaygın olmayan: Astenopi, bulanık görme, konjonktiva rahatsızlığı, konjonktiva
ödemi, iriste pigment artışı, madarosis, göz kapağında ödem.
5 / 11Bilinmiyor: Blefaral pigmentasyon, maküler ödem, göz kuruluğu, göz
akıntısı, gözde ödem, gözde yabancı cisim hissi, göz yaşı
salgısında artış, gözde rahatsızlık hissi, fotofobi
Vasküler hastalıklar
Bilinmiyor: Hipertansiyon
Solunum, göğüs bozuklukları ve mediastinal hastalıklar
Bilinmiyor: Astım, astım alevlenmesi, KOAH alevlenmesi ve dispne
Gastrointestinal hastalıklar
Yaygın olmayan: Bulantı
Deri ve deri altı doku hastalıkları
Yaygın: Deride hiperpigmentasyon, hipertrikozis.
Yaygın olmayan: Deride kuruluk, göz kapağı kenarında kabuklanma, kaşıntı.
Bilinmiyor: Deride renk değişikliği (göz çevresinde)
Genel bozukluklar ve uygulama bölgesine ilişkin hastalıklar
Yaygın: Damlatılan bölgede irritasyon.
Seçilmiş yan etkilerin tanımı
Prostaglandin Analog Periorbitopatisi (PAP)
Bimatoprost 0,1 mg/ml mg göz damlası dahil prostaglandin analogları, göz kapağı sulkusunun
derinleşmesi, pitozis, enoftalmi, göz kapağı retraksiyonu, dermatoşalazis involüsyonu ve
inferior skleralin görünür hale gelmesine yol açabilen periorbital lipodistrofik değişikliklere
neden olabilir. Değişiklikler genel olarak hafiftir, Bimatoprost 0,1 mg/ml mg göz damlası
tedavisine başlandıktan bir ay kadar sonra ortaya çıkabilir ve hasta tarafından fark edilmese
bile görme alanında bozulmaya neden olabilir. PAP ayrıca perioküler deri
hiperpigmentasyonu veya renk değişikliği ve hipertrikoz ile ilişkilidir. Tüm değişikliklerin,
tedavinin kesilmesi veya alternatif tedavilere geçilmesiyle kısmen veya tamamen geri
döndürülebilir olduğu kaydedilmiştir.
İris Hiperpigmentasyonu
Artan iris pigmentasyonunun kalıcı olması muhtemeldir. Pigmentasyon değişikliği, melanosit
sayısındaki artıştan ziyade melanositlerdeki artan melanin içeriğinden kaynaklanmaktadır.
Artmış iris pigmentasyonunun uzun vadeli etkileri bilinmemektedir. Bimatoprostun oftalmik
uygulamasıyla görülen iris rengi değişiklikleri, birkaç ay ila yıllarca fark edilmeyebilir. Tipik
olarak, pupilla etrafındaki kahverengi pigmentasyon, irisin çevresine doğru eş merkezli olarak
yayılır ve tüm iris veya parçaları daha kahverengimsi hale gelir. İrisin nevüsü ya da benekleri
tedaviden etkilenmez. Bimatoprost 0,1 mg/ml göz damlası, çözelti ile görülen iris
hiperpigmentasyonu insidansı 12 ayda %0,5’dir. Bimatoprost 0,3 mg/ml göz damlası, çözelti
6 / 11ile insidans ise 12 ayda %1,5’dir (bkz. Bölüm 4.8 Tablo 2) ve 3 yıllık tedaviden sonra
artmamıştır.
Klinik çalışmalarda 1800’den fazla hasta 0,3 mg/ml bimatoprost ile tedavi edilmiştir. 0,3
mg/ml bimatoprostun kullanıldığı faz III, monoterapi ve birleşik tedavi çalışmalardan elde
edilen verilerin birleşimine dayanarak, bildirilen en yaygın istenmeyen etkiler:
 2. yılda %7 ve 3. yılda %2 yeni rapor insidansıyla ilk yılda %45’e kadar kirpik uzaması.
 2. yılda %13 ve 3. yılda %12 yeni rapor insidansıyla ilk yılda %44’e kadar konjonktival
hiperemi (genelde eser miktar ila hafif ve non-inflamatuar cinsi olduğu düşünülmüştür).
 2. yılda %3 ve 3. yılda %0 yeni rapor indidansıyla ilk yılda hastaların %14’üne kadar
oküler kaşıntı. İlk yılda hastaların %9’undan azı istenmeyen etkilere bağlı olarak tedaviyi
bırakmıştır. Tedaviyi bırakma indidansı 2. ve 3. yılda %3’tür.
Aşağıdaki advers etkiler, 0,3 mg/ml bimatoprost ile görülmüştür. Bunlar arasında her iki
formülasyon ile ortaya çıkan ancak sıklıkları farklı olan advers olaylar da yer almaktadır.
Bunların çoğu oküler, hafif ila orta derecede etkilerdir ve hiçbiri ciddi değildir: İstenmeyen
etkiler her sıklık grubunda azalan ciddiyete göre sıralanmıştır.
Sinir sistemi hastalıkları
Yaygın: Baş ağrısı
Yaygın olmayan: Baş dönmesi.
Göz hastalıkları
Çok yaygın: Gözde kaşıntı, kirpiklerde uzama.
Yaygın: Kornea erozyonu, gözde yanma, alerjik konjonktivit, blefarit,
görme keskinliğinde kötüleşme, astenopi, konjonktival ödem,
yabancı cisim hissi, göz kuruluğu, oküler ağrı, fotofobi, göz
yaşarması, gözde akıntı, görme bozukluğu/bulanık görme, iris
pigmentasyon artışı, kirpiklerde koyulaşma.
Yaygın olmayan: Retinal hemoraji, uveit, kistoid makula ödemi, iritis,
blefarospazm, göz kapağında retraksiyon, periorbital eritem.
Vasküler hastalıklar
Yaygın: Hipertansiyon
Deri ve deri altı doku hastalıkları
Yaygın olmayan: Hirsutizm.
Genel bozukluklar ve uygulama bölgesine ilişkin hastalıklar
Yaygın olmayan: Asteni
Araştırmalar
Yaygın: Anormal karaciğer fonksiyon testi
7 / 11Fosfat içeren göz damlaları ile bildirilen istenmeyen etkiler: Belirgin kornea hasarı olan bazı
hastalarda fosfat içeren göz damlalarının kullanımıyla ilişkili olarak, çok seyrek korneal
kalsifikasyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Herhangi bir doz aşımı vakası bildirilmemiştir ve oküler uygulamadan sonra görülmesi
beklenmez.
Doz aşımı söz konusu olursa, semptomatik ve destekleyici tedavi uygulanmalıdır. Yanlışlıkla
yutulduğu durumda, aşağıdaki bilgiler yol gösterici olabilir: Sıçan ve farelerdeki iki haftalık
oral çalışmalarda, 100 mg/kg/gün’e kadar olan dozları herhangi bir toksisite oluşturmamıştır.
mg/m2 olarak ifade edildiğinde bu doz, 10 kg ağırlığında bir çocukta bir şişe
BİMATOCARE’in yanlışlıkla alındığı dozdan en az 210 kez daha fazladır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojikler, prostaglandin analogları
ATC kodu: S01EE03
Etki mekanizması
Bimatoprost insanda trabeküler ağ yoluyla hümör aközün dışa akımını arttırarak ve
üveoskleral dışa akımı güçlendirerek intraoküler basıncı azaltır. İntraoküler basıncın azalması,
ilacın ilk verilişinden yaklaşık 4 saat sonra başlar ve yaklaşık 8 ila 12 saatte maksimum etkiye
ulaşılır. Etki süresi en az 24 saattir.
Bimatoprost güçlü bir oküler hipotansif ajandır. Yapısal olarak, bilinen herhangi bir
prostaglandin reseptörü aracılığıyla etkili olmayan prostaglandin F (PGF ) ile ilişkili
2α 2α
sentetik bir prostamiddir. Bimatoprost seçici olarak prostamidler olarak adlandırılan, biyolojik
olarak sentezlenen yeni keşfedilmiş maddelerin etkilerini taklit eder. Buna karşın prostamid
reseptörü yapısal olarak henüz tanımlanmamıştır.
Bimatoprost 0,1 mg/ml ile erişkinlerde yapılan 12 aylık ön çalışmada, 12 ay boyunca herhangi
bir visitte ölçülen ortalama diürnal göz içi basınç değerleri arasındaki fark gün boyunca 1,1
mmHg’dan yüksek olmamıştır ve 17,7 mmHg üzerine çıkmamıştır.
8 / 11Bimatoprost 0,1 mg/ml’nin psödoeksfoliyatif ve pigmenter glokomu olan açık açılı glokom
hastalarında ve patent iridotomili kronik kapalı açılı glokom hastalarında kullanımına ait
sınırlı deneyim vardır.
Klinik çalışmalarda, ilacın kalp atış hızı ve kan basıncı üzerinde klinik açıdan önemli bir
etkisi görülmemiştir.
Pediyatrik popülasyon
BİMATOCARE’in 18 yaşından küçük pediyatrik hastalarda etkililik ve güvenliliği
saptanmamıştır.
5.2 Farmakokinetik özellikler
Genel özellikler
Emilim:
Bimatoprost, insan kornea ve sklerasına in vitro olarak iyi penetre olur. Erişkinlerde oküler
uygulamadan sonra, bimatoprostun sistemik maruziyeti çok düşüktür ve zamanla herhangi bir
birikim olmaz. Toplam iki hafta süreyle her iki göze günde bir kez bir damla 0,3 mg/ml
bimatoprostun oküler uygulanmasından sonra, kan konsantrasyonları dozlamadan sonra 10
dakika içinde doruk seviyesine ulaşmış ve dozlamadan sonra 1,5 saat içinde alt tespit sınırının
(0,025 ng/ml) altına düşmüştür. Ortalama C ve EAA değerleri, 7 ve 14. günlerde
maks 0-24saat
sırasıyla yaklaşık 0,08 ng/ml ve 0,09 ng•saat/ml’dir. Bu da, oküler dozlamanın ilk haftası
içinde kararlı bir bimatoprost konsantrasyonuna ulaşıldığını göstermektedir.
Dağılım:
Bimatoprost, vücut dokularına orta düzeyde dağılmaktadır ve kararlı durumda insanlarda
sistemik dağılım hacmi 0,67 L/kg’dır. İnsan kanında, bimatoprost esas olarak plazmada
bulunur. Bimatoprostun plazma proteinlerine bağlanma oranı yaklaşık % 88’dir.
Biyotransformasyon:
Bimatoprost, oküler uygulama sonrasında sistemik dolaşıma geçtikten sonra dolaşımdaki
başlıca yapılardan biri haline gelir. Daha sonra çeşitli metabolitler oluşturmak üzere
oksidasyon, N-deetilasyon ve glukuronidasyon süreçlerinden geçer.
Eliminasyon:
Bimatoprost, esas olarak renal yolla atılır. Sağlıklı gönüllülere verilen intravenöz bir dozun
%67’si idrarla ve % 25’i feçesle atılmıştır. İntravenöz uygulamadan sonra tespit edilen
eliminasyon yarı ömrü yaklaşık 45 dakikadır ve toplam kan klerensi 1,5 litre/saat/kg’dır.
Hastalardaki karakteristik özellikler
Geriyatrik hastalar:
Günde iki kez bimatoprost 0,3 mg/ml göz damlası uygulamasından sonra, yaşlı bireylerdeki
(65 yaş ve üzerindeki kişiler) 0,0634 ng•saat/ml’lik ortalama EAA değeri genç sağlıklı
0-24saat
erişkinlerdeki 0,0218 ng•saat/ml değerinden anlamlı biçimde yüksektir. Buna karşın yaşlı ve
genç bireylerle ilişkili sistemik maruziyet, oküler uygulamada son derece düşük olduğu için,
9 / 11bu bulgu klinik açıdan anlamlı değildir. Zaman içinde kanda bimatoprost birikimi olmamıştır,
güvenlilik profili yaşlı ve genç hastalarda benzerdir.
5.3 Klinik öncesi güvenlilik verileri
Klinik olmayan çalışmalardaki etkilerin insandaki maksimal maruziyetin yeterince fazlasına
maruz kalındığında ortaya çıktığı düşünülmektedir ve klinik kullanımda önemi azdır.
1 yıl süreyle günde ≥ 0,3 mg/ml konsantrasyonlarda oküler bimatoprost uygulanan
maymunlarda iris pigmentasyonunda artış ve belirgin üst ve/veya alt sulkus ve palpebral
fisurun genişlemesiyle karakterize dozla ilişkili geri dönüşür nitelikte perioküler etkiler
gözlenmiştir. İris pigmentasyonundaki artışın melanosit sayısındaki artıştan değil,
melanositlerdeki melanin üretiminin artan uyarımından kaynaklandığı görülmüştür.
Perioküler etkilere ilişkin işlevsel ya da mikroskopik değişiklikler gözlenmemiştir. Perioküler
değişikliklerin etki mekanizması bilinmemektedir.
Bimatoprost, bir dizi in vitro ve in vivo deneyde mutajenik veya karsinojenik değildir.
Bimatoprost, 0,6 mg/kg/gün dozlarına (amaçlanan insan maruziyetinin en azından 103 katı)
kadar, erkek ve dişi sıçanlarda fertiliteyi bozmamıştır. Fare ve sıçanlarda yapılan
embriyo/fetal gelişim çalışmalarında, amaçlanan insan dozunun sırasıyla, en az 860 veya 1700
katı daha yüksek dozlarda gelişimsel etki görülmezken, düşük görülmüştür. Bu dozlar insanda
amaçlanan maruziyetin sırasıyla en az 33 ila 97 katı sistemik maruziyet ile sonuçlanmıştır.
Sıçanlarda yapılan peri/postnatal çalışmalarda, ≥0,3 mg/kg/gün (amaçlanan insan
maruziyetinin en azından 41 katı) doz verilen dişilerde gebelik süresinde azalma, fetus ölümü
ve yavru vücut ağırlığında azalma etkileri görülmüştür. Yavruların nöro-davranışsal işlevleri
etkilenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Disodyum hidrojen fosfat heptahidrat
Sitrik asit monohidrat
Sodyum hidroksit
Hidroklorik asit
Enjeksiyonluk su
6.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklanmalıdır.
10 / 11Şişe ilk kez açıldıktan sonra, ürün 90 gün içerisinde kullanılmalıdır. Bu süre içerisinde ürün
25 °C altındaki oda sıcaklığında saklanmalıdır.
6.5 Ambalajın niteliği ve içeriği
Ürünümüz için primer ambalaj malzemesi olarak çoklu doz, koruyucu içermeyen ürünlere
özel olarak tasarlanmış, 2,5 ml çözelti içeren 5 mL’lik, beyaz renkli, opak LDPE şişe, tek
yönlü açılan valf ve hava filtresi bulunduran beyaz opak HDPE üst kısım ve koruyucu beyaz
HDPE kapak kullanılmaktadır. Karton kutu içerisinde şişe ve kullanma talimatı ile
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
SABA İlaç San. ve Tic. A.Ş.
Halkalı Merkez Mah. Basın Ekspres Cad.
No: 1 34303 Küçükçekmece / İSTANBUL
Tel : 0212 692 92 92
Faks: 0212 697 00 24
E-mail: saba@sabailac.com.tr
8. RUHSAT NUMARASI(LARI)
2024/181
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.06.2024
Ruhsat yenileme tarihi:
10. KÜB’ÜN YENİLENME TARİHİ
11 / 11