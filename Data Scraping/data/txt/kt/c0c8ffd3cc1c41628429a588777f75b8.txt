1 
 KULLANMA TALİMATI  
 
PRANOW  1 mg tablet  
Ağız yoluyla alınır.  
 
 Etkin madde: Pramipeksol.  
Her bir tablet 0,7 mg pramipeksol baza eşdeğer 1 mg pramipeksol dihidroklorür monohidrat 
içerir.  
 
 Yardımcı maddeler:  Mannitol (E421 ), mısır nişastası, prejelatinize nişasta , povidon , 
kolloidal silikon dioksit , sodyum stearil fu marat, sodyum nişasta glikolat, magnezyum 
stearat . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
•Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. PRANOW  nedir ve ne için kullanılır?  
2. PRANOW ’u kullanmadan önce dikkat edilmesi gerekenler  
3. PRANOW  nasıl kullanılır?  
4. Olası yan etkiler nelerdir?  
5.PRANOW ’un saklanması  
 
Başlıkları yer almaktadır.  
 
1. PRANOW  nedir ve ne için kullanılır?  
PRANOW  pramipeksol dihidroklorür monohidrat içeren beyaz renkli, bir tarafı düz diğer tarafı 
çentikli oblong şekilli  tabletler şeklindedir.  
 
PRANOW , 30 ve 100 tablet içeren Alüminyum / Alüminyum Blister  ambalaj içerisinde ve 
karton kutuda kullanma talimatı ile beraber ambalajlanır.  
 
PRANOW’un etkin maddesi olan pramipeksol, dopamin agonistleri adı verilen bir ilaç grubuna 
aittir.  Dopamin agonistleri beyinde dopamin reseptörlerini (algılayıcılarını) uyarı r. Dopamin 
reseptörlerinin uyarılması beyindeki sinir iletilerini tetikleyerek vücut hareketlerinin kontrol 2 
 edilmesine yardımcı olur.  
PRANOW,  
 Erişkinlerde primer Parkinson hastalığının belirtilerinin tedavi edilmesi için kullanılır. Tek 
başına veya levodop a (Parkinson hastalığında kullanılan başka bir ilaç) ile birlikte 
kullanılabilir.  
 Erişkinlerde orta ila şiddetli Huzursuz Bacak Sendromu nun belirtilerinin tedavi edilmesi için 
kullanılır.  
 
2. PRANOW’u  kullanmadan önce dikkat edilmesi gerekenler  
PRANOW’u  aşağıdaki durumlarda KULLANMAYINIZ  
Eğer;  
- Pramipeksole veya PRANOW formülünde bulunan ve yukarıda belirtilen yardımcı 
maddelerden herhangi birine karşı alerjik (aşırı duyarlı) iseniz.  
 
PRANOW’u  aşağıdaki durumlarda D İKKATL İ KULLANINIZ  
PRANOW kullanmadan önce doktorunuzla konuşunuz.  Eğer herhangi bir tıbbi sorununuz varsa 
veya bir sorun veya belirti hissederseniz, özellikle de aşağıda belirtilen durumlardan biri sizin 
için geçer liyse, doktorunuza söyleyiniz:  
- Böbrek hastalığı  
- Hayal görme. Gerçekte olmayan şeyleri görme, duyma ya da hissetme (halüsinasyonlar). 
Halüsinasyonların çoğu görseldir.  
- Diskinezi (Örneğin, kol ve bacaklarda anormal, kontrol edilemeyen hareketler): Parkinson 
hastalığınız ileri bir evredeyse ve aynı zamanda levodopa adlı ilacı kullanıyo rsanız, 
PRANOW dozunun arttırıldığı dönemde diskinezi ortaya çıkabilir.  
- Uykulu hal ve aniden uyuyakalma nöbetleri.  
- Şizofreni hastalığına benzer belirtilerin (zihinsel yeteneklerde bozulma, gerçeklerden 
uzaklaşma ve kişilik yıkılması gibi) ortaya çıkması (psikoz).  
- Görme bozukluğu. PRANOW tedavisi sırasında düzenli olarak göz kontrolü yaptırmalısınız.  
- Ağır kalp veya damar hastalıkları.  Özellikle tedavinizin başlangıç aşamalarında , kan 
basıncınızı düzenli olarak kontrol ettirmelisiniz. Bu postural  hipotansiyondan (ayağa 
kalktığınızda kan basıncınızın düşmesi) kaçınmak için gereklidir.  
- Hastalığınızın artması. Belirtileriniz alıştığınız zamandan daha önce başlayabilir, daha 
yoğun olabilir ve diğer uzuvlarınızı da etkileyebilir.  
- Distoni; Vücut ve boyn u düz ve dik olarak tutamama (aksiyel distoni). Özellikle, başın ve 
boynun öne doğru eğilmesi (antekollis olarak da bilinir), belin öne doğru eğilmesi 
(kamptokormi olarak da bilinir) veya sırtın yana doğru eğilmesi (plörototonus veya Pisa 
Sendromu olarak d a bilinir) durumları oluşabilir. Bu olur ise, doktorunuz ilacınızı 
değiştirmek isteyebilir.  
 
Eğer siz veya bakımınızla ilgilenen kişiler, sizin için normal olmayan davranışlarda 
bulunmanıza neden olan dürtü ve istekler geliştiğini ve kendinize veya başkala rına zarar 
verebilecek hareketlere yol açan engelleyemediğiniz içgüdü, tahrik ve aşın istekler ortaya 
çıktığını fark ederse hemen doktorunuzla görüşünüz. Bu belirtiler “dürtü kontrol bozuklukları" 
olarak adlandırılır ve bağımlılık derecesinde kumar oynama,  aşırı yemek yeme, aşırı para 3 
 harcama, anormal derecede fazla seks dürtüsü veya takıntı şeklinde seksüel duygu ve 
düşüncelerde artış gibi davranışları içerir. Doktorunuz ilacınızın dozunu ayarlama veya tedaviyi 
kesme gereğini duyabilir.  
 
Eğer siz veya bakı mınızla ilgilenen kişiler sizde mani (gerginlik, coşku hissi veya aşın heyecan) 
veya deliryum (bilinç azalması, kafa karışıklığı, gerçeklerden kopma) durumunun geliştiğini 
fark ederse derhal doktorunuzla görüşünüz. Doktorunuz ilacınızın dozunu ayarlama vey a 
tedaviyi kesme gereğini duyabilir.  
 
Eğer PRANOW dozunu azaltırken veya tedaviyi durdurduktan sonra depresyon (ruhsal 
çöküntü), apati (kayıtsızlık), anksiyete (endişe), bitkinlik, terleme veya ağrınız ortaya çıkarsa 
doktorunuza söyleyiniz. Eğer bu sorunla r birkaç haftadan uzun sürerse doktorunuz tedavinizi 
düzenlemek gereğini duyabilir.  
 
Vücudunuzu ve boynunuzu düz tutamamaya başladıysanız (aksiyel distoni), bu durumu 
doktorunuza bildiriniz. Eğer böyle bir durum ortaya çıkarsa, doktorunuz, ilacınızın dozun u 
ayarlamak veya ilacınızı değiştirmek isteyebilir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
PRANOW’un yiyecek ve içecek ile kullanılması  
PRANOW tedavisi sırasında alkol alırken dikkatli olmalısınız.  
 
PRANOW yemeklerle birlikte veya tek başına alınabilir.  
 
Hamilelik  
İlacı kullanmadan önce doktorunuza veya eczacınıza danı şınız. 
 
PRANOW’un anne karnındaki bebeğe olan etkileri bilinememektedir.  
 
PRANOW, açıkça gerekli olmadığı sürece hamilelik döneminde kullanılmamalıdır. Hamile 
iseniz, hamile olabileceğinizden şüpheleniyorsanız veya hamile kalmayı planlıyorsanız, bu ilacı 
almadan önce doktorunuza danışınız.  
 
Doktorunuz bu durumda PRANOW tedavisi ne devam edip edemeyeceğinizi sizinle 
tartışacaktır.  
 
Tedaviniz sırasında hamile oldu ğunuzu fark ederseniz, hemen doktorunuza veya eczacınıza 
danışınız. 
 
 
 
 4 
  
Emzirme  
İlacı kullanmadan önce doktorunuza veya eczacınıza danı şınız. 
 
Bebeğini emziren anneler PRANOW kullanmamalıdır. PRANOW anne sütünü azaltabilir. Aynı 
zamanda, sütünüze ve bebeğinize geçebilir. Ancak eğer doktorunuz mutlaka kullanmanız 
gerektiğini söylediyse, emzirmeye son veriniz.  
 
Araç ve makine kullanımı  
PRANOW tedavisi sırasında, gerçekte olmayan şeyleri görebilir, duyabilir veya 
hissedebilirsiniz. Eğer bu belirtiler ortaya çıkarsa araç ve makine kullanmayınız .  
 
PRANOW, özellikle Parkinson hastalığı olan kişilerde, uyku hali veya aniden uyuyakalma 
nöbetl eriyle ilişkilidir. Eğer bu yan etkiler sizde de varsa, araç ve makine kullanmayınız. Bu 
durumu doktorunuza bildiriniz.  
 
PRANOW’un içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir . 
 
Diğer ilaçlar ile birlikte kullanımı  
Eğer herhangi bir başka ilaç kullanıyorsanız veya yakın zamanda kullandınız ise veya kullanma 
ihtimaliniz varsa doktorunuzu veya eczacınızı bilgilendiriniz. Bunlar arasında diğer ilaçlar, 
reçetesiz olarak temin ettiğiniz bitk isel ilaçlar, sağlıklı gıda ürünleri veya her türlü gıda desteği 
de bulunur.  
 
PRANOW’u antipsikotik ilaçlarla (ruh hastalığı ilaçları) birlikte kullanmayınız.  
 
Aşağıdaki ilaçlardan herhangi birisini kullanıyorsanız, PRANOW almadan önce mutlaka 
doktorunuza haber veriniz  ve dikkatli olunuz : 
- Simetidin  (midede asit fazlalığı ve mide ülseri tedavisinde kullanılan bir ilaç)  
- Amantadin (Parkinson hastalığında kullanılabilen bir ilaç)  
- Meksiletin ("ventriküler aritmi'' olarak adlandırılan düzensiz kalp atışlarının tedavisinde 
kullanılır)  
- Zidovudin (insan bağışıklık sisteminin bir hastalığı olan "edinilmiş yetersiz bağışıklık 
sistemi sendromu" (AIDS) tedavisinde kullanılan bir ilaç)  
- Sisplatin ( çeşitli kanser hastalıklarında kullanılan bir ilaç)  
- Kinin  (gece ortaya çıkan ağrılı bacak kramplarının ve bir sıtma türü olan "falciparum 
malaria" (malign sıtma) hastalığının tedavisinde kullanılan bir ilaç )  
- Prokainamid (d üzensiz kalp atışları için kullanılır)  
 
Eğer levodopa alıyorsanız, PRANOW tedavisine başlarken levodopa dozunun azaltılması 
önerilmektedir.  
 5 
 Birlikte sakinleştirici (sedatif) özellik taşıyan başka ilaçlar veya alkol alıyorsanız, dikkatli 
olmalısınız. Bu durumda PRANOW sizin araç ve makine kullanma yeteneğinizi etkileyebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. PRANOW nasıl kullanılır?  
PRANOW’u her zaman için tam olarak doktorunuzun söyle diği şekilde alınız. Eğer emin 
değilseniz, doktorunuza sorunuz. Doktorunuz size almanız gereken dozu söyleyecektir.  
 
Parkinson hastalı ğı 
Uygun kullanım ve doz/uygulama sıklı ğı için talimatlar:  
Günlük doz, üç eşit bölünmüş doz olarak  günde 3 kez uygulanır.  
 
İlk hafta boyunca olağan doz, günde 3 kez yarım (1/2) tablet PRANOW  0,25 mg ya da günde 
3 kez bir (1) tablet PRANOW  0,125 mg’dır (günlük toplam 0 ,375 mg’a eşdeğer):  
 
 Birinci hafta  
Tablet sayısı  Günde 3 kez bir (1) tablet PRANOW  0,125 mg  
ya da  
Günde 3 kez yarım (1/2) tablet PRANOW  0,25 mg 
Toplam günlük doz (mg)  0,375 
 
Bu doz, hastalığınızın belirtileri kontrol altına alınıncaya kadar, doktorunuzun talimatları 
doğrultusunda her 5 -7 günde bir artırılacaktır (idame dozu):  
 
 İkinci hafta  Üçüncü hafta  
Tablet sayısı  Günde 3 kez iki (2) tablet 
PRANOW  0,125 mg  
ya da  
Günde 3 kez bir (1) tablet 
PRANOW  0,25 mg Günde 3 kez iki (2) tablet 
PRANOW  0,25 mg 
ya da  
Günde 3 kez yarım (1/2) tablet 
PRANOW  1 mg  
Toplam günlük doz 
(mg)  0,75 1,5 
 
Olağan idame dozu günde 1 ,5 mg’dır. Ancak alacağınız dozun daha da artırılması gerekebilir. 
Eğer gerekli olursa, doktorunuz alacağınız dozu günde en çok 4 ,5 mg pramipeksole kadar 
yükseltebilir. Günde 3 kez yarım (1/2) tablet PRANOW  0,25 mg ya da günde 3 kez bir (1) tablet 
PRANOW  0,125 mg şeklinde, daha düşük bir idame dozu vermesi de mümkündür:  
 
 En düşük idame dozu  En yüksek idame dozu  
Tablet sayısı  Günde 3 kez bir (1) tablet 
PRANOW  0,125 mg  
ya da  Günde 3 kez bir buçuk (1+1/2) 
tablet PRANOW  1 mg  
 6 
 Günde 3 kez yarım (1/2) tablet 
PRANOW  0,25 mg 
Toplam günlük doz (mg)  0,375 4,5 
 
PRANOW  çentikli olup, iki eşit parçaya bölünebilir niteliktedir. Böylece yukarıdaki tablo larda 
verilen dozlar, tabletler ortadan ikiye bölünerek elde edilebilir.  
 
Uygulama yolu ve metodu:  
Tabletler ağız yolundan alınmalı ve su ile yutulmalıdır. PRANOW yiyeceklerle birlikte veya 
tek başına alınabilir.  
 
Değişik ya ş grupları:  
Çocuklarda kullanımı:  
PRANOW’un çocuklar ve 18 yaşına kadar ergenlerdeki etkililiği ve güve nliliği 
belirlenmemiştir. PRANOW’un Parkinson hastalığında bu yaş grubuna ilişkin bir kullanım 
alanı bulunmamaktadır.  
 
Yaşlılarda kullanımı:  
PRANOW’un vücuttan atılma süresi yaşlılarda biraz daha uzayabilmektedir.  
 
Özel kullanım durumları:  
Böbrek yetmezli ği:  
Eğer orta derecede ya da şiddetli böbrek hastalığınız varsa, doktorunuz daha düşük bir doz 
reçete edecektir. Bu durumda tabletleri günde yalnızca bir ya da iki kez almanız gerekecektir. 
Eğer böbrek hastalığınız orta derecede ise, olağan başlangıç dozu  günde iki kez bir (1) tablet 
PRANOW 0 ,125 mg’dır. Eğer böbrek hastalığınız şiddetli ise, olağan başlangıç dozu günde 
yalnızca bir kez bir (1) tablet PRANOW 0 ,125 mg’dır.  
 
Karaci ğer yetmezli ği:  
Karaciğer yetmezliği olan hastalarda doz azaltımının  gerekli olmadığı düşünülmektedir.  
 
Huzursuz bacak sendromu  
Uygun kullanım ve doz/uygulama sıklı ğı için talimatlar:  
PRANOW başlangıç dozu, genel olarak, günde bir kez gece yatmadan 2 -3 saat önce alınır . 
 
İlk hafta süresince normal doz, günde bir kez alınan  0,125 mg’dır (günde bir adet PRANOW 
0,125 mg tablet ya da günde yarım adet PRANOW 0 ,25 mg tablete eşdeğer) . 
 
 İlk hafta boyunca  
Tablet sayısı  Bir (1) PRANOW 0,125 mg 
tablet; ya da  
Yarım (1/2) PRANOW 0,25 mg 
tablet  7 
 Toplam günlük doz (mg)  0,125  
 
Semptomlarınız kontrol altına alınıncaya kadar doz, doktorunuz tarafından her 4 -7 günde bir 
arttırılacaktır (idame dozu - aşağıdaki tabloda gösterildiği şekilde).  
 
 İkinci hafta  Üçüncü hafta  Dördüncü hafta  
Tablet sayısı  1 adet PRANOW 
0,25 mg tablet  2 adet PRANOW 
0,25 mg tablet  3 adet PRANOW 
0,25 mg tablet  
Toplam günlük doz 
(mg)  0,25 0,5 0,75 
 
Günlük doz, 0 ,75 mg pramipeksol tuz dozunu aşmamalıdır.  
 
Tedaviye birkaç günden daha fazla ara verilirse, tedavi yeniden başlatılırken en düşük doz ile 
başlanmalıdır. Daha sonra dozu yeniden belirlerken, ilk defasında yapıldığı gibi yukarıda 
anlatılan doz artırımı uygulanmalıdır.  Bu konuda doktorunuza danışınız.  
 
Doktorunuz, 3 ay sonra tedavinizi yeniden değerlendirecek ve tedaviye devam edip 
etmeyeceğinize karar verecektir.  
 
Uygulama yolu ve metodu:  
Tabletler ağız yolundan alı nmalı ve su ile yutulmalıdır. PRANOW yiyeceklerle birlikte veya 
tek başına alınabilir.  
 
Değişik yaş grupları:  
Çocuklarda kullanımı:  
PRANOW’un çocuklar ve 18 yaşına kada r ergenlerdeki etkililiği ve güvenliliği 
belirlenmemiştir.  
 
Yaşlılarda kullanımı:  
PRANOW’un vücuttan atılma süresi yaşlılarda biraz daha uzayabilmektedir.  
 
Özel kullanım durumları:  
Böbrek yetmezli ği:  
Ağır böbrek yetmezliğiniz varsa , PRANOW sizin için uygun olamayabilir.  
 
Karaci ğer yetmezli ği:  
Emilen ilacın yaklaşık %90’ı böbrekler yoluyla atıldığı için, karaciğer yetmezliği olan 
hastalarda doz azaltımının gerekli olmadığı düşünülmektedir.  
 
Eğer PRANOW’un etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla PRANOW kullandıysanız  8 
 Eğer kullanmanız gerekenden daha fazla PRANOW almışsanız;  
- Doktorunuza veya en yakın hastanenin acil servisine derhal başvurunuz.  
- Kusma, huzursuzluk veya "4. Olası yan etkiler" bölümünde açıklanan yan etkilerden 
herhangi biri ortaya çıkabilir.  
 
PRANOW ’dan kullanmanız gerekenden fazlasını kullanmı şsanız, bir doktor veya eczacı ile 
konu şunuz.  
 
PRANOW kullanmayı unutursanız  
İlacınızı almayı unutursanız endişe etmeyiniz. Sadece o dozu atlayınız ve bir sonraki dozunuzu 
zamanında alınız. Unuttuğunuz dozu telafi etmeye çalışmayınız.  
 
Unutulan dozları dengelemek için çift doz almayınız.  
 
PRANOW ile tedavi sonlandırıldı ğında olu şabilecek etkiler  
Doktorunuzla görüşmeden PRANOW tedavisini sonlandırmayınız. Tedavinizin 
sonlandırılması gerekiyorsa, doktorunuz bunu ilaç dozunu yavaş yavaş azaltarak yapacaktır. 
Böylece belirtilerinizin kötüleşme riski azalacaktır.  
 
Eğer Parkinson hastas ıysanız, PRANOW tedavisini aniden sonlandırmayınız. Bu gruptaki  
ilaçların ani olarak kesilmesi büyük bir sağlık problemi olan ve "nöroleptik malign sendrom" 
olarak adlandırılan bir tıbbi duruma yol açabilir. Belirtiler arasında şunlar bulunur:  
 Kas hareket lerinin kaybı (akinezi)  
 Kaslarda sertlik  
 Ateş 
 Kan basıncında değişiklikler  
 Kalp atımlarının hızlanması (taşikardi)  
 Zihin karışıklığı (konfüzyon)  
 Şuur kaybı (örn eğin,  koma)  
 
Bu ilacın kullanımıyla ilgili başka sorularınız olursa, doktorunuza sorunuz.  
 
4. Olası yan etkiler nelerdir?  
Tüm ilaçlar gibi, PRANOW’un içeriğinde bulunan maddelere duyarlı olan kişilerde yan etkiler 
olabilir. Ancak bu yan etkiler ilacı kullanan herkeste ortaya çıkmaz.  
 
Aşağıdakilerden biri olursa, PRANOW’u kullanmayı durdurunuz ve D ERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyon lar (Örneğin, döküntü, kaşıntı, aşırı duyarlılık)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PRANOW’a karşı cid di alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  9 
  
Pramipeksol kullanımı esnasında, aşağıda kullanım alanlarına göre verilen yan etkiler 
bildirilmiştir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir.  
Seyrek: 1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  
Sıklığı bilinmeyen: Eldeki veriler ile belirlenemeyecek kadar az hastada görülebilir.  
 
Parkinson hastalığı için kullanım sırasında görülebilen yan etkiler:  
Çok yaygın:  
- El ve ayaklarda anormal, kontrol edilemeyen hareketler (diskinezi)  
- Uyku hali  
- Baş dönmesi  
- Bulantı  
 
Yaygın:  
- Alışılmadık şekilde davranma dürtüsü  
- Var olmayan şeyleri görme, işitme veya hissetme (halüsinasyonlar)  
- Zihin karışıklığı  (konfüzyon)  
- Bitkinlik  
- Uykusuzluk  (insomnia)  
- Genellikle bacaklarda olmak üzere aşırı sıvı toplanması (periferal ödem)  
- Baş ağrısı  
- Tansiyonun düşmesi  (hipotansiyon)  
- Anormal rüyalar  
- Kabızlık  (konstipasyon)  
- Çift görme, bulanık görme ve görme keskinliğinde azalma dahil, görme bozuklukları  
- Kusma  
- İştah azalması dahil kilo kaybı  
 
Yaygın olmayan:  
- Kişinin kendi iyilik halinin zarar görmesinden aşırı korku duyması (paranoya)  
- Sanrı  (delüzyon)  
- Gündüz vakti aşın uyku ve aniden uyuma  
- Hafıza kayıpları (amnezi)  
- Hareketsiz duramama ve hareketlerde artma (hiperkinezi)  
- Kilo artışı  
- Alerjik reaksiyonlar (Örneğin, döküntü, kaşıntı, aşırı duyarlık)  
- Bayılma  
- Kalp yetmezli ği (nefes darlığına veya eklemlerde şişme ye yol açabilen kalp problemleri )* 10 
 - Uygunsuz anti diüretik hormon (vücudun su dengesini düzenleyen hormon) salıverilmesi*  
- Huzursuzluk  
- Nefes almakta güçlük  (dispne)  
- Hıçkırık   
- Zatüree (akciğer enfeksiyonu -pnömoni ) 
- Kendinize ve başkalarına zarar verebilecek ve eng elleyemediğiniz bazı davranışlara yol açan 
bir dürtü, içgüdü veya arzu. Bunlar arasında şunlar bulunabilir:  
- Ciddi kişisel veya ailesel sonuçlara yol açmasına rağmen aşırı bir kumar oynama isteği  
- Seksüel ilginin değişmesi veya artması, ciddi endişe uyandıran davranışlar örneğin, seks 
güdüsünde artma  
- Kontrol edilemeyen aşırı alışveriş ve para harcama  
- Aşırı yeme (kısa sürede çok miktarda yemek yeme) veya kompülsif yemek yeme 
(normalde yediğiniz mik tardan ve açlığınızı doyurmaya yetecek miktardan daha fazla 
yeme)*  
- Bilincin bulanması, zihin karışıklığı, gerçeklik duygusunun kaybı (deliryum)  
 
Seyrek:  
- Gerginlik, coşku hissi veya aşırı heyecan (mani)  
 
Bilinmiyor:  
- PRANOW tedavisinin sonlandırılmasından veya dozun azaltılmasından sonra: depresyon 
(ruhsal çöküntü), apati (kayıtsızlık), anksiyete (endişe), bitkinlik, terleme veya ağrı (bu 
durum dopamin agonisti kesilme sendromu olarak adlandırılır).  
Bu davranışlardan herhangi biri ortaya çıkarsa doktorunuza bildiriniz. Doktorunuz, bu 
belirtilerle başa çıkma veya azaltma yollarını sizinle tartışacaktır.  
 
(*) ile işaretli yan etkiler için kesin bir sıklık tahmini mümkün değildir; çünkü pramipeksol ile 
tedavi edilen 2.76 2 hastanın yer aldığı klinik çalışmalarda bu etkiler gözlenmemiştir. Sıklık 
kategorisi muhtemelen " yaygın olmayan"dan daha büyük değildir.  
 
Huzursuz bacak sendromu hastalığında kullanım sırasında görülebilecek yan etkiler:  
Çok yaygın:  
- Bulantı   
 
Yaygın:  
- Uykusuzluk veya uyuklama hali gibi normal uyku düzenindeki değişiklikler  
- Yorgunluk  
- Baş ağrısı  
- Anormal rüyalar  
- Kabızlık  
- Baş dönmesi  
- Kusma  
 
Yaygın olmayan:  11 
 - Alışılmadık şekilde davranma  dürtüsü * 
- Kalp yetmezli ği (nefes darlığına veya eklemlerde şişme ye yol açabilen kalp problemleri )* 
- Uygunsuz antidiüretik hormon (vücudun su dengesini düzenleyen hormon) salıverilmesi*  
- El ve ayaklarda anormal, kontrol edilemeyen hareketler (diskinezi)  
- Hareketsiz duramama ve h areketlerde artma (hiperkinezi) * 
- Kişinin kendi iyilik halinin zarar görmesinden aşırı korku duyması (paranoya) * 
- Sanrı * 
- Hafıza kayıpları (amnezi)  
- Olmayan şeyleri duyma, görme veya hissetme  (halüsinasyonlar)  
- Zihin karışıklığı  (konfüzyon)  
- Gündüzleri aşırı uyku ve aniden uyuma  
- Kilo artışı  
- Tansiyon düşüklüğü (hipotansiyon)  
- Genellikle bacaklarda olmak üzere, aşırı sıvı toplanması  (periferal ödem)  
- Alerjik reaksiyonlar ( ör; döküntü, kaşıntı, aşırı duyarlık)  
- Bayılma  
- Huzursuzluk  
- Çift görme, bulanık görme ve görme keskinliğinde azalma dahil , görme bozukluk ları  
- İştah azalması dahil kilo kaybı  
- Nefes almakta güçlük  
- Hıçkırık   
- Zatüree (akciğer enfeksiyonu -pnömoni )* 
- Kendinize ve başkalarına zarar verebilecek bazı davranışlara yol açan bir dürtü, içgüdü veya 
arzunun engellenememesi . Bunlar arasında şunlar bulunab ilir:  
- Ciddi kişisel veya ailesel sonuçlara yol açmasına rağmen aşırı bir kumar oynama dürtüsü*  
- Seksüel ilginin değişmesi veya artması, sizde ve başkalarında ciddi endişe uyandıran 
davranışlar örneğin, seks içgüdüsünde artma*  
- Kontrol edilemeyen aş ırı alışveriş ve para harcama * 
- Aşırı yeme (kısa sürede çok miktarda yemek yeme) veya kompülsif yemek yeme 
(normalde yediğiniz miktardan ve açlığınızı doyurmaya yetecek miktardan daha fazla 
yeme)*  
- Mani ( gerginlik, coşku hissi veya aşırı heyecan)*  
- Bilincin bulan ması, zihin karışıklığı, gerçeklik duygusunun kaybı (deliryum)*  
 
Bilinmiyor:  
- PRANOW tedavisi durdurulduktan veya dozu azaltıldıktan sonra: Depresyon (ruhsal 
çöküntü), apati (kayıtsızlık), anksiyete  (endişe), bitkinlik, terleme veya ağrı ortaya çıkabilir 
(bu durum “dopamin agonisti kesilme sendromu” olarak adlandırılır).  
 
Bu davranışlardan herhangi biri ortaya çıkarsa doktorunuza bildiriniz. Doktorunuz, bu 
belirtilerle başa çıkma veya azaltma yollar ını sizinle tartışacaktır.  
 12 
 (*) ile işaretli yan etkiler için kesin bir sıklık tahmini mümkün değildir; çünkü pramipeksol ile 
tedavi edilen l.395 hastanın yer aldığı klinik çalışmalarda bu etkiler gözlenmemiştir. Sıklık 
kategorisi muhtemelen "yaygın olmaya n"dan daha büyük değildir.  
Eğer herhangi bir yan etki veya bu kullanma talimatında bahsi geçmeyen herhangi bir yan etki 
ile kar şılaşırsanız, doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.com.tr  sitesinde yer alan “ İlaç Yan Etki Bildirimi” ikonuna tıklayarak ya da 0800 
314 00 08 numaralı yan etki bildirim hattını arayarak Türkiye Farmakovijilans Merkezi’ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha  fazla bilgi edinilmesine katkı sağlamış olacaksınız.  
 
5. PRANOW’un saklanması  
PRANOW’u çocukların göremeyece ği, eri şemeyece ği yerlerde ve ambalajında saklayınız.  
25°C altındaki oda sıcaklığında saklayınız.  
 
Son kullanma tarihi  ile uyumlu olarak kullanınız.  
Ambalajdaki son kullanma tarihinden sonra PRANOW’u kullanmayınız.  
Eğer üründe ve/veya ambalajında bozukluklar fark ederseniz PRANOW’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:   Vitalis İlaç San. Tic. A.Ş.  
Esenler/İSTANBUL  
Telefon: 0 850 201 23 23  
Faks:  0212 481 61 11  
E-mail: info@vitalisilac.com.tr  
 
Üretim Yeri:   Neutec İlaç San. Tic. A.Ş.  
Arifiye / SAKARYA  
 
Bu kullanma talimatı (         ) tarihinde onaylanmıştır.  