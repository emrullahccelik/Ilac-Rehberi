1/11 
 KULLANMA TALİMATI  
 
APRANAX PLUS 550 mg/30 mg film kaplı tablet  
Ağızdan alınır.  
 
Etkin madde:  Her tablet 550 mg naproksen sodyum  ve 30 mg kodein fosfat içerir.  
 
Yardımcı maddeler:  Laktoz monohidrat  (sığır sütü nden elde edilen ), mikrokristalin selüloz, 
krospovidon (Kollidon CL), povidon (K -30), talk, koloidal silikondioksit, magnezyum stearat,  
Opadry II orange 33G23819 (Hidroksipropil metil selüloz, laktoz monohidrat  (sığır sütünden 
elde edilen) , FD&C yellow aluminum lake  (E110) , makrogol , titanyum dioksit, triasetin) . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave  sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyini z. 
• Bu talimatta yazılanlara aynen uyunuz. İlaç hakkında size önerilen dozun dışında yüksek  veya  düşük  doz kullanmayınız.  
 
 
Bu Kullanma Talimatında :  
1. APRANAX PLUS nedir ve ne için kullanılır?  
2. APRANAX PLUS 'ı kullanmadan önce dikkat edilmesi gerekenler  
3. APRANAX PLUS nasıl kullanılır?  
4. Olası yan etkiler nelerdir? 5. APRANAX PLUS 'ın saklanması  
Başlıkları yer almaktadır. 
 
1. APRANAX PLUS nedir ve ne için kullanılır ? 
 
Naproksen sodyum ve kodein, APRANAX PLUS’ın  etkin maddeleri dir. Naproksen sodyum, 
iltihap giderici ( antiinflamatuar ) ve ateş düşürücü etkiye sahip steroid olmayan  antiinflamatuar  
ilaçlar grubundandır. Kodein güçlü ağrı kesici özelliklere sahiptir.  
 APRANAX PLUS  10 ve 20 tabletlik ambalajlarda sunul maktadır.  
 
APRANAX PLUS yetişkinlerde ve 14 yaşından büyük çocuklarda tek başına veya ağrı kesici - 
iltihap giderici ilaçlarla (parasetamol veya naproksen ve diklofenak gibi ilaçlar) giderilemeyen 
kısa bir süre önce başlayan orta şiddette ağrıların ( romatizmal ağrılar,  kas ağrısı , sırt ağrısı, sinir 
ağrısı, migren, baş ağrısı, diş ağrısı ve ağrılı adet kanaması gibi) kısa süreli tedavisinde kullanılır.  
     2/11 
 2. APRANAX PLUS’ı  kullanmadan önce dikkat edilmesi gerekenler  
 
APRANAX PLUS’ı  aşağıdaki durumlarda  KULLANMAYINIZ  
 
 
Eğer;  
- APRANAX PLUS’  ın bileşenlerine, naproksen, naproksen sodyum veya kodein içeren 
ilaçlara karşı alerjiniz varsa ya da, asetilsalisilik asit veya diğer ağrı, ateş ve iltihaba etkili ilaçlar sizde deri döküntüsü, kurde şen, astım sendromu, nezle ve burun boşluklarında 
iltihaplanma oluşturuyorsa kullanmayınız.  Bu reaksiyonun ölümcül olma potansiyeli 
vardır.  
- Uykuda zaman solunum durması rahatsızlı ğınız nedeniyle yapılan bademcik  ve/veya 
geniz eti ameliyatı sonrasında, a ğrı kontrolü sa ğlamak amacıyla 18 yaş ından küçükseniz 
kullanmayınız.  
- Daha önce kullandığınız ağrı, ateş ve iltihaba etkili ilaçlardan biri sizde mide -bağırsak 
kanamasına veya harabiyetine neden olduysa veya halen aktif veya tekrarlayan mide ve duodenum ül seriniz varsa, iki veya daha fazla kez, teşhis konmuş ülser veya kanama 
geçirdiyseniz  - Şiddetli böbrek, karaciğer ya da kalp yetmezliğiniz varsa  
- Koroner arter bypass ameliyatından önce ve sonra  
- Emziriyorsanız veya hamileliğinizin son 3 ayındaysanız  
- Sarılık geliştiyse  
- Şiddetli baş ağrısı  durumlar ında 
- Akut alkol bağımlılığında  
- Solunum yollarında daralmayla giden hastalıklarda  
- Ani solunum baskılanması durumlarında  
- Komadaki hastalara verilmemelidir.  
- İçeriğindeki kodein nedeniyle, ba ğırsak hareketi baskılanmasından kaçınılan, barsağın 
bir bölümünün felç olması sonucu ba ğırsakların çalışamamasıyla karakterize bir hastalık 
olan paralitik ileus riski olan, karında gerginlik ve şişkinlik gelişen, barsağın ani 
iltihaplanmasıyla giden ülseratif ko lit veya antibiyotik kullanmaya bağlı gelişen ba ğırsak 
iltihabı (ör: pseudomembranöz kolit) veya zehirlenme sonucu oluşan ishal durumlarında 
kullanılmamalıdır.  
 Kalp damar sistemi ile ilgili riskler  
 - NSAİİ’ler ölümcül olabilecek trombotik (pıhtıla sma ile ilgili) olaylar, kalp krizi ve inme 
riskinde artı şa neden olabilir. Bu risk, kullanım süresine ba ğlı olarak artabilir. Kalp -damar 
hastalı ğı olan veya kalp damar hastalı ğı risk faktörlerini ta sıyan hastalarda risk daha yüksek 
olabilir.  
- APRANAX PLUS koroner arter “bypass” cerrahisi öncesi ağrı tedavisinde 
kullanılmamalıdır.  
 
Sindirim sistemi ile ilgili riskler  
 
- NSAİİ’ler kanama, yara olu şması,  mide veya bağ ırsak delinmesi gibi ölümcül olabilecek 
ciddi istenmeyen etkilere yol açarlar. Bu istenmeyen etkiler herhangi bir zamanda, önceden uyarıcı bir belirti vererek veya vermeyerek ortaya çıkabilirler. Ya şlı hastalar, ciddi olan bu 
etkiler bakımınd an daha yüksek risk altındadır.  3/11 
 -14 yaşından küçük çocuklarda kullanmayınız. 
 
APRANAX PLUS’ı aşağıdaki durumlarda DİKKATLİ KULLANINIZ  
 
Eğer;  
 Ağrı, ateş ve iltihaba etkili ilaçlar grubundan herhangi biri ile birlikte kullanmaktan 
kaçınınız. 
 Tedavi sağlamak için gerekli en kısa sürede, etkili en düşük dozu kullanarak, 
istenmeyen etkileri en aza indirebilirsiniz.  
 Önceden geçirilmiş ciddi bir mide bağırsak  rahatsızlığınız veya belirtiler varsa tedavinin 
herhangi bir anında ciddi olabilen kanama, ülser veya harabiyet gelişebilir. Oluşabilecek 
kanamaya bağlı olarak dışkı renginde koyulaşma, ağızdan kan gelmesi, hazıms ızlık 
bulguları ortaya çıkabilir. Ağrı, ateş ve iltihaba etkili ilaçlar ile ortaya çıkan ciddi mide 
bağırsak  rahatsızlıkların çoğu yaşlı ve güçsüz  hastalarda ortaya çıkmıştır. Bu nedenle 
ülser, kanama ve harabiyet gibi ciddi mide bağırsak  rahatsızlığınız v arsa doktorunuz 
tedaviye en düşük doz ile başlamanızı ve beraberinde koruyucu bazı ilaçlar (misoprostol veya proton pompa inhibitörleri) kullanmanızı önerecektir. Düşük doz asetilsalisilik asit veya mide bağırsak  kanamasına neden olabilecek başka ilaçlarla  kullanmanız 
gerektiğinde de koruyucu bir ilaç da almanız gerekecektir.  
 İltihaplı bağırsak  hastalığınız (ülseratif kolit, Crohn hastalığı) varsa, rahatsızlıklarınızın 
şiddetini arttırabileceğinden, ağrı, ateş ve iltihaba etkili ilaçları dikkatli kullanınız. Daha önce mide bağırsak  zehirlenmesi geçirdiyseniz her türlü karın rahatsızlığı belirtisi (ishal, 
kusma, kilo kaybı) halinde doktorunuza bildiriniz. Mide bağırsak  kanaması veya 
ülserasyon halinde APRANAX PLUS kullanmaya devam etmeyiniz. 
 Mide bağırsak  hastalığınız varsa APRANAX PLUS’ı mutlaka doktor kontrolünde 
kullanınız.  
 Diğer ağrı, ateş ve iltihaba etkili ilaçlar ile olduğu gibi mide bağırsak  rahatsızlıklarının 
sıklığı ve şiddeti, APRANAX PLUS dozu ve tedavi süresindeki artışla birlikte artabilir.  
 Ağızdan alınan doğum kontrol hapları,  varfarin gibi kan pıhtılaşmasını önleyen ilaçlar, 
asetilsalisilik asit gibi ülserasyon veya kanama riskini arttırabilen ilaçlarla kullanmanız gerekirse dikkatli olunuz.  
 Yaşlı hastalar, ciddi mide bağırsak  kanaması ve ha rabiyeti sıklığının artması ihtimaline 
karşı en düşük dozda APRANAX PLUS kullanmalıdır. 
 Yüz, boyun ve kollarda yaygın döküntüler, ateş, güçsüzlük ve eklem ağrıları ile seyreden bir hastalığınız (sistemik lupus eritematosus) varsa APRANAX PLUS kullanmaya de vam etmeyiniz, en kısa sürede doktorunuza başvurunuz. 
 Derinin pul pul olup dökülmesi, mukoza harabiyeti veya deride gözlenen aşırı duyarlılık 
hallerinde APRANAX PLUS kullanmaya devam etmeyiniz, en kısa sürede doktorunuza 
başvurunuz. 
 Alerji sonucu yüz ve boğazda şişme, bronşların daralması (astım) ve nezle gibi aşırı duyarlılık hallerinde dikkatli kullanınız. Astım veya alerjik hastalık ya da asetilsalisilik 
asit duyarlılığı olan hastalarda bronşlarda spazm oluşumu hızlanabilir. 
 Diğer ağrı, ateş ve iltihaba etkili ilaçlar ile olduğu  gibi, APRANAX PLUS böbrek 
hastalığı olan hastalarda dikkatli kullanılmalıdır. Kan hacminde veya böbrek kan 
akımında azalmaya yol açan bir rahatsızlığınız, kalp yetmezliğiniz, karaciğer fonksiyonlarınızda boz ukluk varsa dikkatli olunuz. Doktorunuz kullandığınız 
APRANAX PLUS dozunu azaltacaktır.  
 Diğer ağrı, ateş ve iltihaba etkili ilaçlar ile olduğu  gibi, APRANAX PLUS, karaciğer 
fonksiyon testinde bazı değerlerinizde yükselmelere neden olabilir. Karaciğer fonks iyonlarındaki bozulmayı gösteren belirti ve bulgulara karşı dikkatli olunmalıdır. 
(bulantı, halsizlik, uyuklamak, kaşıntı, sarılık, karnın sağ üst kısmında ağrı, nezle 4/11 
 benzeri semptomlar) Sarılık ve hepatit dahil olmak üzere şiddetli karaciğer 
rahatsızlıklarına karşı dikkatli olunmalıdır.  
 Naproksen sodyum, kanınızda, pıhtılaşmada görev alan trombositlerin kümeleşmesini azaltarak kanama zamanını uzattığından pıhtılaşma rahatsızlığınız varsa, doktor 
kontrolü altında APRANAX PLUS tedavisine devam ediniz. APRAN AX PLUS 
kullanırken, kanama riskiniz yüksekse veya kan pıhtılaşmasını önleyen bir ilaç 
kullanıyorsanız, kanama riskinde artış olabilir. 
 APRANAX PLUS kullanırken görme bozukluğunuz gelişirse göz muayenesi yaptırınız. 
 Ağrı, ateş ve iltihaba etkili ilaçların neden olduğu sıvı tutulması ve ödem oluşması 
riskine karşı yüksek tansiyon probleminiz veya kalp yetmezliğiniz varsa APRANAX 
PLUS kullanırken dikkatli olunuz.  
 Kontrol edilemeyen yüksek tansiyonunuz varsa, kalp yetersizliğine bağlı olarak solunum yetmezliği, ödem, karaciğerde büyüme ile belirgin bir hastalığınız varsa, kalbin yeterince kanlanmamasına bağlı bir hastalığınız varsa doktorunuzu mutlaka 
bilgilendiriniz. Doktorunuz APRANAX PLUS ile tedaviniz sırasında bu 
rahatsızlıklarınızı göz önünde bulunduracaktır.  
 Kalp damar hastalığı riskiniz yüksek olduğu durumlarda (yüksek tansiyon, şeker 
hastalığı, sigara kullanımı) doktorunuz, APRANAX PLUS ile uzun süreli tedaviniz için 
bu rahatsızlıklarınızı göz önünde bulunduracaktır.  
 Diğer ağrı, ateş ve iltihaba etkili ilaçlar ile olduğu, APRANAX PLUS hastanede 
yatılması veya ölümle sonuçlanabilen kalp krizi veya inme gibi ciddi yan etkilere neden 
olabilir. Ciddi kalp damar sistemini ilgilendiren olaylar herhangi bir uyarıcı belirti vermeden ortaya çıkabilmekle birlikte,  göğüs ağrısı, nefes darlığı, halsizlik, konuşmada 
zorluk gibi belirti ve bulgular gözlendiğinde, doktorunuza başvurunuz.  
 Su çiçeği geçiriyorsanız, APRANAX PLUS kullanımından kaçınınız.  
 Santral sinir sistemini baskılayan ilaç kullanıyorsanız kodeinle etki leşebilir ve kodein 
ilaç bağımlılığı yapabilir, bu durumlarda ilacı dikkatli kullanmanız gerekmektedir.   
 Kodein ilaç bağımlılığına yol açabilir. Özellikle uzun süreli kodein kullanımı sonrası 
oluşabilecek bağımlılık ilaç kesilmesini takiben yorgunluk, sin irlilik gibi bulgular 
şeklinde ortaya çıkabilir. Bu nedenle uzun süreyle kullanılacaksa doktor gözetiminde alınız.  
 Tiroid fonksiyonlarınız azalmış ise, ba ğırsaklarınızda iltihap gelişmişse, kasılmalarınız 
varsa, safra kesesi hastalığı veya safra taşınız varsa, sindirim sistemi organları ile ilgili operasyon geçirmişseniz, prostatınızda büyüme varsa,  tansiyonunuz düşmüşse, kas zafiyetiniz varsa,  solunum fonksiyonlarınız bozulmuş ise veya astımınız mevcutsa dikkatli kullanınız.  
 Şiddetli karaciğer yetmezliğiniz varsa kodeinin  karaciğer komasına yol açabileceği 
bilinmelidir.  Karaciğer fonksiyonları bozuk olanlarda düşük doz kullanımı 
düşünülmelidir. 
 Böbrek yetmezliğiniz varsa APRANAX PLUS ’ı dikkatli kullanınız.  
 Boşaltım sistemi operasyonlarından sonra direk id rar yolu çıkışı nı kasarak  idrar 
birikimine yol açabilir.   
 Kodein, böbrek üstü bezi tümöründe (feokromasitoma) histamin salınımını arttırarak böbrek üstü bezinden katekolaminlerin salgılanmasını arttırabilirler. 
 Solunum yollarında daralma ile seyreden astım hastalığınız mevcutsa, APRANAX PLUS’ı düşük dozlarda kullanınız; hastalık atakları sırasında kullanımından kaçınınız. 
 Kodein, karaciğerde CYP2D6 enzimi aracılığı ile yıkıldığından CYP2D6 enzimini 
baskılayan ila çlar ile birlikte kullanıldığında bu yıkım azalabilir veya tamamen 
durabilir. 5/11 
  Kodein 14 yaş ve üzeri çocuklarda solunum durması, solunumda baskılanma ve 
çocuklarda ölümlere neden olabilece ği için, kullanılması gerekiyorsa hekim 
kontrolünde dikkatli kullanılmalıdır.  
 Solunumu risk altında olan çocuklarda kodein kullanımı önerilmez.  
 Alzheimer hastalığı (unutkanlıkla karakterize hastalık) riski olanlarda dikkatli 
kullanılması gerekmektedir.  
 Naproksen sodyum tedavisine, böbreküstü bez fonksiyon testlerinden 48 saat önce geçici olarak ara verilmesi önerilir.  
 
Eğer başka bir hastalığınız varsa, bünyeniz alerjikse ve başka herhangi bir ilaç alıyorsanız doktorunuzu bilgilendiriniz.  
 “Bu uyarılar geçmişteki herhangi bir dönemde dahi olsa sizin için geçerliyse l ütfen doktorunuza 
danışınız.”  
APRANAX PLUS’ın  yiyecek ve içecek ile kullanılması  
 APRANAX PLUS , yemekle birlikte ya da yemek dışında alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Naproksen sodyum kullanımınız esnasında hamile ka lmanız zorlaşabilir. Hamilelik 
düşünüyorsanız veya hamile kalma ile il gili problemleriniz varsa dokto runuza söyleyiniz. 
 
Naproksen:  Naproksen sodyumun gebelikte, özellikle ilk ve üçüncü trimeste rde (üç aylık 
dönemde)  kullanımı, hastaya sağlayacağı yararlar ve getireceği risklerin gayet iyi bir şekilde 
değerlendirilmesini gerektirir. Çok gerekmedikçe gebelikte kullanılmamalıdır.  
 
Kodein: Çok gerekmedikçe gebelikte kullanılmamalıdır.  
 Tedavi niz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
Naproksen sodyum ve kodein anne sütüne geçebileceğinden, emziren annelerde APRANAX 
PLUS kullanımı tavsiye edilmez.  Bir hekim tarafından önerilmedikçe, emziren anneler 
APRANAX PLUS kullanmamalıdırlar.  
 
Araç ve makine kullanımı  
 
Kodeinin sakinleştirici etkisinden dolayı, APRANAX PLUS alan hastaların araç ve makine 
kullanımı sırasında dikkatli olmaları tavsiye edilmektedir.  
 
APRANAX PLUS’ın  içeriğinde bulunan bazı yardımcı maddeler hakkında önemli 
bilgiler  
 6/11 
 APRANAX  PLUS laktoz içerir. Eğer daha önceden doktorunuz tarafından bazı şekerlere karşı 
intoleransınız (dayanıksızlığınız) olduğu söylenmi şse bu tıbbi ürünü almadan önce 
doktorunuzla temasa geçiniz.  
 
APRANAX PLUS içinde bulunan FD&C yellow aluminum lake (E110) alerjik reaksiyonlara sebep olabilir.  
 
Diğer ilaçlar ile birlikte kullanımı 
 
APRANAX PLUS ve ağrı, ateş ve iltihaba karşı  etkili ilaçların birlikte uygulanması 
önerilmemektedir.  
 Mide asidini düzenleyen ilaçlar veya kolestiramin ile birlikte alırsanız APRANAX PLUS’ın  
etkisi gecikebilir.   Naproksen sodyum, kanda, albumin olarak adlandırılan bir proteine bağlanır. Kumarin tipi kanda pıhtılaşmayı önleyen ilaçlar, sülfonilüreler, hidantoinler, diğer ağrı, ateş ve iltihaba etkili (NSAİ) ilaçlar ve asetilsalisilik asit gibi albumine bağlanan diğer ilaçlarla etkileşebileceğinden 
doktorunuz APRANAX PLUS  dozunu ayarlayacaktır. Naproksen sodyum, trombosit olarak 
adlandırılan ve bir araya gelerek kanın pıhtılaşmasında rol alan hücrelerin aktivitesini azaltarak 
pıhtılaşmayı geciktirebilir.  
 Varfarin  (pıhtılaşmayı geciktiren bir ilaç) ile birlikte kullanıldığında sindirim sisteminde 
kanama yapma üzerindeki etkileri artar.  
 Siklooksijenaz -2 selektif inhibitörleri dahil diğer  (ağrı kesiciler): Yan  etki riski 
artabileceğind en iki ya da daha fazla NSAİİ (Aspirin dahil)’in birlikte kullanımından 
kaçınılmalıdır.  
 Furosemid gibi idrar söktürücü ilaçlarla birlikte kullanıldığında, bu ilaçların etkisini azaltabilir.  
İdrar söktürücüler  NSAİİ’lerin böbrek zararı  riskini arttırabilir.  
 Apranax PLUS’ın içinde bulunduğu ağrı, ateş ve iltihaba etkili ilaçlar, kalbin kasılma gücünü arttıran glikozidlerle birlikte kullanıldıklarında, kalp yetmezliğini şiddetlendirebilir, böbrekten atılımlarını etkileyerek kan konsantrasyonlarını arttırabilir.  
 Bağışıklık sistemini bask ılayan bir ilaç olan Siklosporin ve Takrolimus ile birlikte 
kullanıldığında böbrek hasarı riski artabilir.  
 Mide ve ince bağırsak ülseri tedavisinde kullanılan Mifepriston ile birlikte kullanıldığında, Mifepristonun etkisini azaltabilir.  
 Probenesid (ürik asit atılımını artıran bir ilaç)  ile birlikte kullanılması, naproksen sodyumun 
daha kısa sürede daha yüksek etki göstermesine neden olabileceğinden dikkatli olunmalıdır.  
 Metotreksat (kanser ve bazı romatizmal hastalıkların tedav isinde kullanılan bir ilaç) ile birlikte 
kullandığınızda dikkatli olunuz. Naproksen sodyum, metotreksatın vücuttan atılımını azaltabilir ve metotreksatın yan etkilerinin görülmesine neden olabilir. NSAİİ’ler ile metotreksatı eş 
zamanlı kullanmaktan kaçınılmalıdır.  
 7/11 
 Yüksek tansi yon tedavisi için kullanılan propranol ve diğer beta blokörlerin etkisini azaltabilir. 
Naproksen sodyum ve diğer ağrı, ateş ve iltihaba etkili ilaçlar, yüksek tansiyon tedavisinde 
kullanılan ilaçların etkisini azaltabilir ve ADE inhibitörlerinin böbrek has arı riskini arttırabilir.  
Bu nedenle söz konusu kombina syon dikkatli uygulanmalıdır ve  özellikle yaşlılarda olmak 
üzere hastaların kan basınçları periyodik olarak takip edilmelidir.  
Ağrı, ateş ve iltihaba etkili ilaçlar, insan bağışıklık yetersizliği virü sünün (HIV) de dahil olduğu 
retrovirüslere etkili Zid ovudin ile birlikte kullanıldığında kan hastalıkları riskini arttırabilir.  
 
Lityum (ruhsal hastalıklarda kullanılır)  ile birlikte kullanıldığında lityum kan seviyesinde 
yükselme ve buna bağlı yan etkile r görülebilir.  
 
Kodein; Monoamin oksidaz sınıfından olan ve depresyon tedavisinde kullanılan ilaçlarla etkileşim ve geçimsizlik yaptığından bu ilaçlarla birlikte kullanılmamalıdır. Narkotik ağrı 
kesiciler, alkol, genel anestezikler, trankilizanlar (bir gru p sakinleştirici ilaç), uykuya sebep 
olan merkezi sinir sistemi baskılayıcı ilaçlar, alerji tedavisinde kullanılan antihistaminikler, 
iskelet -kas gevşeticilerinin etkilerini arttırıp merkezi sinir sistemi baskılanmasına neden 
olabilir.  
 Sindirim sistemi ilaçlarından bağırsak  hareketlerini yavaşlatan ilaçlarla (atropin) ile birlikte 
kullanıldığında ciddi kabızlığa ve/veya idrarın sidik torbasında birikmesine neden olabilir.  
 Sindirim sistemi hareketlerini artıran ve bulantı- kusma tedavisinde kullanılan ilaçlarla 
(metoklopramid, domperidon) birlikte alındığında sindirim sistemi hareketlerini baskılayabilir. 
İshal tedavisinde kullanılan ilaçlar (loperamid, kaolin) ile birlikte alındığında ciddi kabızlık gelişebilir . 
 Opioid tersi etki gösteren ilaçlarla ( Ör.: Bupreno rfin, naltrekson, nalokson)  birlikte kullanımı 
eksiklik semptomlarına yol açabilir.  
 
Kalp ritim bozukluğunda kullanılan kinidin ile birlikte kullanımı, ağrı kesici etkisini azaltabilir.  
 
Anestezik ve antipsikotiklerle birlikte kullanımında sedatif (sakinleştirici) ve tansiyon düşürücü etkisinde artış görülebilir.  Depresyon tedavisinde kullanılan ilaçların bazıları ile sakinleştirici 
etkide artış görülebilir.  Tansiyon tedavisi nde kullanılan ilaçların tansiyon düşürücü etkilerinde 
artış görülebilir. 
 
Bir antibiyotik olan siprofloksasin ile birlikte kullanımından kaçınılmaldır. 
 HIV tedavisinde kullanılan ritonavir, kalp ritim bozukluğpunda kullanılan meksiletin, mide asit yüksekliğinin tedavisinde kullanılan simetidin ile birlikte kullanı mında dikkatli olunmalıdır.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza v eya eczacınıza bunlar hakkında bilgi veriniz.  
 
3. APRANAX PLUS  nasıl kullanılır ? 
 
Uygun kullanım ve d oz/uygulama sıklığı için talimatlar:  
APRANAX PLUS’ın  doz ayarlaması kullanılacağı duruma göre bir hekim tarafından 
düzenlenmelidir. 
Tedaviye başlangıç dozu günde 1 tablettir.  8/11 
 Tedaviyi sürdürme dozu günde 1 – 2 tablettir.  
Günlük doz sabah ve akşam birer tablet alınabileceği gibi, günde 1 tane kullanılacaksa, doz 
sabah veya akşam da alınabilir.  APRANAX PLUS , günde 2 tabletten daha fazla miktarda kullanılmamalıdır.  
Semptomları kontrol etmek için en düşük etkili doz gereken en kısa tedavi süresinde 
kullanılarak istenmeyen etkiler azaltılabilir.  
 Uygulama yolu ve metodu:   
APRANAX PLUS  tabletler ağızdan, aç ya da tok karnına, bir bardak su ile alınır. 
 
Değişik yaş grupları:  
Çocuklarda kullanımı:  
14 yaşından küçük çocuklarda kullanılmamalıdır. 
14-18 yaş arası çocuklarda günlük kodein maksimum dozu 240 mg’ı geçmemelidir. Bu doz  gün 
içinde dörde bölünerek altı şar saatten az ara vermemek ko şuluyla alınabilir. Etkili olan en  düşük 
doz ve en kısa tedavi s üresi tercih edilmelidir. E ğer ağrı tedavisinde ba şarı sağlanamadıysa 
tedavi süresi 3 gün ile sınırlandırılmalı, tedavi hekiminiz tarafından tekrar  değerlendirilmelidir.  
 
Yaşlılarda kullanımı:  
Yaşlılarda ilacın vücuttan atılımı azalabileceğinden doz konus unda dikkatli olunmalı, etkili en 
düşük doz  en kısa tedavi süresinde  kullanılmalıdır.  
Özel kullanım durumları:  
Böbrek yetmezliği: Böbrek fonksiyonları bozuk olanlarda düşük doz kullanılmalıdır. Ciddi 
böbrek yetmezliğiniz var sa bu ilaç kullanılmamalıdır.  Tedavi sırasında hastanın böbrek 
fonksiyonlarının bir hekim tarafından gözlenmesi tavsiye edilir. 
Karaciğer yetmezliği:  Karaciğer fonksiyon bozukluğu olan hastalarda düşük doz 
kullanılmalıdır.  
 
Eğer APRANAX PLUS’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla APRANAX PLUS  kullandıysanız  
 
Kullanmanız gerekenden daha fazla APRANAX PLUS kullandıysanız baş ağrısı, kasılm alar, 
mide yanması, ağız kuruluğu, bulantı, kusma, karın ağrısı, dışkıda kan gelmesi, nadiren ishal, 
oryantasyon bozukluğu, uyuşukluk, sersemlik, kulak çınlaması, baygınlık, solunumda 
zayıflama, göz bebeklerinde küçülme, terleme, çarpıntı, ateş basması, koma  gözlenebilir.  
 
APRANAX PLUS’  dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
APRANAX PLUS’ı  kullanmayı unutursanız  
 
Unutulan dozları dengelemek için çift doz kullanmayınız.   
APRANAX PLUS  ile tedavi sonlandırıldığında oluşabilecek etkiler  
 
APRANAX PLUS  tedavisi sonlandırıldığında, herhangi bir olumsuz etki oluşması beklenmez. 
 
 9/11 
 4. Olası yan etkiler  nelerdir?  
 
Tüm ilaçlar gibi, APRANAX PLUS’ın  içeriğinde bulunan maddelere duyarlı olan kişilerde yan 
etkile r olabilir.  
 
Aşağıdakilerden biri olursa, APRANAX PLUS’ın  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Yüz, dil ve dudaklarda şişme  
• Nefes almada güçlük  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin APRANAX PLUS’a  karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az birinde görülebilir.  
Yaygın   : 10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek   :1.000 hastanın birinden az, fakat 10.000 hastanın birinden fazla 
görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyo r. 
 
Yaygın:  
• Kanın pıhtılaşmasında rol alan hücrelerin aktivitesini azaltarak pıhtılaşmada gecikme  
• Vücudun çeşitli yerlerinde gözlenen morarma  
• Sersemlik hissi, uyuşukluk, baş dönmesi, ışığa hassasiyet, baş ağrısı  
• Uykuya eğilim 
• Kulak çınlaması  
• Zor nefes alm a 
• Mide yanması, bulantı, kusma, karında rahatsızlık hissi, kabızlık  
• Kaşıntı, deri döküntüsü, ciltte lekelenme  
• Ayak bileklerinde şişme  
 
Yaygın olmayan:  
• Görmede bulanıklık  
• Duyma bozukluğu  
• Çarpıntı  
• Kusma  
• Dışkıda veya kusmukta kan veya kahve telvesi gibi siyah renk (sindirim sistemi 
kanaması),  
• Midede ülser ve harabiyet  
• Ağızda gözlenen iltihap 
• Susama hissi, hazımsızlık, ishal  
• Kadında kısırlık 
• Terleme  10/11 
 Seyrek:  
• Bazı kan hücrelerinin eksikliği ile meydana gelen kansızlık hastalığı, kandaki beyaz 
hücrelerin sayısının  azalması, kanın pıhtılaşmasında rol alan trombosit sayısının 
azalması  
• Burun ve diş eti kanaması, enfeksiyon hastalıklarına yakalanma sıklığında artış, solukluk 
ve halsizlik (kemik iliği baskılanması),  
• İştah azlığı  
• Depresyon, uyku bozukluğu, uykusuzluk,  kabus görme  
• Sinirlilik, öfori, konsantrasyon yeteneğinde azalma, öğrenme fonksiyonlarında bozulma  
• Şiddetli baş ağrısı, ense sertliği, bulantı, kusma ve bilinç bulanıklığı (aseptik menenjit), 
• Havale, koma, zihinsel fonsiyonların zayıflaması, uyuşma, boyun tutulması, bulantı, 
kusma, baş ağrısı, ateş, yer -zaman algısında bozulma semptomları ile görülen beyin zarı 
iltihaplanması 
• Görme sinirinin ödemli iltihabı, göz bebeğinin küçülmesi, çift görme  
• Kan basıncında yükselme  
• Kalp yetmezliği  
• Hırıltılı ya da zor nefes  alma (astım nöbeti),  
• Damar iltihaplanması  
• Zatüre  
• Şiddetli karın ağrısı (mide ülseri veya pankreatit),  
• Kan kusma  
• Ağız kuruluğu, boğazda rahatsızlık hissi  
• Gözlerde ve deride sarılık (karaciğer işlev bozukluğu)  
• Ölümcül hepatit, sarılık (iştahsızlık, halsizlik, karaciğer fonksiyon testlerinde 
anormallikler)  
• Terleme  
• Saç dökülmesi  
• Deri içi sıvı dolu kabarcıklarla deri soyulmaları ve doku kaybı ile seyreden ciddi bir hastalık (toksik epidermal nekroliz), 
• Ağızda ve vücudun diğer alanlarında su toplanması ş eklinde veya farklı büyüklüklerde 
kırmızı döküntülerle seyreden hastalık (eritema multiforme), 
• Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları ve ateş ile seyreden ciddi hastalık hali (Steven- Johnson sendromu),  
• Deride yaygın kızarıklıkla birlikte kaşıntılı döküntüler  
• Cilt problemleri ve deride döküntü, kabarıklıklar  
• Kurdeşen  
• Kas zayıflığı  
• İdrarda kan gelmesi  
• Böbrek rahatsızlıkları  
• Üşüme hissi, ateşlenme, keyifsizlik, yorgunluk  
 
Bilinmiyor:  
• Döküntü, ürtiker, kaşıntı, nefes almada güçlük, artmış terleme veya ateş basması gibi 
aşırı duyarlılık reaksiyonları 
• Mide yanması  
• Kabızlık  
• Barsakların iltihabı  
• Kas ağrısı  11/11 
 • Yüz, boyun ve kollarda yaygın döküntüler, ateş, güçsüzlük ve eklem ağrıları ile seyreden 
hastalık (sistemik lupus eritematosus)  
• Halsizlik  
• Nöbet geçirme  
• Tansiyon düşüklüğü  
• Barsaklarda tıkanma  
• Pankreas iltihabı  
• Solunumun zayıflaması  
 
Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi”  ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. APRANAX PLUS’ın  saklanması   
 
APRANAX PLUS’ı  çocukların göremeyeceği, erişemeyeceği yerlerde ve ambalajında 
saklayınız. 
 25ºC ’nin altında oda sıcaklığında ve orijinal ambalajında saklayınız.  
 
Son kullanma tarihiyle uyumlu olarak kullanınız. 
 
Ambalajdaki  son kullanma tarihinden sonra APRANAX PLUS’ı kullanmayınız. 
 Eğer üründe ve/veya ambalajında bozukluklar fark ederseniz APRANAX PLUS’ı  
kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 
Ruhsat s ahibi:   
Abdi İbrahim  İlaç San. ve Tic.  A.Ş.  
Reşitpaşa Mahallesi Eski Büyükdere C ad. No:4 34467 
Maslak / Sarıyer / İstanbul  
 Üreti m yeri:  
Abdi İbrahim  İlaç San. ve Tic.  A.Ş.  
Orhan Gazi  Mahallesi, Tunç Caddesi No: 3  
Esenyurt / İstanbul  
 Bu kullanma talimatı ../ ../…. tarihinde onaylanmıştır.  