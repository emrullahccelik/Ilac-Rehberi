KISA ÜRÜN BİLGİSİ
1. Ürünün İsmi
LUNZA film kaplı tablet
2. Kalitatif ve Kantitatif Bileşim
Etkin madde:
Her 1 film kaplı tablet, 0,08157 g Güney Afrika Sardunyası (Pelargonium sidoides DC
ve/veya Pelargonium reniforme Curt.) kökü kuru ekstresi (DER 4 – 25 : 1) içerir.
Ekstraksiyon çözücüsü olarak %11 etanol (a/a) kullanılmaktadır.
Yardımcı madde(ler):
Her 1 film kaplı tablet
Laktoz monohidrat (inek sütünden elde edilen) 100 mg/tb
Yardımcı maddeler için Bölüm 6.1’e bakınız.
3. Farmasötik Form
Film kaplı tablet
Yuvarlak kiremit renkli film kaplı tablet
4. Klinik Özellikler
4.1. Terapötik Endikasyonlar
LUNZA; soğuk algınlığı, bronşit ve sinüzit gibi akut üst solunum yolları hastalıklarının boğaz
ağrısı, öksürük, burun akıntısı veya tıkanıklığı gibi belirtilerinin hafifletilmesinde kullanılır.
4.2. Dozaj ve Uygulama Yöntemi
Dozaj/uygulama sıklığı ve süresi:
Hekiminiz tarafından başka şekilde tavsiye edilmediği takdirde;
Yetişkin ve gençlerde (12 yaş üzeri):
Günde 3 kez 1 tablet (3 x 1 tablet)
Çocuklar (6-12 yaş):
Günde 2 kez 1 tablet (2 x 1 tablet)
1 / 66 yaşın altındaki çocuklarda kullanılması tavsiye edilmemektedir.
Gebeler ve emziren anneler tarafından kullanımı önerilmemektedir.
Uygulama yöntemi:
LUNZA sadece ağızdan kullanım içindir.
LUNZA, bir bardak su ile birlikte çiğnenmeden alınmalıdır.
Belirtiler geçtikten sonra tekrarlanmaması için 2-3 gün daha kullanılması önerilmektedir.
Tedavi süresi 2 haftayı aşmamalıdır.
Özel popülasyonlara ilişkin ek bilgiler
Böbrek/karaciğer yetmezliği
Yeterli veri bulunamadığından böbrek/karaciğer yetmezliği olan hastalarda kullanılmamalıdır.
Pediyatrik popülasyon
6 yaşın altındaki çocuklarda kullanılması tavsiye edilmemektedir.
Geriyatrik popülasyon
Yeterli veri bulunmamaktadır.
4.3. Kontrendikasyonlar
LUNZA, aşağıdaki durumlarda kullanılmamalıdır:
· Etkin maddeye veya yardımcı maddelerden herhangi birine karşı aşırı duyarlılık,
· Kanama eğiliminin yüksek olduğu durumda,
· Kan pıhtılaşmasını azaltıcı ilaçların kullanımı sırasında,
· Bu alanda, yeterli veri olmadığından karaciğer ve böbrek yetmezliği olanlarda.
4.4. Kullanım İçin Özel Uyarılar ve Önlemler
LUNZA kullanılmasına rağmen birkaç gün süren ateşte, nefes darlığı veya kanlı balgam
olması durumlarında ya da belirtiler bir hafta içinde gelişme göstermezse hasta derhal bir
hekime danışmalıdır.
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer Tıbbi Ürünler ile Etkileşimler ve Diğer Etkileşim Şekilleri
2 / 6İmmün sistem üzerine etkili ilaçlarla etkileşim gösterebilir.
Ancak, LUNZA’nın pıhtılaşma ölçütlerindeki potansiyel etkisi nedeniyle bu ürün
antikoagülan etkilerini arttırabilir ve bu yüzden bu ilaçlarla birlikte kullanılmamalıdır (bkz:
bölüm 4.3).
Cerrahi müdahalelerden 2 hafta önce kullanımı bırakılmalıdır.
Özel popülasyonlara ilişkin ek bilgiler:
Herhangi bir özel popülasyonda etkileşimine dair bir çalışma yapılmamıştır.
4.6. Gebelik ve Laktasyon
Genel tavsiye
Çocuk doğurma potansiyeli bulunan kadınlar/Doğum kontrolü
Konuyla ilgili herhangi bir çalışma yapılmamıştır.
Gebelik dönemi
LUNZA’nın gebelikte kullanımına dair herhangi bir çalışma bulunmadığından
kullanılmamalıdır.
Laktasyon dönemi
Emzirme sırasında kullanımına dair veri bulunmadığından, bu hastalarda LUNZA
kullanılmamalıdır.
Üreme yeteneği (fertilite)
Konuyla ilgili herhangi bir çalışma bulunmamaktadır.
4.7. Araç ve Makine Kullanma Yeteneği Üzerindeki Etkiler
LUNZA’nın araç ve makine kullanma kabiliyeti üzerinde etkisine ilişkin bir çalışma
bulunmamaktadır.
4.8. İstenmeyen Etkiler
İstenmeyen etkilerin meydana gelme sıklıklarına göre sınıflandırılması için aşağıdaki
terminolojiler kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
3 / 6Seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Gastrointestinal hastalıklar:
Yaygın olmayan: Mide ağrısı, ekşimesi, bulantısı, kusma, ishal.
Çok seyrek: Karaciğer işlevlerinde sıkıntı belirtileri (karaciğer toksisitesi, hepatit, karaciğer
enzim değerlerinde artış gibi)
Ağız ve burun hastalıkları:
Seyrek: Diş etlerinde veya burunda hafif kanamalar.
Deri hastalıkları:
Seyrek: Hipersensitivite reaksiyonları (kurdeşen, kaşıntı).
Kardiyovasküler hastalıklar:
Çok seyrek: Yüzde ödem (şişlik), nefes tıkanması ve kan basıncında düşme.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9. Doz Aşımı
Aşırı doz etkileri bilinmemektedir. Aşırı doz vakaları ile ilgili veri olmasa da aşırı dozun yan
etkileri arttırması muhtemeldir. Bu gibi durumlarda semptomatik tedavi uygulanmalıdır.
5. Farmakolojik Özellikleri
5.1. Farmakodinamik Özellikleri
Farmakoterapötik grup: Diğer soğuk algınlığı preparatları
ATC kodu: R05X
4 / 6Güney Afrika Sardunyası (Pelargonium sidoides DC ve/veya Pelargonium reniforme Curt.)
kökü kuru ekstresi ile yapılan araştırmalar, söz konusu maddenin bronşit, sinüzit, anjin ve
rinofarenjit olgularında etkili olduğu sonucunu ortaya çıkarmıştır. Araştırmalara göre bu
ekstre, antiviral özelliklere de sahiptir. Ayrıca Stafilokok ve Streptokoklar üzerine de
antibakteriyel etkisi olduğu gözlenmiştir. Bunun dışında, organizmanın bağışıklık sistemini
güçlendirdiği ve balgam söktürücü etkiye sahip olduğu da bildirilmiştir.
5.2. Farmakokinetik Özellikleri
Farmakokinetik özellikler ile ilgili veri bulunmamaktadır.
5.3. Klinik Öncesi Güvenlilik Verileri
Farmakokinetik ve toksikolojik özellikleri ile ilgili bölümler sınırlı olmakla birlikte, klinik
öncesi veriler Güney Afrika Sardunyası (Pelargonium sidoides DC ve/veya Pelargonium
reniforme Curt.) kökü kuru ekstresi preperatlarının kullanımının güvenli olduğuna işaret
etmektedir.
6. Farmasötik Özellikleri
6.1. Yardımcı Maddelerin Listesi
Mikrokristalin selüloz Tip 101
Laktoz monohidrat
Polivinilprolidon K30 (Kollidon 30)
Maltodekstrin
Kroskarmelloz sodyum
Aerosil 200
Magnezyum stearat
Nutrafinish Dietary Supplement Coating 149F265007 Brown
- Polivinil Alkol
- Makrogol
- Talk
- Sarı Demir Oksit
- Titanyum Dioksit
- Kırmızı Demir Oksit
- Ferrosoferrik Oksit/Siyah Demir Oksit
6.2. Geçimsizlikler
Bilinmemektedir.
5 / 66.3. Raf Ömrü
24 ay
6.4. Özel Saklama Önlemleri
25°C’nin altındaki oda sıcaklığında saklanmalıdır.
6.5. Ambalajın Yapısı ve İçeriği
Ürün kutuda, her blister 10 tablet içerecek şekilde, 2 adet Al/PVC blister ve bir adet kullanma
talimatı ile birlikte kullanıma sunulmuştur.
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Özel koşullar bulunmamaktadır.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği" ne uygun olarak imha edilmelidir.
7. Ruhsat Sahibi
Dr. Sertus İlaç Sanayi ve Ticaret Ltd. Şti.
Bağcılar/İstanbul
8. Ruhsat Numarası
2024/294
9. İlk Ruhsat Tarihi veya Ruhsatın Yenilenme Tarihi
İlk ruhsat tarihi: 14.08.2024
Ruhsat yenileme tarihi:
10. KÜB Yenileme Tarihi
6 / 6