KISA ÜRÜN BİLGİSİ
1. BEŞERİ TIBBİ ÜRÜNÜN ADI
EBİCOMB 10 mg/10 mg efervesan tablet
2. KALİTATİF VE KANTİTATİF BİLEŞİM
Etkin maddeler:
Donepezil hidroklorür 10 mg
Memantin hidroklorür 10 mg
Yardımcı maddeler:
Sodyum hidrojen karbonat 300 mg
Monosodyum sitrat 1015 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet
Beyaz renkli, düz yüzeyli, yuvarlak efervesan tabletler
4. KLİNİK ÖZELLİKLER
4.1. Terapötik endikasyonlar
EBİCOMB orta ve şiddetli Alzheimer tipi demansın semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Tedavi, Alzheimer hastalığı tanı ve tedavisinde deneyimli bir hekim tarafından başlatılmalı ve
kontrol edilmelidir.
Yetişkinler / Yaşlılar: Tedaviye 5/5 mg/gün (günde tek doz) ile başlanır. EBİCOMB
akşamları yatmadan hemen önce oral olarak alınmalıdır. Tedaviye verilecek en erken klinik
cevapların alınması ve EBİCOMB kararlı durum konsantrasyonlarına ulaşabilmesi için 5/5
mg/gün’lük doza en az 4–6 hafta süreyle devam edilmelidir. 5/5 mg/gün dozu ile 4–6 hafta
devam ettirilen tedavinin ardından hastanın donepezil hidroklorür ve memantin hidroklorür
ihtiyacına göre EBİCOMB dozu 5/10 mg/gün veya 5/20 mg/gün veya 10/10 mg/gün veya
10/20 mg/gün’e (günde tek doz) çıkarılabilir. Donepezil hidroklorürün önerilen en yüksek
günlük dozu 10 mg’dır. Memantin hidroklorürün önerilen en yüksek günlük dozu 20 mg’dır.
Uygulama şekli:
EBİCOMB ağızdan kullanım içindir.
EBİCOMB, her gece yatmadan önce bir bardak suda eritilerek içilir. Suda çözülerek
kullanıma hazırlanan ilaç bekletilmeden içilmelidir. Efervesan tabletler çiğnenmemeli ve
yutulmamalıdır.
1Özel popülasyonlara ilişkin ek bilgiler:
Böbrek yetmezliği:
Donepezil hidroklorürün klirensi bu şartlardan etkilenmediğinden, böbrek bozukluğu olan
hastalara benzer bir doz programı uygulanabilir. Hafif şiddette böbrek yetmezliği olan
hastalarda (kreatinin klirensi 50-80 ml/dak) memantin hidroklorürün dozunun ayarlanması
gerekmez. Orta şiddette böbrek yetmezliği olan hastalarda (kreatinin klirensi 30-49 ml/dak)
memantin hidroklorürün günlük dozu 10 mg olmalıdır. Tedavinin en az 7 günü boyunca iyi
tolere edilirse, standart titrasyon programı uygulanmak koşuluyla, günlük doz, 20 mg
düzeyine artırılabilir. Ağır böbrek yetmezliği olan hastalar (kreatinin klirensi 5-29 ml/dak)
için memantin hidroklorürün günlük dozu 10 mg olmalıdır.
Karaciğer yetmezliği:
Donepezil hafif ve orta şiddetli karaciğer yetmezliğinde ilaca olası maruziyet artışı nedeniyle,
bireysel tolerabiliteye göre doz ayarlaması yapılmalıdır. Stabil alkolik sirozu olan 10 hasta ile
yapılan bir çalışmada donepezil hidroklorürün klirensi, yaş ve cinsiyet yönünden eşlenmiş 10
sağlıklı bireyinkine göre %20 azalmıştır.
Hafif veya orta şiddetli karaciğer yetmezliği olan hastalarda (Child-Pugh A ve Child-Pugh B)
memantin hidroklorürün doz ayarlamasına gerek yoktur. Ağır karaciğer yetmezliği olan
hastalarda memantin hidroklorür kullanımı hakkında veri bulunmamaktadır. Ağır karaciğer
yetmezliği olan hastalarda memantin hidroklorür kullanılması önerilmez.
Pediyatrik popülasyon:
EBİCOMB’un çocuklar ve adolesanlar üzerindeki güvenlilik ve etkililiği saptanmamıştır. Bu
nedenle 18 yaşından küçük çocuklarda kullanılması önerilmez.
Geriyatrik popülasyon:
EBİCOMB geriyatrik popülasyonda yukarıda belirtilen dozlarda kullanılabilir. Memantin
hidroklorür ile yapılan klinik çalışmalara göre, 65 yaş üstü hastalara önerilen doz, yukarıda
anlatıldığı gibidir. Aslen donepezil hidroklorürün farmakokinetiğinin yaş ile olan ilişkisini
incelemek amacıyla bir çalışma yapılmamıştır. Ancak ilacın tedavi süresince Alzheimer’lı
yaşlı hastalarda takip edilen ortalama plazma konsantrasyonları genç sağlıklı gönüllülerde
görülen ile karşılaştırılabilir durumdadır.
4.3. Kontrendikasyonlar
Memantin hidroklorüre, donepezil hidroklorüre, piperidin türevlerine ya da EBİCOMB’un
içeriğindeki maddelerden herhangi birine karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Donepezil hidroklorür
Tedavi, Alzheimer tipi demans tanısını koymakta ve hastalığı tedavi etmekte deneyimli olan
bir doktor tarafından başlatılmalı ve yönlendirilmelidir. Tanı, kabul edilen yönergelere (örnek,
DSM IV, ICD 10) göre konulmalıdır. Donepezil tedavisi, sadece hastanın ilaç alımını düzenli
kontrol edebilecek sorumlu bir kişi (hasta yakını, bakıcı vb.) olduğu zaman başlatılmalıdır.
2Hasta ilaçtan terapötik fayda sağladığı müddetçe, tedavi devam etmelidir. Bu sebeple,
donepezilin klinik avantajları belli sürelerle tekrar değerlendirilmelidir. Terapötik etkinin
varlığına dair kanıt kalmadığı zaman ilacın kesilmesine karar verilmelidir. Kişilerin
donepezile verecekleri yanıt önceden tahmin edilemez.
EBİCOMB’un şiddetli Alzheimer tipi demans, diğer demans tipleri veya diğer hafıza
bozuklukları (örn. Amnestik Hafif Kognitif Bozukluk) olan hastalarda kullanımı
araştırılmamıştır.
Anestezi: Bir kolinesteraz inhibitörü olan donepezil, anestezi sırasında süksinilkolin tipi kas
gevşemesini arttırabilir.
Kardiyovasküler Durumlar: Kolinesteraz inhibitörleri farmakolojik etkileri nedeniyle kalp
atışı üzerinde vagotonik etkiler (bradikardi gibi) oluşturabilir. Bu etkinin görülme potansiyeli
“hasta sinüs sendromu”, sinoatrial veya atrioventriküler blok gibi diğer supraventriküler
kardiyak iletim bozukluğu durumları bulunan hastalar için özellikle önemli olabilir.
Senkop ve konvülsiyonlara ait raporlar mevcuttur. Bu hastalar incelenirken, kalp bloğu veya
uzun sinüs duraksaması üzerinde düşünülmelidir.
QTc aralığı uzaması ve Torsade de Pointes ile ilgili pazarlama sonrası raporlar mevcuttur.
Önceden var olan veya ailesinde QTc uzaması öyküsü olan hastalarda, QTc aralığını etkileyen
ilaçlarla tedavi edilen hastalarda veya önceden ilgili kalp hastalığı (örn; kompanse olmayan
kalp yetmezliği, yakın zamanda miyokard enfarktüsü, bradiaritmiler) veya elektrolit
bozuklukları olan hastalarda dikkâtli olunması önerilir (hipokalemi, hipomagnezemi) klinik
takip gerekebilir.
Gastrointestinal Durumlar: Ülser hikayesi olan veya eş zamanlı nonsteroid antiinflamatuvar
ilaç (NSAİİ) alanlar gibi ülser gelişme riski yüksek olan hastalar, belirtileri bakımından
yakından takip edilmelidir. Bununla birlikte donepezilin plasebo ile karşılaştırıldığı klinik
çalışmalarda, peptik ülser veya gastrointestinal kanama insidansında hiçbir artış
gösterilmemiştir.
Genitoüriner Sistem: Donepezil klinik çalışmalarında gözlenmemiş olmakla beraber,
kolinomimetikler mesane çıkış obstrüksiyonuna yol açabilir.
Santral sinir sistemi: Nöbetler: Kolinomimetiklerin jeneralize konvülsiyonlara yol açma
potansiyeli taşıdıklarına inanılmaktadır. Ancak, nöbetler Alzheimer hastalığının göstergesi de
olabilir.
Kolinomimetiklerin ekstrapiramidal belirtileri indükleme veya arttırma potansiyeli vardır.
Nöroleptik malign sendrom (NMS): NMS hayatı tehdit edici bir hastalıktır ve hipertermi, kas
rijiditesi, otonom instabilite, değişken bilinç durumu, serum kreatin fosfokinaz seviyelerinde
yükselme ile karakterizedir; bunlara ek olarak miyoglobinüri (rabdomiyoliz) ve akut renal
yetmezlik de görülebilir. Donepezil kullanımına bağlı NMS, özellikle eşzamanlı antipsikotik
kullanan hastalarda seyrek olarak raporlanmıştır. Eğer hastada NMS’yi işaret eden
3semptomlar mevcutsa veya NMS’nin diğer klinik belirtilerinin olmadığı durumlarda
açıklanamayan yüksek ateş görülürse, donepezil tedavisi kesilmelidir.
Pulmoner sistem: Kolinomimetik etkilerine bağlı olarak, kolinesteraz inhibitörleri astım veya
obstrüktif akciğer hastalığı hikayesi olan hastalarda dikkatli kullanılmalıdır.
Donepezil hidroklorürün, diğer asetilkolinesteraz (AChE) inhibitörleri ile, kolinerjik sistem
agonist veya antagonistleri ile eş zamanlı kullanılmasından kaçınılmalıdır.
Ciddi hepatik yetmezlik: Ciddi karaciğer yetmezliği olan hastalar için veri bulunmamaktadır.
Vasküler demans klinik araştırmalarında mortalite: Yüksek ihtimalli veya olası vasküler
demans (VaD) için NINDS-AIREN kriterlerini sağlayan bireylerin incelendiği 6 ay süreli 3
klinik çalışma yürütülmüştür. NINDS-AIREN kriterleri, demansı tamamen vasküler
sebeplerden kaynaklanan hastaları belirlemek ve Alzheimer hastalığı olan hastaları çalışmanın
dışında bırakmak üzere tasarlanmıştır. İlk çalışmada, 5 mg donepezil hidroklorür grubundaki
mortalite oranı 2/198 (%1), 10 mg donepezil hidroklorür grubundaki mortalite oranı 5/206
(%2,4) ve plasebo grubundaki mortalite oranı 7/199 (%3,5)’dur. İkinci çalışmada 5 mg
donepezil hidroklorür grubundaki mortalite oranı 4/208 (%1,9), 10 mg donepezil hidroklorür
grubundaki mortalite oranı 3/125 (%1,4) ve plasebo grubundaki mortalite oranı 1/193
(%0,5)’tür. Üçüncü çalışmada, 5 mg donepezil hidroklorür grubundaki mortalite oranı11/648
(%1,7), plasebo grubundaki mortalite oranı 0/326 (%0) dır.
Bu üç VaD çalışmasındaki mortalite oranları verileri birleştirildiğinde, donepezil hidroklorür
grubundaki mortalite oranı (%1,7) sayısal değer olarak plasebo grubundaki mortalite
oranından (%1,1) yüksektir. Ancak bu sonuç istatistiksel olarak anlamlı bulunmamıştır.
Donepezil hidroklorür ya da plasebo kullanan hastalardaki mortalitenin çeşitli vasküler
kaynaklı sebepleri olduğu belirlenmiştir ki, bu altta yatan vasküler hastalıkları olan yaşlı
popülasyon için beklenen bir sonuçtur.
Ölümcül olan ya da olmayan vasküler olayların analizi, donepezil hidroklorür grubunda
plaseboya kıyasla görülme sıklığında bir fark göstermemiştir.
Alzheimer hastalığı çalışmaları birleştirildiğinde (n=4.146) ve bu çalışmalar vasküler demansı
da kapsayan diğer demans çalışmalarıyla birleştirildiğinde (n=6.888), plasebo grubundaki
mortalite sıklığının rakamsal olarak donepezil hidroklorür grubundaki mortalite sıklığını
aştığı görülmüştür.
Memantin hidroklorür
Epilepsisi, geçmişinde konvülsiyon öyküsü veya epilepsiye eğilimi olan hastalarda
kullanılırken dikkatli olunmalıdır.
Amantadin, dekstrometorfan ve ketamin gibi NMDA (N-metil-D-aspartat) antagonistleri ile
birlikte kullanımından kaçınılmalıdır. Bu bileşikler memantin hidroklorür ile aynı reseptör
4sistemine etki edip, advers etkilerin (özellikle santral sinir sistemi ile ilişkili olanlar) daha sık
ya da daha kuvvetli görülmesine neden olabilir (Bkz. Bölüm 4.5).
İdrar pH’sını yükselten faktörler var ise (Bkz. Bölüm 5.2) hastanın dikkatli izlenmesi
gerekebilir. Bu faktörler diyetteki köklü değişim (örneğin etoburluktan vejetaryen diyete geçiş
gibi) veya alkalizan mide tamponlarının çok miktarda alınmasını içerir. İdrar pH’sı ayrıca
renal tübüler asidoz (RTA) veya Proteus bacteria’nın neden olduğu ciddi üriner sistem
enfeksiyonları ile de yükselebilir.
Birçok klinik çalışmada yakın tarihte geçirilmiş miyokard enfarktüsü, kompanse edilmemiş
konjestif kalp yetmezliği (New York Kalp Cemiyeti (NYHA) endeks III-IV) veya kontrol
altında olmayan hipertansiyonlu hastalar, çalışma dışı bırakılmıştır. Sonuç olarak, yeterli veri
mevcut olmadığından bu durumda olan hastalar yakın gözlem altında bulundurulmalıdır.
Bu tıbbi ürün her dozunda 8,31 mmol (191,17 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Donepezil hidroklorür
Donepezil hidroklorür ve/veya metabolitlerinden herhangi biri, insanlarda teofilin, varfarin,
simetidin, digoksinin metabolizmasını inhibe etmez. Donepezil hidroklorürün metabolizması
digoksin ve simetidin ile eş zamanlı kullanılmasından etkilenmemektedir.
İn vitro çalışmalar donepezil metabolizmasında, sitokrom P450 izoenzim CYP3A4 ve daha az
olarak da izoenzim CYP2D6’nın rol aldığını göstermiştir. İn vitro ilaç etkileşim çalışmaları,
CYP3A4 inhibitörü olan ketokonazol ve CYP2D6 inhibitörü olan kinidinin, donepezil
metabolizmasını inhibe ettiğini gösterir. Bu sebeple, bu ve diğer CYP3A4 inhibitörleri
(itrakonazol ve eritromisin gibi) ve CYP2D6 inhibitörleri (fluoksetin gibi), donepezil
metabolizmasını inhibe edebilir. Sağlıklı gönüllülerde yapılan bir çalışmada, ketokonazol
ortalama donepezil konsantrasyonlarını %30 oranında arttırmıştır.
Rifampisin, fenitoin, karbamazepin ve alkol gibi enzim indükleyiciler, donepezil seviyelerini
düşürebilir. İnhibe etme veya indükleme etkisinin düzeyi bilinmediğinden, bu tür ilaç
kombinasyonları dikkatle kullanılmalıdır. Donepezil, antikolinerjik aktiviteye sahip ilaçlarla
etkileşme potansiyeline sahiptir. Aynı zamanda, süksinikolin, diğer nöromusküler kavşağı
bloke edici ajanlar ya da kolinerjik agonistler veya kardiyak iletim üzerine etkileri olan beta-
bloker ajanlar gibi ilaçlarla eşzamanlı tedavilerle sinerjistik aktivite potansiyeli de
bulunmaktadır.
Donepezil için QTc aralığı uzaması ve Torsade de Pointes vakaları bildirilmiştir.
Donepezil, QTc aralığını uzattığı bilinen diğer ilaçlarla birlikte kullanıldığında dikkâtli
olunması önerilir ve klinik takip (EKG) gerekebilir. Örnekler şunları içerir:
• Sınıf IA antiaritmikler (örn; kinidin)
• Sınıf III antiaritmikler (örn; amiodaron, sotalol)
• Bazı antidepresanlar (örn; sitalopram, essitalopram, amitriptilin)
• Diğer antipsikotikler (örn; fenotiyazin türevleri, sertindol, pimozid, ziprasidon)
5• Bazı antibiyotikler (örn; klaritromisin, eritromisin, levofloksasin, moksifloksasin)
Memantin hidroklorür
Memantin hidroklorürün farmakolojik etkileri ve etki mekanizması nedeni ile aşağıdaki
etkileşmeler oluşabilir:
 Memantinin etki şekli sebebiyle; L-dopa, dopaminerjik agonistler ve antikolinerjiklerin
etkileri, memantin gibi NMDA antagonistleri ile birlikte kullanıldığında artabilir.
Barbitüratların ve nöroleptiklerin etkilerini azaltabilir. Memantinin antispazmodik ajanlar,
dantrolen veya baklofen ile birlikte kullanımı; etkilerini modifiye edebilir ve doz
ayarlaması gerektirebilir.
 Farmakotoksik psikoz riski nedeni ile memantinin amantadin ile birlikte kullanımından
kaçınılmalıdır. Her iki madde de NMDA antagonistidir. Aynı yaklaşım ketamin ve
dekstrometorfan için de geçerli olabilir (Bkz. Bölüm 4.4). Memantin ve fenitoinin kombine
kullanımının olası riskine ilişkin yayınlanmış bir tane vaka raporu bulunmaktadır.
 Amantadin ile aynı renal katyonik taşıyıcı sistemini kullanan simetidin, ranitidin,
prokainamid, kinidin, kinin ve nikotin de muhtemel olarak memantin ile etkileşip, plazma
düzeyinde artış riski oluşturabilir.
 Memantin, hidroklorotiyazid (HCT) veya HCT’li herhangi bir kombinasyon ile birlikte
kullanılırsa, HCT serum seviyesinde azalma muhtemeldir.
 Pazarlama sonrası deneyimlerde varfarin ile birlikte memantin kullanan hastalarda INR
(Uluslararası normalize edilmiş oran) artışı olan izole durumlar rapor edilmiştir. Nedensel
bir ilişki kurulmamış olsa da oral antikoagülanlarla birlikte tedavi edilen hastalar için
protrombin zamanının veya INR’nin yakından izlenmesi tavsiye edilmektedir.
 Karbonik anhidraz inhibitörleri ve sodyum bikarbonat ile kullanımında klirens düşebilir.
Sağlıklı genç gönüllülerde yürütülen tek-doz farmakokinetik çalışmalarında memantin ile
gliburid/metformin kombinasyonu veya donepezil arasında anlamlı bir ilaç etkileşimi
gözlenmemiştir.
Sağlıklı genç gönüllülerde yürütülen bir klinik çalışmada, memantinin galantamin
farmakokinetiği üzerinde hiçbir anlamlı etkisi gözlenmemiştir.
Memantin; CYP1A2, 2A6, 2C9, 2D6, 2E1, 3A, flavin içeren monoksijenaz, epoksit hidrolaz
veya sülfasyonu in vitro olarak inhibe etmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
64.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda uygun bir doğum kontrol yöntemi
kullanılmalıdır.
Gebelik dönemi
Hamilelerde donepezil kullanımına ilişkin yeterli veri bulunmamaktadır. Hayvanlar üzerinde
yapılan çalışmalarda teratojenik etki görülmemekle beraber doğum öncesi ve sonrası toksisite
gözlenmiştir (Bkz. Bölüm 5.3). İnsanlar için potansiyel risk bilinmemektedir.
Memantinin gebelikte kullanımına ilişkin klinik bilgi mevcut değildir. Hayvanlar üzerinde
yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-veya/
doğum sonrası gelişim üzerindeki etkiler bakımından yetersizdir (Bkz. Bölüm 5.3). İnsanlara
yönelik potansiyel risk bilinmemektedir.
EBİCOMB, kesinlikle gerekli olmadıkça gebelikte kullanılmamalıdır.
Laktasyon dönemi
Donepezil hidroklorürün anne sütüne geçip geçmediği bilinmemekte olup emziren kadınlarda
yapılmış bir çalışma bulunmamaktadır. Donepezil, emziren annelerde kullanılmamalıdır.
Memantinin de insan sütüne geçişine ilişkin bilgi yoktur; ancak, maddenin lipofilitesi nedeni
ile bunun olması muhtemeldir.
EBİCOMB, emziren annelerde kullanılmamalıdır.
Üreme yeteneği/Fertilite
Donepezil hidroklorürün sıçanlarda fertilite üzerine etkisi olmamıştır.
Memantine ait hayvan çalışmaları, insanlardakine eşit veya az daha yüksek maruziyet
düzeylerinde rahim içi büyümede azalma oluşturduğuna işaret etmektedir (Bkz. Bölüm 5.3).
4.7. Araç ve makine kullanımı üzerindeki etkiler
Alzheimer tipi demans, araç kullanma performansında bozulmaya sebep olabilir veya makine
kullanma kabiliyetini azaltabilir. Buna ek olarak EBİCOMB özellikle başlangıçta veya doz
arttırımı esnasında yorgunluk, sersemlik ve kas kramplarına neden olabilir. Tedaviyi
uygulayan hekim, EBİCOMB tedavisi alan hastaların araç veya kompleks makine kullanma
kabiliyetini düzenli olarak değerlendirmelidir. EBİCOMB araç veya makine kullanma
yeteneğini hafif veya orta düzeyde etkileyebilir. Bu nedenle ayaktan tedavi gören hastaların
dikkatli olmaları konusunda uyarılmaları gerekmektedir.
74.8. İstenmeyen etkiler
Advers ilaç reaksiyonları aşağıda tanımlanan sıklıklara göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Donepezil hidroklorür
En sık görülen istenmeyen etkiler diyare, kas krampları, halsizlik, bulantı, kusma ve
uykusuzluktur.
Enfeksiyonlar ve enfestasyonlar
Yaygın: Soğuk algınlığı
Metabolizma ve beslenme hastalıkları
Yaygın: Anoreksi
Psikiyatrik hastalıklar
Yaygın: Halüsinasyon**, ajitasyon**, agresif davranışlar**, anormal rüyalar, kabuslar**
Sinir sistemi hastalıkları
Yaygın: Senkop*, sersemlik hali, uykusuzluk
Yaygın olmayan: Nöbet *
Seyrek: Ekstrapiramidal semptomlar
Çok seyrek: Nöroleptik malign sendrom
Kardiyak hastalıklar
Yaygın olmayan: Bradikardi
Seyrek: Sinoatrial blok, atriyoventriküler blok
Bilinmiyor: Torsade de Pointes dâhil polimorfik ventriküler taşikardi, elektrokardiyogramda
QT aralığı uzaması
Gastrointestinal hastalıklar
Çok yaygın: İshal, bulantı
Yaygın: Kusma, abdominal rahatsızlık
Yaygın olmayan: Gastrointestinal kanama, gastrik ve duodenal ülserler, tükürük salgısında
artış
Hepato-biliyer hastalıklar
Seyrek: Hepatiti de içeren karaciğer fonksiyon bozukluğu***
Deri ve deri altı doku hastalıkları
Yaygın: Döküntü, kaşıntı
Kas-iskelet bozuklukları, bağ doku ve kemik hastalıkları
Yaygın: Kas krampları
Çok seyrek: Rabdomiyoliz****
8Böbrek ve idrar yolu hastalıkları
Yaygın: Üriner inkontinans
Genel bozukluklar ve uygulama bölgesine ilişkin hastalıklar
Çok yaygın: Baş ağrısı
Yaygın: Bitkinlik, ağrı
Araştırmalar
Yaygın olmayan: Serumdaki kas kreatin kinaz konsantrasyonlarında hafif yükselmeler
Yaralanma ve zehirlenme
Yaygın: Düşmeler dahil kazalar
* Hastaların senkop veya nöbet için incelenmesinde kalp bloğu veya sinüs ritminde uzun
duraklama olasılığı düşünülmelidir (Bkz. Bölüm 4.4).
** Halüsinasyon, ajitasyon ve agresif davranışlar ile ilgili bildirimler doz azaltılması ya da
tedaviye son verilmesi ile çözümlenmiştir.
*** Açıklanamayan karaciğer disfonksiyonu durumunda EBİCOMB tedavisine son verilmesi
düşünülmelidir.
****Rabdomiyolizin Nöroleptik Malign Sendromundan bağımsız olarak ve donepezil
başlanması veya doz artışı ile yakın ve geçici ilişki halinde oluştuğu bildirilmiştir.
Memantin hidroklorür
Hafif, orta ve şiddetli demansta yapılan ve memantin ile tedavi edilen 1.784 ve plasebo ile
tedavi edilen 1.595 hastayı kapsayan klinik çalışmalarda memantin ile görülen advers
olayların toplam insidans oranı, plasebo ile görülenlerden farklılık göstermemiştir; advers
olaylar genellikle hafif ve orta şiddettedir. Memantin grubunda plasebo grubundan daha
yüksek insidans ile en sık oluşan advers olaylar; sersemlik hali (sırasıyla %6,3-%5,6), baş
ağrısı (%5,2-%3,9), kabızlık (%4,6-%2,6), uyuklama hali (%3,4-%2,2) ve hipertansiyon
(%4,1-%2,8)’dur.
Aşağıdaki tabloda listelenen advers ilaç reaksiyonları memantinin klinik çalışmalarından ve
tıbbın hizmetine sunumundan itibaren toplanmıştır. Her sıklık grubunda istenmeyen etkiler
ciddiyetteki azalmaya göre sunulmuştur.
Enfeksiyonlar ve enfestasyonlar
Yaygın olmayan: Mantar enfeksiyonları
Bağışıklık sistemi hastalıkları
Yaygın: Hipersensitivite
Psikiyatrik hastalıklar
Yaygın: Uyuklama hali
Yaygın olmayan: Konfüzyon, halüsinasyon1
9Bilinmiyor: Psikotik reaksiyonlar2
Sinir sistemi hastalıkları
Yaygın: Sersemlik hali, denge bozuklukları
Yaygın olmayan: Yürüyüş anormalliği
Çok seyrek: Nöbetler
Kardiyak hastalıklar
Yaygın olmayan: Kardiyak yetmezlik
Vasküler hastalıklar
Yaygın: Hipertansiyon
Yaygın olmayan: Venöz tromboz/tromboembolizm
Solunum, göğüs bozuklukları ve mediastinal hastalıklar
Yaygın: Dispne
Gastrointestinal hastalıklar
Yaygın: Kabızlık
Yaygın olmayan: Kusma
Bilinmiyor: Pankreatit2
Hepato-biliyer hastalıklar
Yaygın: Artmış karaciğer fonksiyon testi
Bilinmiyor: Hepatit
Genel bozukluklar ve uygulama bölgesine ilişkin hastalıklar
Yaygın: Baş ağrısı
Yaygın olmayan: Yorgunluk
1 Halüsinasyonlar çoğunlukla şiddetli Alzheimer hastalarında gözlemlenmiştir.
2 Pazarlama sonrası deneyimlerde bildirilen izole durumlar.
Alzheimer hastalığı depresyon, intihar düşüncesi ve intihar ile ilişkilendirilmiştir. Pazarlama
sonrası deneyimlerde memantin ile tedavi edilen hastalarda bu olaylar bildirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
104.9. Doz aşımı ve tedavisi
Donepezil hidroklorür
Doz aşımının semptomları / Kolinerjik kriz:
Oral olarak fare ve sıçanlara uygulanan tahmini medyan letal doz sırasıyla 45 ve 32 mg/kg’dır
veya insan için önerilen maksimum dozun (10 mg/gün) 225 ve 160 katıdır. Kolinerjik
stimülasyonun doz ile ilişkili belirtileri hayvanlarda gözlenmiştir ve bu belirtiler azalmış
spontan hareket, yüzüstü pozisyon, sendeleyerek yürüyüş, lakrimasyon, klonik
konvülsiyonlar, solunum güçlüğü, tükürük salgılaması, miyoz, fasikülasyon ve düşük vücut
yüzey sıcaklığını içermektedir.
Kolinesteraz inhibitörleriyle doz aşımı şiddetli bulantı, kusma, tükürük salgılama, terleme,
bradikardi, hipotansiyon, solunum güçlüğü, kollaps ve konvülsiyonlarla tanınan kolinerjik
krizle sonuçlanabilir. Kas zayıflamasının artması bir ihtimal olup, solunum kaslarının söz
konusu olması halinde ölümle sonuçlanabilir.
Tedavi:
Her doz aşımı vakasında olduğu gibi, genel destek tedbirlerinden yararlanılmalıdır. Donepezil
hidroklorürün doz aşımında antidot olarak atropin (1 ila 2 mg’lık bir intravenöz başlangıç
dozunu klinik cevaba bağlı olarak sonraki dozlar takip edebilir) gibi tersiyer (üçüncül)
yapıdaki antikolinerjikler kullanılabilir. Etkiye bağlı olarak titre edilen intravenöz atropin
sülfat önerilmektedir. 1 ila 2 mg’lık bir intravenöz başlangıç dozunu klinik cevaba bağlı
olarak sonraki dozlar takip edebilir. Glikopirolat gibi kuaterner (dördüncül) yapıdaki
antikolinerjiklerle birlikte alındığında, diğer kolinomimetiklerle kan basıncı ve kalp atışında
atipik cevaplar bildirilmiştir. Donepezil hidroklorürün ve/veya metabolitlerinin diyalizle
(hemodiyaliz, periton diyalizi veya hemofiltrasyon) atılıp atılmayacağı bilinmemektedir.
Memantin hidroklorür
Klinik çalışmalarda veya pazarlama sonrası aşamalarda elde edilen aşırı doz ile ilgili deneyim
sınırlıdır.
Semptomlar: Göreceli büyük aşırı dozlar (sırası ile 3 gün süreyle günde 200 mg ve 105 mg)
ya sadece yorgunluk, güçsüzlük ve/veya diyare semptomları ile ilişkilendirilmiştir ya da
hiçbir semptom görülmemiştir. İlacı 140 mg’ın altında veya bilinmeyen dozda alan hastalar,
santral sinir sistemi (konfüzyon, uyuklama, uyku basması, vertigo, ajitasyon, saldırganlık,
halüsinasyon ve yürüyüş bozuklukları) ve/veya gastrointestinal (kusma ve diyare) kaynaklı
semptomlar göstermiştir.
En uç doz aşımı vakasında, hasta oral yolla toplam 2.000 mg memantin alımından sonra
santral sinir sistemi üzerine etkiler ile (10 gün koma ve ardından diplopi ve ajitasyon) hayatta
kalmıştır. Hasta semptomatik tedavi ve plazmaferez almıştır. Hasta daimi sekel kalmadan
iyileşmiştir.
Başka bir büyük doz aşımı vakasında da hasta yaşamış ve iyileşmiştir. Hasta oral yolla 400
mg memantin almıştır. Hasta huzursuzluk, psikoz, görsel halüsinasyonlar, prokonvulsiflik,
uyuklama hali, stupor ve bilinç kaybı gibi santral sinir sistemi semptomları yaşamıştır.
11Tedavi: Doz aşımı durumunda, tedavi semptomatik olmalıdır. Zehirlenme veya doz aşımı için
spesifik bir antidot mevcut değildir. İlaç maddesini uzaklaştırmak için standart klinik
prosedürler, örn. gastrik lavaj, aktif kömür (potansiyel entero-hepatik geri dönüşün
durdurulması), idrarın asitleştirilmesi, zorunlu diürez uygun olan şekilde kullanılmalıdır.
Genel santral sinir sistemi aşırı uyarılmasına dair belirtiler veya semptomlar varsa, dikkatli
semptomatik klinik tedavi düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-demans ilaçları, Antikolinesterazlar
ATC kodu: N06DA52
Donepezil hidroklorür
Etki mekanizması
Donepezil hidroklorür beyinde predominant kolinesteraz olan asetilkolinesterazın selektif ve
geri dönüşlü (tersinir) bir inhibitörüdür. Donepezil hidroklorür, esas olarak merkezi sinir
sisteminin dışında bulunan bir enzim olan butirikolinestereza kıyasla bu enzimin in vitro
olarak 1.000 kat daha güçlü bir inhibitörüdür.
Klinik çalışmalar
Hafif ve orta şiddette Alzheimer hastalığı
Alzheimer tipi demanslı hastaların katıldığı klinik çalışmalarda 5 mg ve 10 mg’lık donepezil
hidroklorürün günde tek doz olarak alınması, dozu takiben yapılan ölçümlerde sırasıyla %63,6
ve %77,3’lük asetilkolinesteraz aktivitesinin (eritrosit membranlarında ölçülen) kararlı durum
inhibisyonunu ortaya çıkarmıştır. Alyuvarlardaki asetilkolinesterazın (AChE) donepezil
hidroklorür tarafından inhibisyonu ile kognitif fonksiyonun seçilmiş özelliklerini inceleyen,
hassas bir ölçek olan ADAS-Cog’daki değişmelerle uyumlu olduğu gösterilmiştir. Donepezil
hidroklorürün, altta yatan nöropatolojinin seyrini değiştirme potansiyeli üzerine çalışma
yapılmamıştır. Bu sebeple, donepezilin, hastalığın ilerleyişine bir etkisi olduğu düşünülmez.
Donepezilin Alzheimer tipi demansın tedavisindeki etkililiği dört plasebo kontrollü çalışmada
(6 ay süreli 2 çalışma ve 1 yıl süreli 2 çalışma) araştırılmıştır.
Klinik çalışmalarda, 6 aylık donepezil tedavisinin sonucunda bir analiz yapılmıştır. Bu
analizde 3 etkililik kriteri birlikte kullanılmıştır: ADAS-cog, hasta yakınından gelen bilgiler
dahilinde klinisyenin görüşmeye dayalı değişiklik izlenimi (CIBIC+ - global fonksiyonları
ölçer), Klinik Demans Ölçüm Skalasının Günlük Yaşam Aktiviteleri Altskalası (CDR - sosyal
ortamlardaki, evdeki, hobilerindeki ve kişisel bakımdaki becerileri ölçer).
Aşağıda listelenen özelliklere uyan hastalar tedaviye cevap vermiş kabul edilmişlerdir:
Cevap = ADAS-Cog’da en az 4 puanlık gelişme
CIBIC+’da kötüleşme olmaması
12Klinik Demans Ölçüm Skalasının Günlük Yaşam Aktiviteleri Altskalası’nda
kötüleşme olmaması
% Cevap
Tedavi edilmesi amaçlanan Değerlendirilen popülasyon
popülasyon N=365 N=352
Plasebo grubu % 10 % 10
Donepezil 5 mg kullanan grup % 18 * % 18 *
Donepezil 10 mg kullanan
% 21 * % 22 **
grup
* p < 0,05
** p < 0,01
Donepezil, tedaviye cevap verdiklerine karar verilen hastaların yüzdesinde doza bağımlı
olarak istatistiksel açıdan önemli bir artış oluşturmuştur.
Memantin hidroklorür
Etki mekanizması
Özellikle N-metil-D-aspartat (NMDA) reseptörlerindeki glutamaterjik nörotransmisyon
fonksiyon bozukluğunun, nörodejeneratif demanslarda semptomların belirmesi ve de
hastalığın ilerlemesine katkıda bulunduğuna dair gittikçe artan kanıtlar mevcuttur.
Memantin voltaj-bağımlı, orta afiniteli ve non-kompetitif bir N-metil-D-aspartat (NMDA)
reseptör antagonistidir. Patolojik olarak yükselmiş, nöron işlev kaybına yol açabilen, glutamat
tonik düzeylerinin etkilerini modüle eder.
Klinik Çalışmalar: Orta ve şiddetli Alzheimer hastalarında (MMSE-Mini mental durum
muayenesi başlangıç toplam skorları 3-14 olan) yapılan bir pivotal monoterapi çalışmasına
ayaktan tedavi gören 252 hasta dahil edilmiştir. Çalışma, 6 ayda, memantin tedavisinin,
plaseboya kıyasla, yararlı etkileri olduğunu göstermiştir (CIBIC-plus (Klinisyenin görüşmeye
dayalı değişim izlenimi): p=0,025; ADCS-ADLsev (Alzheimer Hastalığı İşbirliği Çalışması-
Günlük yaşam aktiviteleri): p=0,003; SIB-Şiddetli yıkım ölçeği p=0,002 için gözlemlenen
vakaların analizi).
Hafif ve orta şiddette Alzheimer hastalığı (MMSE başlangıç toplam skorları 10 – 22 olan)
tedavisinde memantin pivotal monoterapi çalışmasına 403 hasta dahil edilmiştir. Memantin
ile tedavi edilen hastalar, plasebo ile tedavi edilen hastalara göre, şu primer sonlanma
noktaları açısından istatistiksel olarak anlamlı şekilde daha iyi etki göstermiştir: 24. haftada
(LOCF-İleri taşınmış son gözlem), ADAS-cog (Alzheimer hastalığı değerlendirme ölçeği)
(p=0,003) ve CIBIC- plus (p=0,004). Hafif ve orta şiddetli Alzheimer Hastalığının bir başka
monoterapi çalışmasına toplam 470 hasta (MMSE başlangıç toplam skorları 11 – 23) randomize
edilmiştir. Prospektif olarak tanımlanmış primer analizde, 24. haftada primer etkinlik sonlanma
noktasında istatistiksel olarak anlam taşıyan bir değere ulaşılmamıştır.
13Orta ve şiddetli Alzheimer hastalığı (MMSE toplam skorları <20) olan hastalarla yürütülen 6
farklı faz III, plasebo kontrollü, 6 aylık çalışmadaki (monoterapi çalışmaları ve
asetilkolinesteraz inhibitörlerinin stabil bir dozunu alan hastaların katıldığı çalışmalar dahil)
hastaların meta-analizi, memantin tedavisinin, kognitif, global ve fonksiyonel alanlarda
istatistiksel olarak anlamlı şekilde daha iyi etki oluşturduğunu göstermiştir. Hastalar bu üç
alanda eşzamanlı meydana gelen kötüleşme ile tanımlandığında, sonuçlar, plasebo verilen
birçok hastada bu kötüleşmenin memantin tedavisi gören hastaların iki katı şeklinde ortaya
çıkması ile memantinin kötüye gidişi önleyici etkisinin, istatistiksel olarak anlamlı olduğunu
göstermiştir (%21 ve %11, p<0,0001).
5.2. Farmakokinetik özellikler
Genel özellikler
Donepezil hidroklorür
Emilim:
Maksimum plazma seviyelerine oral alımdan yaklaşık 3 ila 4 saat sonra ulaşılır. Plazma
konsantrasyonları ve eğri altında kalan alan dozla orantılı olarak artmaktadır. Yarılanma ömrü
yaklaşık 70 saat olduğundan, düzenli olarak günde tek doz alınması kararlı duruma aşamalı
olarak yaklaşılmasıyla sonuçlanır. Tedaviye başlandıktan sonra 3 hafta içinde yaklaşık kararlı
duruma ulaşılır. Bir kere kararlı duruma ulaşıldıktan sonra, plazmadaki donepezil hidroklorür
konsantrasyonları ve onunla ilgili farmakodinamik aktivite gün içinde çok az değişme
gösterir.
Donepezil hidroklorür emilimi yiyeceklerden etkilenmemektedir.
Dağılım:
Donepezil hidroklorür yaklaşık olarak %95 oranında plazma proteinlerine bağlanır. Aktif
metabolit olan 6-O-desmetildonepezilin plazma proteinlerine bağlanması bilinmemektedir.
Donepezil hidroklorürün muhtelif vücut dokularındaki dağılımı kesin şekilde
incelenmemiştir. Bununla birlikte, sağlıklı erkek gönüllülerde yapılan bir kütle dengesi
incelemesinde 14C-işaretli donepezil hidroklorürün 5 mg’lık tek bir dozunun alınmasından
240 saat sonra ilacın yaklaşık %28’i açığa çıkmamıştır. Bu, donepezil hidroklorür ve/veya
metabolitlerinin vücutta 10 günden uzun süre kalıcı olabileceklerini göstermektedir.
Biyotransformasyon:
Donepezil hidroklorür sitokrom P450 sistemi (özellikle CYP3A4 ve daha az olarak da
CYP2D6 izoenzimleri) tarafından henüz hepsi tanımlanmamış olan çok sayıda metabolite
çevrilir. 14C-işaretli donepezil hidroklorürün 5 mg’lık tek bir dozunun alınmasının ardından,
alınan dozun yüzde oranıyla ifade edilen plazma radyoaktivitesine göre temel olarak,
bozulmamış donepezil hidroklorür (%30), 6-O-desmetil donepezil (%11-donepezil hidroklorür
aktivitesine benzer aktivite gösteren tek metaboliti), donepezil-cis-N-oksid (%9), 5-O-desmetil
donepezil (%7), 5-O-desmetil donepezilin glukuronit konjugatı (%3) belirlenmiştir.
14Eliminasyon:
Plazma yarılanma ömrü yaklaşık 70 saattir. Alınan donepezil hidroklorür dozunun yaklaşık
%57’si idrarla atılırken (%17’si değişmemiş donepezildir), %14,5’i dışkı ile atılmış olup, bu
da biyotransformasyon ve idrarla itrahın esas atılım yolları olduğunu göstermektedir.
Donepezil hidroklorür ve/veya metabolitlerinden herhangi birinin enterohepatik dolaşıma
girdiğini gösterecek bir kanıt bulunmamaktadır.
Memantin hidroklorür
Emilim:
Memantin yaklaşık %100’lük mutlak biyoyararlanıma sahiptir. t değeri 3-8 saattir.
maks
Memantinin emilimi gıda alımından etkilenmez.
Dağılım:
Günlük olarak alınan 20 mg dozlar ile 70-150 ng/ml (0,5-1 µmol) arasında kişiden kişiye
büyük değişim gösteren kararlı durum plazma konsantrasyonları elde edilmiştir. 5-30 mg’lık
günlük dozlar alındığında, ortalama beyin omurilik sıvısı (BOS)/serum oranı 0,52 olarak
hesaplanmıştır. Dağılım hacmi yaklaşık 10 L/kg ’dır. Memantin hidroklorürün %45’i plazma
proteinlerine bağlanır.
Biyotransformasyon:
İnsanlarda dolaşımdaki memantinle ilişkili maddelerin % 80’i ana bileşik biçimindedir.
İnsanlardaki ana metabolitler N-3,5-dimetil-gludantan, 4- ve 6-hidroksi-memantin izomerik
karışımı ve 1-nitrozo-3,5-dimetil-adamantandır.
Bu metabolitlerin hiçbirinin NMDA-antagonisti aktivitesi bulunmamaktadır. İn vitro
çalışmalarda sitokrom P450 enzimlerinin katalizlediği metabolizma tespit edilmemiştir.
Oral yoldan alınan 14C-memantin hidroklorür ile yapılan bir çalışmada, %99’dan fazlası renal
yoldan olmak üzere dozunun yaklaşık %84’ü, 20 gün içinde atılmıştır.
Eliminasyon:
Memantin hidroklorürün terminal yarı ömrü (t ) 60-100 saattir. Monoeksponansiyel şekilde
1/2
elimine olur. Normal renal fonksiyonu olan gönüllülerde yapılan çalışmalarda, total klirens
170 ml/dakika/1,73 m2’dir ve toplam renal klirensin bir kısmı tübüler sekresyon ile sağlanır.
Renal klirens, olasılıkla katyonik taşıyıcı proteinleri aracılığıyla, tübüler reabsorpsiyonu da
içerir. Alkali idrar durumunda memantin hidroklorürün renal eliminasyon hızı 7-9 faktör
azaltılabilir (Bkz. Bölüm 4.4). İdrarın alkalizasyonu, diyetteki köklü değişim (örneğin
etoburluktan vejetaryan diyete geçiş gibi) veya alkalizan mide tamponlarının çok miktarda
alınması sonucunda oluşabilir.
Doğrusallık/doğrusal olmayan durum:
Gönüllülerde yapılan çalışmalarda, 10-40 mg’lık dozlarda lineer farmakokinetik gösterdiği
saptanmıştır.
15Farmakokinetik/farmakodinamik ilişkisi:
Günde 20 mg memantin dozunda, beyin omurilik sıvısı (BOS) seviyeleri memantinin frontal
kortekste 0,5 μmol olan k değerini (k = inhibisyon sabiti) karşılamaktadır.
i i
Hastalardaki karakteristik özellikler
Cinsiyet, ırk ve sigara içme alışkanlığının donepezil hidroklorürün plazma konsantrasyonları
üzerinde önemli sayılabilecek klinik bir etkisi yoktur. Donepezilin farmakokinetiği sağlıklı
yaşlılarda, Alzheimer hastalarında veya vasküler demanslı hastalarda tam olarak
incelenmemiştir. Ancak hastalardaki ortalama plazma seviyeleri sağlıklı genç
gönüllülerdekine yakındır.
Hafif ya da orta şiddetli karaciğer yetmezliği olan hastalarda, donepezilin kararlı durum
konsantrasyonunda artış gözlenmiştir; EAA ortalamasında %48, C ortalamasında %39
maks
(Bkz. Bölüm 4.2).
5.3. Klinik öncesi güvenlilik verileri
Donepezil hidroklorür
Genel
Deney hayvanları üzerinde yapılan kapsamlı deneyler, bu bileşiğin amaçlanan kolinerjik
stimüle edici etkisi haricinde çok az etki yaptığını göstermiştir.
Mutajenite:
Donepezil, bakteri ve memeli hücresi mutasyon analizlerinde mutajenik bulunmamıştır.
Donepezil hidroklorür ters bakteri mutasyonunda ve fare lenfoma testlerinde genotoksik
değildir. Kromozomal değişim testlerinde, in vitro ortamda, hücreler için aşırı toksik
değerlerdeki ve kararlı durum plazma konsantrasyonlarından 3.000 kat fazla
konsantrasyonlarda bazı klastojenik etkiler gözlemlenmiştir; ancak in vivo fare mikronukleus
modelinde hiçbir klastojenik veya diğer genotoksik etkiler gözlemlenmemiştir.
Karsinojenite:
Sıçanlarda ve farelerde yürütülen uzun süreli karsinojenite çalışmalarında, donepezilin
onkojenik potansiyeline dair bir kanıt elde edilememiştir.
Doğurganlık:
Donepezil hidroklorür, sıçanlarda doğurganlık üzerinde hiçbir etki göstermemiştir ve
sıçanlarda veya tavşanlarda teratojenik bulunmamıştır. Ancak insan dozunun yaklaşık 50 katı
ilaç uygulanan
hamile sıçanlarda, ölü doğumlarda bir artış ve doğumdan sonrası yaşayan yavruların sayısı
üzerinde hafif bir etkisi olmuştur (Bkz. Bölüm 4.6).
Memantin hidroklorür
Sıçanlarda yapılan kısa dönem çalışmalarında, memantin benzeri diğer NMDA-antagonistleri,
sadece çok yüksek düzeyde serum konsantrasyonlarına neden olan dozlardan sonra, nöronal
vakuolizasyon ve nekroz (Olney lezyonları) oluşturmuştur. Ataksi ve diğer preklinik işaretler,
16vakuolizasyon ve nekrozdan önce görülmektedir. Kemirgen ve kemirgen olmayan deney
hayvanlarında uzun süreli yapılan çalışmalarda bu etkiler görülmediğinden, bu bulguların
klinik bağlantısı bilinmemektedir.
Tekrarlanan doz toksisite çalışmalarında kemirgenlerde ve köpeklerde, oküler değişiklikler
gözlemlenmiştir; fakat bu durum maymunlarda görülmemiştir. Memantin ile yapılan klinik
çalışmalarda, özgün oftalmoskopik incelemeler, herhangi bir oküler değişikliği ortaya
koymamıştır.
Lizozomlarda memantin birikimi nedeniyle pulmoner makrofajlardaki fosfolipidoz,
kemirgenlerde gözlemlenmiştir. Bu etki, katyonik amfifilik özellikteki diğer ilaçlarla da
görülmektedir. Bu birikme ile akciğerlerde görülen vakuolizasyon arasında bir ilişki olması
olasıdır. Etki, kemirgenlerde, sadece yüksek dozlarda görülmektedir. Bu bulguların klinik
bağlantısı bilinmemektedir.
Memantin ile yapılan standart deneyler sonucu, genotoksisite gözlenmemiştir. Fareler ve
sıçanlarda, ömür boyu yapılan çalışmalarda, hiçbir karsinojenite bulgusuna rastlanmamıştır.
Memantin, maternal toksik dozlarda dahi, sıçanlarda ve tavşanlarda teratojenik etki
göstermemiş ve üretkenliğe ilişkin hiçbir advers etki saptanmamıştır.
Sıçanlarda, insanlara uygulanan düzeydeki dozlara eşdeğer veya biraz yüksek oranlarda
yapılan uygulamalarda, fetal büyümenin azaldığı görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidrojen karbonat
Sitrik asit anhidrus
Maltodekstrin
Monosodyum sitrat
Sukraloz (E955)
Povidon
Böğürtlen aroması
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında ve kuru yerde saklayınız.
6.5. Ambalajın niteliği ve içeriği
28 ve 100 efervesan tablet Strip (PAP/Alu/Surlyn) ambalajda, karton kutuda kullanma
talimatı ile beraber ambalajlanır.
176.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San.ve Tic. A.Ş
Esenler / İSTANBUL
Tel : 0850 201 23 23
Faks : 0212 481 61 11
E-mail : info@celtisilac.com.tr
8. RUHSAT NUMARASI (LARI)
239/83
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.01.2012
Ruhsat yenileme tarihi: 14.11.2017
10. KÜB’ÜN YENİLEME TARİHİ
18