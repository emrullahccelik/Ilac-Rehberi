 
1 / 21 
 KULLANMA TAL İMATI  
 
DROSPERA  3 mg / 0.02 mg  film kaplı tablet  
Ağız yolu ile alınır.  
 
• Etkin maddeler: Her bir film kaplı tablet 3 mg drospirenon ve 0 ,02 mg etinilestradiol içerir.  
• Yardımcı maddeler:  Laktoz (sığır sütünden elde edilen şeker) monohidrat,  Prejelatinize 
nişasta, Povidon K -30, Kroskarmelloz sodyum, Polisorbat 80, Magnezyum stearat, Opadry II 
Pembe  (Polivinil al kol, Titanyum dioksit  Makrogol , Talk , Demir oksit sarı , Demir o ksit 
kırmızı, Demir oksit siyah ). 
Etkin madde içermeyen beyaz renkli tabletl erde; laktoz anhidr , Povidon K -30, Magnezyum 
stearat, Opadry II Beyaz  (Polivinil alkol, Titanyum dioksit, Makrogol , Talk) . 
 
Bu ilacı kullanmaya ba şlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz . 
• Eğer ilave sorularınız olursa, lütfen doktorunuza veya eczacınıza danı şınız. 
• Bu ilaç ki şisel olarak sizin için reçete edilmi ştir, ba şkalarına vermeyiniz.  
• Bu ilacın kullanımı sırasında, doktora veya hastaneye gitti ğinizde bu ilacı kullandı ğınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında 
yüksek veya dü şük doz kullanmayınız.  
 
Kombine hormonal kontraseptifler (KHK'ler) ile ilgili bilinmesi gereken önemli hususlar:  
• Uygun şekilde kullanılmaları halinde en güvenilir geri dönüşümlü doğum kontrol 
yöntemlerinden biridir . 
• Özellikle ilk kullanım yılında veya 4 hafta veya daha uzun süre ara verilmesini takiben 
KHK'ya tekrar başlandığında toplardamarlarda ve atardamarlarda kan pıhtısı riskini 
kısmen artırırlar.  
• Kan pıhtısı belirtilerine sahip olabileceğinizi düşünüyorsanız lütfen tetikte olun ve 
doktorunuza başvurunuz ( Bkz. Bölüm 2 " Kan pıhtıları "). 
 
Bu Kullanma Talimatında:  
1. DROSPERA  nedir ve ne için kullanılır?  
2. DROSPERA  kullanmadan önce dikkat edilmesi gerekenler  
3. DROSPERA  nasıl kullanılır?  
4. Olası yan etkiler nelerdir?  
5. DROSPERA ’nın saklanması   
Başlıkları yer almaktadır.   
2 / 21 
 1. DROSPERA  nedir ve ne için kullanılır?  
 
• DROSPERA  ambalajında,  etkin madde içeren 24 adet ve etkin madde içermeyen  4 adet 
film kaplı  tablet  bulunur.   Pembe  renkli  her bir tablet,  3 mg drospirenon  ve 0,02 mg 
etinilestradiol  etkin  maddelerini  içerir.  Bu tabletle r; yuvarlak şeklindedir.  Etkin madde 
içermeyen tabletler ise beyaz renkli ve yuvarlak şeklindedir.  DROSPERA laktoz 
monohidrat (sığır) içerir.  
 
• Östrojen ve progesteron hormonlarını içeren ve ağız yoluyla alınan doğum kontrol 
haplarına “Kombine Ora l Kontras eptif (KOK)” denir. DROSPERA  da bu grupta yer alan 
bir ilaçtır.  
 
• DROSPERA ’nın içindeki etkin maddeler olan etinilestradiol ve drospirenon , hipofiz 
bezinden  (beynin alt kısmında yer alan ve önemli hormonlar salgılayan bir bez)  
salgılanan ve folikülün  (yumu rta hücresini içeren ufak kesecik) yumurtlama aşamasına 
kadar olgunlaşması için gerekli olan folikül uyarıcı hormonun (FSH) ve lutein leştirici  
hormonun (LH , adet döngüsünde yer alan bir hormon)  salgılanmasını baskılarlar ve 
böylece yumurtlama engellenir.  
 
Drospirenon servikal mukusu koyulaştırır, bu sayede spermin ovuma ulaşması engellenir. Fallop 
tüplerinin (rahim üst köşelerinden yumurtalıklara kadar uzanan tüp şeklinde yapılar) hareketleri 
ve salgıları da etkilenebilir.  Ayrıca, drospirenon rahim içi zarını da incelterek döllenmiş bir 
yumurtanın yerleşmesini engelle r. 
 
DROSPERA , 
• Gebeliğin önlenmesi için,  
• Vücutta su tutulmasına bağlı oluşan belirtilerde iyileşme sağlanması amacıyla,  
• Doğum kontrol hapı kullanmak isteyen ve aknesi olan kadınların tedavisi,  
• Adet öncesi yaşanan rahatsızlıkların tedavisi için kullanılır.  
 
2. DROSPERA ’yı kullanmadan önce dikkat edilmesi gerekenler  
Dolaşım bozuklukları ile ilgili yan etkilerin ortaya çıkma riski özellikle 35 yaş üzeri ve sigara 
içen kadınlarda yüksektir.  
 
Drospirenon içeren kombine oral kontraseptifler (KOK) için damarda kan pıhtısı (VTE) riskinin, 
levonorgesterol içeren KOK'lardan daha fazla olduğu ve bu riskin desogestrel/gestoden içeren 
KOK'lar ile benzer olabileceği görülmüştür.  
 
 
Genel notlar   
3 / 21 
 DROS PERA  kullanmaya başlamadan önce, bu bölümdeki kan pıhtıları ile ilgili bilgileri 
okumanız gerekir. Kan pıhtısı belirtilerini okumanız özellikle önemlidir (bkz. Bölüm 2 
"Kan pıhtıları "). 
 
DROSPERA ’yı almaya başlamadan önce doktorunuz sizin ve yakın akrabalarınızın 
sağlık geçmişi hakkında bazı sorular soracaktır. Doktorunuz aynı zamanda kan 
basıncınızı ölçecektir ve kişisel durumunuza bağlı olarak dahil bazı başka testler de 
yapabilir.  
 
Bu kullanma talimatında DROSP ERA ’yı almayı bırakmanız gereken veya 
DROSPERA ’nın korumasının azaldığı durumlar açıklanmaktadır. Bu gibi durumlarda ya 
cinsel ilişkide bulunmamalısınız ya da ilave doğum kontrol önlemleri almalısınız, örn. 
kondom veya başka bir bariyer yöntemi kullanmak gibi. Takvim yöntemi veya vücut ısısı 
ölçme yöntemlerini kullanmayınız. Bu yöntemler güvenilir olmayabilir. Çünkü 
DROSPERA  vücut ısısı ve servikal mukusun aylık değişimlerini etkiler.  
 
Diğer doğum kontrol hapları gibi DROSPERA da, HIV enfeksiyonu (AIDS) ve 
diğer cinsel yolla geçen hastalıklara karşı koruma sağlamaz.  
 
DROSPERA ’yı aşağıdaki durumlarda KULLANMAYINIZ:  
Aşağıdaki durumlardan herhangi biri geçerli ise DROSPERA ’yı kullanmayınız. Bunlardan 
herhangi biri size uyuyorsa, DROSPERA ’yı kullanmadan önce doktorunuza danışın. Doktorunuz 
farklı bir hap tipi veya tümüyle farklı bir doğum kontrol yöntemi (hormonal olmayan) 
kullanmanızı tavsiye edebilir.  
Eğer;  
• Bacaklarınızda (derin ven trombozu (DVT)), akciğerlerinizde (pulmoner embolizm 
(PE)), ya da  vücudunuzun başka yerinde pıhtı ya da pıhtı hikayesi (önceden 
geçirilmiş/oluşmuş) varsa,   
• Kan pıhtılaşmasını etkileyen bir bozukluğunuz varsa (Örneğin protein C yetersizliği, 
protein S  yetersizliği, antitrombin -III-yetersizliği Faktör V Leiden ya da APC direnci gibi 
kalıtımsal ya da  kazanılmış venöz ya da arteriyel tromboz yatkınlığı),   
• Uzun süreli hareketsizliğe neden olacak bir ameliyat geçirmeniz gerekiyorsa (bkz. bölüm 
'Kan pıhtıla rı'),  
• Kalp krizi veya inme geçirdiyseniz,   
• Kalbi besleyen damarlarda oksijen eksikliğine bağlı kalp kası kasılması sonucu oluşan ve 
sol kola  da yayılabilecek şiddetli göğüs ağrısına sebep olan ve kalp krizinin ilk belirtisi 
olabilecek anjina  pektoris varsa ya da geçici iskemik atak denilen kalıcı etkisi olmayan 
hafif bir inme varsa (veya  geçmişte olduysa)   
• Atardamarlarınızda pıhtı riskini artırabilecek aşağıdaki hastalıklardan birine sahipseniz:    
4 / 21 
 • Damarları etkilemiş şeker hastalığınız varsa,   
• Çok yüksek kan basıncı,   
• Çok yüksek kan yağ düzeyi (kolesterol ya da trigliseritler),   
• Hiperhomosisteinemi (hem arteriyel  hem de VTE’ye  neden olabildiği  gösterilmiş 
tek kalıt ımsal risk faktörü) olarak bilinen durum   
• Görme bozuklukları, konuşma bozukluğu, vücudun herhangi bir yerinde güçsüzlük veya 
his kaybı gibi belirtilerin eşlik ettiği migreniniz varsa (veya geçmişte olduysa)   
• Mevcut veya geçirilmiş karaciğer hastalığınız (belirtileri ciltte  sarılık ya da vücutta 
kaşıntı  olabilir) varsa ve karaciğeriniz halen normal olarak çalışmıyo rsa  
• Ombitasvir, paritaprevir, ritonavir , dasabuvir , glekaprevir/pibrentasvir  veya 
sofosbuvir/velpatasvir/voxilaprevir  içeren herhangi bir antiviral ilaç alıyorsanız. Bu 
antiviral ilaçlar kronik (uzun süreli) hepatit C hastalığının (hepatit C virüsünün neden 
olduğu, karaciğeri etkileyen bir enfeksiyon hastalığı) tedavisinde kullanılmaktadır.  
• Seks hormonlarının etkisi ile ilerleyebilecek olan kanser varsa (örneğin meme veya 
genital organ) (veya geçmişte olduysa)  
• Eğer böbrekleriniz iyi çalışmıyorsa (böbrek yetmezliği)  
• İyi ya da kötü huylu karaciğer tümörünüz varsa (veya geçmişte olduysa)  
• Tanı konu lmamış vajinal kanamanız varsa  
• Gebe iseniz veya gebe olduğunuzdan şüpheleniyorsanız , 
• Pankreatit (kanınızdaki yüksek orandaki yağ ile ilişkilendirilen pankreas iltihabı) ya da 
ağır hipertrigliseridemi (kanda trigliseritlerin yağların artması) ile ilişkili hikayeniz varsa , 
• DROSPERA ’nın içerdiği maddelerden herhangi birine karşı alerjiniz ( aşırı duyarlılık ) 
varsa,  
Alerjik reaksiyonun bazı belirtileri şunlar olabilir:  
• nefes darlığı  
• hırıltılı soluma ve ya soluma zorluğu  
• yüz, dudak, dil ve/veya boğazda veya vücudun diğer bölümlerinde şişlik 
• deride döküntü, kızarıklık, kaşıntı veya kurdeşen  
 
Bu koşullardan herhangi biri ilacı ilk kullandığınızda başınıza gelirse derhal kullanmayı bırakın ız 
ve doktorunuza danışınız. İlacı kullanmayı bıraktığınız zaman hormonal olmayan doğum kontrol 
önlemlerini kullanınız.  
 
 
 
 
 
DROSPERA ’yı aşağıdaki durumlarda D İKKATL İ KULLANINIZ:  
Aşağıdaki durumlarda acil tıbbi yardım alınız ve doktorunuza danışınız:   
5 / 21 
 Bacağınızda kan pıhtısı (ör. derin ven trombozu) veya akciğerinizde kan pıhtısı (ör. pulmoner 
embolizm) olduğu, kalp krizi veya inme geçirdiğiniz anlamına gelebilecek olası kan pıhtısı 
belirtilerini fark ederseniz doktorunuza danışınız ( Bkz. 'Kan pıhtıları' ). 
Bu ciddi yan etkilerin belirtilerine ilişkin açıklama iç in lütfen " Kan pıhtısı nasıl fark edilir? " 
bölümüne bakınız.  
 
Aşağıdaki durumlardan herhangi birinin ilk kez oluşması ya da kötüleşmesi d urumunda 
doktorunuza bildiriniz:  
 
Eğer;  
• Sigara kullanıyorsanız  
• Şeker hastalığınız varsa  
• Depresyonunuz varsa  
• Fazla kiloluysanız  
• Yüksek t ansiyonunuz (kan basıncınız yüksekse) varsa  
• Kalp kapak hastalığınız veya belirli bir kalp ritm bozukluğunuz varsa  
• Yakın akrabalarınızda genç yaşta pıhtı oluşumu (bacakta derin ven trombozu, akciğerde 
pulmoner embolizm veya başka bir yerde), kalp krizi veya inme meydana geldiyse  
• Migren iniz varsa  
• Epilepsiniz (sara) varsa  
• Kandaki potasyumu üst sınırda bulunan (örn. böbreklerinizle ilgili bir problem nedeniyle) 
ve ilave olarak kandaki potasyumu artırabilecek ilaçlar (örneğin diüretikler) 
kullanıyorsanız  
• Yakın akrabalarınızda meme kanseri varsa veya geçmişte görüldüyse  
• Karaciğer veya safra kesesi hastalığınız varsa  
• Böbrek hastalığınız varsa  
• Bağırsakta ülsere neden olan veya bağırsak duvarında kalınlaşma, mukozada ülser ve 
bölgesel lenf düğümlerinde büyüme ile belirgin Crohn hastalığınız ya da ülseratif kolit 
(kronik iltihabi bağırsak hastalığı) varsa,  
• Eklem ağrıları ve deri döküntülerine neden olan sistemik lupus eritematozusunuz varsa,  
• Böbrek yetmezliğine neden olan bir pıhtılaşma bozukluğu olan hemolitik üremik 
sendromunuz varsa,  
• Bir tür kansızlık olan orak hücreli aneminiz varsa  (kırmızı kan hücrelerinin kalıtsal bir 
hastalığı)  
• Kanınızdaki yağ düzeyi yüksekse (hipertrigliseridemi) veya bu rahatsızlıkla ilgili 
pozitif aile öykünüz varsa. Hipertrigliseridemi, pankreatit (pankreas iltihabı) 
geliştirme riskinde artışla ilişkilendirilmiştir.  
• Bir ameliyat geçirmeniz gerekiyorsa veya bir rahatsızlıktan dolayı uzun süredir 
yatıyorsanız  (Bkz. 'Kan Pıhtıları' ),   
6 / 21 
 • Yeni doğum yapan kadınlarda kan pıhtısı riski artar. Doğumdan ne kadar süre sonra 
DROSPERA  kullanmaya başlayabileceğinizi doktorunuza sormalısınız.   
• Cildinizin altındaki damarlarda iltihap varsa (yüzeysel tromboflebit),   
• Varisli damarlarınız varsa , 
• Hamilelik sırasında ilk defa ortaya çıkan veya kötüleşen bir durum varsa veya seks 
hormonları daha önceden kullanılmışsa (örn. işitme kaybı, porfiri denilen metaboli k bir 
hastalık, herpes g estasyonis  denilen bir deri hastalığı veya Sydenham koresi denilen 
nörolojik hastalık)  
• Hamileliğe bağlı da ortaya çıkabilen yüzde sarı -kahverengi lekelenmeler (kloazma) varsa 
(Bu durumda doğrudan güneşe veya ultraviyole ışığa maruz kalmayınız)  
• Herediter anjiyoödeminiz varsa (Yüz, dil ya da boğazda şişme ve/veya yutma zorluğu 
veya soluma zorluğu ile birlikte kurdeşen gibi anjiyoödem semptomları yaşıyorsanız 
derhal doktorunuza başvurun. İçeriğinde östrojen bulunan ilaçlar anjiyoödem 
semptomlarına sebep olabilir veya kötüleştirebilir.)  
 
Yukarıdaki maddelerden herhangi biri ilacı kullanırken ilk defa başı nıza gelir , tekrarlar veya 
kötüleşirse doktorunuza danışın.  
 
Kan pıhtıları  
Dolaşım bozuklukları ile ilgili yan etkilerin ortaya çıkma riski özellikle 35 yaş üzeri ve sigara 
içen kadınlarda yüksektir.  
DROSPERA gibi KHK kullanan kadınlarda kan pıhtısı geliştirme riski kullanmayanlara göre 
artar. Nadir durumlarda, kan pıhtısı damarları tıkayarak ciddi sorunlara neden olabilir.  
 
Kan pıhtısı aşağıdaki bölgelerde oluşabilir:  
• Damarlarda ('venöz tromboz', 'venöz tromboembolizm' veya 'VTE' olarak adlandırılır);  
• Atardamarlarda ('arteriyel tromboz', 'arteriyel tromboembolizm' veya 'ATE' olarak 
adlandırılır).  
 
Kan pıhtıları her zaman tam olarak düzelmez. Nadiren, ciddi ve uzun süreli etkilere neden 
olabilir , veya çok nadiren ölüme neden olabilir.  
 
DROSPERA'a bağlı olarak tehlikeli kan pıhtısı oluşumuna yönelik genel riskin düşük 
olduğu unutulmamalıdır.  
 
Doktorunuz, risk faktörleri kombinasyonu veya tek birçok güçlü risk faktörü nedeniyle yüksek 
pıhtı oluşma riskiniz olup olmadığını kontrol edecektir. Faktörlerin kombinasyonu halinde risk,  
iki riskin ayrı ayrı toplamından daha yüksek olabilir. Risk çok yüksekse doktorunuz ilacı reçete 
etmeyecektir. (ayrıca Bkz. Bölüm 2. DROSPERA'yı aşağıdaki durumlarda KULLANMAYINIZ ) 
 
  
7 / 21 
 Kan pıhtısı nasıl fark edilir?  
Aşağıdaki bulgu veya belirtilerden herhangi birini fark ederseniz acilen tıbbi yardım alınız.  
 
Bu belirtilerden herhangi biri sizde var mı?  Olası sorun nedir?  
• Özellikle aşağıdaki durumlarla birlikte seyrettiğinde, bir 
bacakta ya da bacak veya ayaktaki bir damarda şişme:  
• bacakta, yalnızca ayağa kalkınca veya yürüyünce 
hissedilebilecek ağrı veya hassasiyet  
• söz konusu bacakta artan sıcaklık hissi  
• bacak derisinde renk değişikliği, örneğin sararma, 
kızarma veya mavileşme  Derin ven trombozu  
• açıklanamayan bir şekilde aniden nefessiz kalma veya 
hızlı nefes alma  
• kanla birlikte gelebilecek belirgin bir nedeni olmayan ani 
öksürük  
• derin nefes alındığında artabilecek keskin göğüs ağrısı  
• şiddetli bayılma hissi veya baş dönmesi  
• hızlı veya düzensiz kalp atışı  
• midenizde şiddetli ağrı  
Öksürük veya nefessiz kalma gibi bazı belirtiler, solunum 
yolları enfeksiyonu gibi (ör. 'soğuk algınlığı') daha hafif 
bir durumla karıştırılabileceğinden, emin değilseniz 
mutlaka doktorunuza danışınız.  Pulmoner embolizm  
Semptomlar genellikle bir gözde meydana gelir:  
• ani görme kaybı veya  
• görme kaybına kadar ilerleyebilecek ağrısız bulanık 
görme  Retinal ven trombozu (gözde kan 
pıhtısı)  
• göğüste ağrı, rahatsızlık, basınç, ağırlık hissi  
• göğüs, kol veya göğüs kemiğinin altında sıkışma veya 
dolgunluk hissi  
• tokluk, hazımsızlık veya tıkanma hissi  
• sırt, çene, boğaz, kol ve mideye yayılan üst gövde 
rahatsızlığı  
• terleme, mide bulantısı, kusma veya baş dönmesi  
• aşırı güçsüzlük, endişe veya nefes darlığı  
• hızlı veya düzensiz kalp atışı  
 
 Kalp krizi   
8 / 21 
 Bu belirtilerden herhangi biri sizde var mı?  Olası sorun nedir?  
• özellikle vücudun bir tarafında, yüz, kol veya bacakta ani 
güçsüzlük veya uyuşma  
• ani zihin bulanıklığı, konuşma veya anlama güçlüğü  
• bir veya her iki gözde ani görme güçlüğü  
• ani yürüme güçlüğü, baş dönmesi, denge veya 
koordinasyon kaybı  
• bilinen nedeni olmayan ani, şiddetli veya uzun süreli baş 
ağrısı  
• nöbetle birlikte veya nöbet olmadan bilinç kaybı veya 
bayılma  
Bazen inme belirtileri kısa sürebilir ve neredeyse hemen 
tamamen iyileşebilir, ancak bir başka inme riski altında 
olabileceğinizden, yine de acil tıbbi yardım almalısınız.  İnme  
• bir uzuvda şişme ve hafif mavi renk değişikliği  
• midenizde şiddetli ağrı (akut abdomen)  Diğer kan damarlarını tıkayan kan 
pıhtıları  
 
Damardaki Kan Pıhtıları  
Damarda kan pıhtısı oluştuğunda ne olabilir?  
• KHK kullanımı, damarda kan pıhtısı (VTE) oluşumu riskinde artışla 
ilişkilendirilmiştir. Bununla birlikte, bu yan etki nadir görülür. Pıhtı oluşumunun en 
sık görüldüğü dönem, KHK'nin ilk kullanıldığı yıldır.  
• Bacak veya ayak damarlarınızdan birinde kan pıhtısı oluşumu DVT'ye neden olabilir.  
• Kan pıhtısının bacağınızdan akciğerinize taşınması pulmoner e mbolizme yol açabilir.  
• Çok nadir durumlarda, göz gibi başka bir organdaki bir damarda pıhtı oluşabilir 
(retinal ven trombozu)  
 
Damarda kan pıhtısı oluşma riskinin en yüksek olduğu dönem hangisidir?  
Damarda pıhtı oluşumu riskinin en yüksek olduğu dönem, ilk kez KHK kullanılan ilk yıldır. 
Ayrıca, 4 hafta veya daha uzun süre ara verdikten sonra KHK kullanımına tekrar başlandığında 
da (aynı veya farklı ürün) risk artabilir.  
İlk yıldan sonra risk azalsa da, KHK kullanmayan kadınlara göre her zaman biraz yüksek 
kalacaktır.  
DROSPERA kullanmayı bıraktığınızda, kan pıhtısı riski birkaç hafta içinde normale döner.  
 
Kan pıhtısı oluşma riski nedir?  
Risk, doğal VTE riskinize ve kullanmakta olduğunuz KHK'nin türüne bağlıdır.  
 
DROSPERA kullanımı sonucunda bacak veya akciğerde kan pıhtısı (DVT veya PE) oluşumuna  
9 / 21 
 dair genel risk düşüktür.  
• Herhangi bir KHK kullanmayan ve gebe olmayan 10.000 kadından yaklaşık 2'sinde 
bir yıl içinde kan pıhtısı oluşabilir.  
• Levonorgestrel  içeren bir KHK kullanan 10.000 kadından yaklaşık 5 -7'sinde bir yıl 
içinde kan pıhtısı oluşumu görülebilir.  
• DROSPERA gibi drospirenon içeren bir KHK kullanan 10.000 kadından yaklaşık 9 -
12'si bir yıl içinde kan pıhtısı geliştirebilir.  
• Kan pıhtısı oluşumu riski kişisel tıbbi öykünüze göre değişir (bkz. Bölüm " Damarda 
kan pıhtısı  oluşumu riskini artıran faktörler").  
 
 Bir yıl içinde kan pıhtısı oluşma riski  
KHK kullanmayan  ve gebe olmayan kadınlar  10.000 kadından yaklaşık 2'si  
Levonorgestrel , noretisteron veya norgestimat  
içeren KHK kullanan kadınlar  10.000 kadından yaklaşık 5 -7'si 
DROSPERA kullanan kadınlar  10.000 kadından yaklaşık 9 -12'si 
 
Damarda kan pıhtısı oluşumu riskini artıran faktörler  
DROSPERA kullanımına bağlı kan pıhtısı riski düşük olmakla birlikte bazı durumlar riski artırır. 
Aşağıdaki durumlarda risk yüksektir:  
• Obez iseniz (Vücut kitle indeksi 30 kg/m2'nin üzerinde ise) .  
• Birinci dereceden bir akrabanızda genç yaşta (örn. yaklaşık 50 yaşın altında) bacak, 
akciğer  veya bir başka organda kan pıhtısı görüldüyse. Bu durumda, kalıt ımsal kan 
pıhtılaşma  bozukluğunuz olabilir.   
• Bir ameliyat geçirmeniz gerekiyorsa veya yaralanma ya da bir hastalıktan dolayı uzun 
süredir  yatıyorsanız veya bacağınızda alçı varsa. Bir ameliyattan birkaç hafta önce 
veya hareketli  olmadığınız zamanlarda DROSPERA kullanımının kesilmesi 
gerekebilir. DROSPERA'yı bırakmanız  gerekiyorsa, ne zaman tekrar 
başlayabileceğinizi doktorunuza sorunuz.   
• İlerleyen yaş (özellikle yaklaşık 35 yaş üzeri) .  
• Birkaç haftadan kısa süre önce doğum yaptıysanız.   
 
Yukarıdaki durumlardan ne kadar fazlası sizin için geçerliyse, kan pıhtısı oluşumuna dair riskiniz 
de o kadar artar.  
 
Özellikle yukarıda belirtilen diğer faktörlerden birkaç tanesi sizde varsa, uçak seyahati (4 saatten 
uzun) kan pıhtısı riskini geçici olarak artırabilir.  
 
Emin olmasanız bile, bu durumlardan herhangi biri sizin için geçerliyse doktorunuza söylemeniz 
önemlidir. Doktorunuz DROSPERA’nın bırakılması gerektiğine karar verebilir.   
10 / 21 
  
DROSPERA kullanırken yukarıdaki durumlardan herhangi bir değişirse, örneğin bir aile ferdi 
nedeni bilinmeyen bir tromboz yaşarsa veya çok fazla kilo alırsanız doktorunuza söyleyiniz.  
 
Atardamardaki kan pıhtıları  
 
Atardamarda kan pıhtısı oluştuğunda ne olabilir?  
Damardaki kan pıhtısı gibi, atardamardaki kan pıhtısı da ciddi sorunlara yol açabilir. Örneğin 
kalp krizi veya inmeye neden olabilir.  
 
Atardamarda kan pıhtısı oluşumu riskini artıran faktörler  
DROSPERA kullanımına bağlı kalp krizi veya inme riskinin çok düşük olduğunu ancak 
aşağıdaki faktörlere bağlı olarak artabileceğini unutmayınız:  
• Artan yaş (yaklaşık 35 yaş üzeri)  
• Sigara kullanımı.  DROSPERA  gibi bir KHK kullanırken sigarayı bırakmanız 
önerilir. Sigarayı bırakamıyorsanız ve yaşınız 35'in üzerindeyse, doktorunuz farklı bir 
kontraseptif tipi kullanmanızı tavsiye edebilir.  
• Aşırı kilo  
• Yüksek kan basıncı  
• Birinci dereceden bir akrabanızın genç yaşta (örn. yaklaşık 50 yaşın altında) kalp krizi 
veya inme geçirmesi. Bu durumda, kalp krizi veya inme geçirme riskiniz daha yüksek 
olabilir  
• Siz veya birinci dereceden bir akrabanızda kanda yüksek yağ düzeyi (kolesterol veya 
trigliseritler) varsa  
• Özellikle auralı migren (baş ağrınız başlamadan önce; baş dönmesi, kulaklarda 
çınlama, zig zag şekiller görme ve ışığa duyarlılık gibi belirtilerin görüldüğü migren 
tipi) olmak üzere migreniniz varsa  
• Herhangi bir kalp sorunu (kalp kapak hastalığı, atriyal fibrilasyon adı verilen ritim 
bozukluğu)  
• Diyabetiniz varsa.  
 
Yukarıdaki durumlardan birden fazlası sizin için geçerliyse veya içlerinden herhangi biri 
özellikle şiddetliyse kan pıhtısı oluşumuna ilişkin risk daha da artabilir. DROSPERA kullanırken 
yukarıdaki durumlardan herhangi bir değişirse, örneğin sigara içmeye başlarsanız, bir aile ferdi 
nedeni bilinmeyen bir tromboz yaşarsa veya çok fazla kilo alırsanız doktorunuza söyleyiniz.  
 
 
Kanser  
Meme kanseri, kombine doğum kontrol hapı kullanan kadınlarda biraz daha fazla  
11 / 21 
 gözlenmektedir ancak bunun tedavi sonucu gelişip gelişmediği bilinmemektedir. Örneğin, 
kombine doğum kontrol hapı kullanan kadınlarda daha fazla meme tümörü saptanmasının nedeni 
onların doktorları tar afından daha sık kontrol ediliyo r olmaları olabilir. Meme tümörü riski 
kombine doğum kontrol hapı kesildikten sonra zamanla azalır. Memenizi düzenli olarak kontrol 
etmeniz önemlidir ve herhangi bir yumru hissettiğinizde doktorunuzla bağlantıya geçmelisiniz.  
 
Doğum kontrol hapı kullanıcıları arasında nadir vakalarda iyi huylu karaciğer tümörleri ve hatta 
daha da nadir vakalarda kötü huylu karaciğer tümörleri bildirilmiştir. İzole vakalarda bu tümörler 
hayati tehlike oluşturan iç kanamaya yol açmıştır. Olağandışı olarak şiddetli karın ağrınız olması 
durumunda doktorunuzla irtibata geçiniz.  
 
Psikiyatrik  bozukluklar  
DROSPERA da dahil  olmak üzere  hormonal kontraseptif kullanan kadınların bazılarınd a 
depresyon veya depresif ruh hali bildirmiştir. Depresyon ciddi olabilir ve bazen intihar 
düşüncelerine yol açabilir. Ruh hali değişiklikleri  ve depresif belirtiler yaşıyorsanız,  mümkün 
olan en kısa sürede  daha fazla tıbbi tavsiye için  doktorunuza başvurunuz.  
 
Periyotlar arasında kanama  
Tüm kombine doğum kontrol haplarında, ilk birkaç ay, periyotlarınız arasında düzensiz vajinal 
kanamalar (lekelenme veya ara kanama) olabilir. Hijyenik ped kullanmanız gerekebilir, ancak 
tabletlerinizi normal şekilde almaya devam edebilirsiniz. Düzensiz vajinal kanama genellikle 
vücudunuz tablete alıştığında kesilir (genelde yaklaşık 3 siklusluk tablet alma sürecinden sonra). 
Kanama devam eder, şiddeti artar veya yeniden başlarsa doktor unuza söyleyiniz.  
 
Kanama olmazsa ne yapılmalıdır  
Tüm tabletleri düzgün bir şekilde alırsanız, kusma veya şiddetli ishal yaşamazsanız ve başka ilaç 
kullanmazsanız gebe olma olasılığınız çok düşüktür. DROSPERA ’yı normal şekilde kullanmaya 
devam ediniz.  
Tabletleri hatalı bir şekilde alırsanız veya tabletleri düzgün bir şekilde almanıza rağmen 
beklenen kanama ardarda iki kez gerçekleşmezse gebe olabilirsiniz. Hemen doktorunuza 
danışınız. Gebe olmadığınızdan emin olana kadar bir sonraki pakete başlamayınız. Aynı 
zamanda, hormonal olmayan doğum kontrol önlemlerini kullanınız.  
 
Bu uyarılar, geçmişte herhangi bir dönemde dahi olsa sizin için geçerliyse lütfen doktorunuza 
danışınız.  
DROSPERA ’nın yiyecek ve içecek ile kullanılması  
Tabletler yeterli miktarda su ile bütün olarak yutulmalıdır.  
 
  
12 / 21 
 Hamilelik  
İlacı kullanmadan önce doktorunuza veya eczacınıza danı şınız. 
 
DROSPERA , hamilelik  sırasında  kullanılmamalıdır.  Eğer,  DROSPERA  kullanımı  sırasında 
hamilelik meydana gelirse, kullanım durdurulmalıdır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
 
DROSPERA , emziren anne bebeğini sütten kesinceye kadar kullanılmamalıdır.  
 
Araç ve makine kullanımı  
Araç ve makine kullanma becerileri üzerinde etkisi ile ilgili herhangi bir çalışma yapılmamıştır. 
Kombine doğum kontrol hapı kullanımının araç ve makine kullanma becerileri üzerinde herhangi 
bir etkisi gözlenmemiştir.  
 
DROSPERA ’nın içeri ğinde bulunan bazı yardımcı maddeler hakkında önemli bilgiler  
DROSPERA , laktoz  (sığır sütünden elde edilen şeker) içermektedir.  Eğer  daha  önceden  
doktorunuz  tarafından  bazı şeker çeşitlerine  karşı  tahammülsüzlüğünüz  (toleransınızın  olmadığı)  
olduğu  söylenmişse,  bu ilacı kullanmadan önce doktorunuza danışınız.  
 
Diğer ilaçlar ile birlikte kullanımı  
Doktorunuza mutlaka hangi ilaçları veya bitkisel ürünleri kullandığınızı söyleyin iz. DROSPERA 
ile birlikte alınmaması gereken bazı ilaçlar mevcuttur ( Bkz. bölüm ‘ DROSPERA'yı aşağıdaki 
durumlarda KULLANMAYINIZ’). İlave doğum kontrol önlemleri (örneğin kondom) almanız 
gerekip gerekmediğini veya almanız gerektiği  takdirde ne kadar kullanmanız gerektiğini veya 
ihtiyacınız  olan başka bir ilaç kullanımı nı değiştirmeniz gerekip  gerekmediğini söyleyebilirler.  
 
Bazı ilaçlar  ile birlikte  kullanıldığında ; 
- DROS PERA 'nın kandaki düzeylerini etkileyebilir   
- gebeliğin önlenmesinde daha az etkili hale getirebilir  
- beklenmedik kanamaya yol açabilir.  
 
Bu ilaçlar aşağıdakileri içerir:  
• Aşağıdaki hastalıkların tedavisinde kullanılan ilaçlar:  
o Sara hastalığı (örn. fenitoin, primidon, karbamazepin, okskarba zepin, topiramat, felbamat  
ve barbitüratlar )  
13 / 21 
 o Tüberküloz (örn. rifampisin ) 
o Mantar enfeksiyonları  (örn. griseofulvin,  azol antifungallar, ör n. itrakonazol, 
vorikonazol, flukonazol, ketakonazol)  
o Bakteriyel enfeksiyonlar (makrolid antibiyotikleri, ör n. klaritromisin, eritromisin)  
o Belirli kalp hastalıkları, yüksek kan basıncı (kalsiyum kanal blokerleri, ör n. verapamil, 
diltiazem)  
o Artrit (eklem iltihabı), artroz (eklem deformasyonu) (örn. etorikoksib)  
o Akciğerlerdeki kan damarlarında yüksek kan basıncı (bosentan)  
o HIV (AIDS hastalı ğı) ve Hepatit C virüsü enfeksiyonları (proteaz inhibitörleri ve 
nükleosit dışı ters transkriptaz inhibitörleri olarak adlandırılır),  
• Greyfurt suyu  
• Sarı kantaron otu (St John’s wort),  
 
DROS PERA  diğer ilaçların etkisini etkileyebilir, örn;  
• Lamotrijin (sara nöbetini önleyici olarak kullanılır)  
• Siklospo rin (organ nakli sonrasında vücudun yabancı dokulara verdiği tepkileri azaltarak  
organın reddini önlemek ve gerektiği gibi çalışmasını sağlamak için kullanılır)  
• melatonin (biyolojik saatin düzelmesinde ve uykunun normalleşmesinde görev alan bir 
hormondur)  
• midazolam (cerrahi girişimlerde anestezi için kullanılır)  
• teofilin (solunum yolları hastalıklarının tedavisinde kullanılır)  
• tizanidin (kas ağrısı ve/veya kas krampları tedavisinde kullanılır)  
 
Teorik olarak, DROSPERA’yı potasyum düzeylerini yükseltebilecek başka bir ilaçla aldığınız 
takdirde potasyum düzeyleriniz yükselebilir.  
 
Bu ilaçlar aşağıdakileri içerir:  
o Yüksek tansiyon tedavisinde kullanılan anjiyotensin -II-reseptör antagonistleri  (örneğin; 
losartan, valsartan, telmisartan) , 
o Potasyum tutucu idrar söktürücüler  (örneğin;  spironolakton, triamteren, amilorid) , 
o İdrar söktürücü olan aldosteron antagonistleri  (örneğin; spironolakton, eplerenon).  
 
Sizde Hepatit C varsa ve ombitasvir/paritaprevir/ritonavir ,dasabuvir , glekaprevir/pibrentasvir 
veya sofosbuvir/velpatasvir/voxilaprevir  içeren ilaçları alıyorsanız DROSPERA kullanmayınız, 
çünkü bu tıbbi ürünler  karaciğer fonksiyon kan testi sonuçlarında artışlara (ALT (alanin 
aminotransferaz) karaciğer enziminde artış) neden olabilir. Doktorunuz, bu tıbbi ürünlerle 
tedaviye başlamadan önce başka bir tür korunma yöntemi reçete edecektir. DROSPERA, bu 
tedavinin tamamlanmasından yaklaşık 2 hafta sonra yeniden başlatılabilir.  
Bkz.“DROSPERA’yı aşağıdaki durumlarda KULLANMAYINIZ”  
  
14 / 21 
 Laboratuvar testleri  
Kan testi veya başka bir laboratuvar testi yaptırmanız gerektiğinde doktorunuza veya laboratuvar 
çalışanlarına ilaç aldığınızı belirtin çünkü doğum kontrol hapı bazı testlerin sonuç larını 
etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DROSPERA  nasıl kullanılır?  
Uygun kullanım ve doz/uygulama sıklı ğı için talimatlar:  
DROSPERA , paketin üstünde  oklarla gösterildiği  yönde, her gün yaklaşık aynı zamanda  bir 
miktar su ile alınmalıdır.  Genellikle, hormon iç ermeyen  4 beyaz tabletin alımına  başlanmasından  
2-3 gün sonra kanama başlar ve bir sonraki pakete başlandığında devam ediyor olabilir.  Paketler 
arasında ara verilmemelidir. Kanama devam ediyor olsa dahi, bir sonraki paketin kullanımına 
mevcut paketin bitmesinin hemen ertesi gün başlanmalıdır.  
 
Kombine doğum kontrol hapları doğru şekilde kullanıldıklarında yılda yaklaşık %1 başarısızlık 
riski bulunmaktadır. İlaç alımı unutulur ya da yanlış kullanılırsa bu oran artar.  
 
DROSPERA  ile ilk kutuya başlama : Bir önceki ay doğum kontrol hapı kullanılmıyorsa 
tabletler kanamanın ilk günü alınmaya başlanmalıdır.  Tabletlere kanamanın 2 ile 5. günleri 
arasında da başlanabilir ancak, bu durumda ilk 7 gün boyunca ek bir bariyer yöntemle (örneğin 
kondom) korunulmalıdır.  
 
Başka  bir doğum  kontrol  hapından  geçiş  yapılması : Bir önceki  doğum  kontrol  hapının  son 
tabletinin alındığı günün ertesi günü DROSPERA ’ya başlanmalıdır. En fazla tabletsiz veya 
hormon içermeyen tablet alınan dönemin son gününe kadar ara verilebilir.  Vajinal halka ya da 
flaster  kullanılıyorsa  DROSPERA  alımına  döngü paketindeki son halkanın ya da flasterin  
çıkarıldığı  gün ya da en geç yeni uygulamanın yapılacağı gün başlanmalıdır.  Tableti aldığınız ilk 
7 günde cinsel ilişkide bulunduğunuz takdirde ilave bir korunma yöntemi (örn. kondom veya 
diyafram) kullanmalısınız.  
 
Sadece progesteron içeren bir yöntemden geçiş yapılması : Herhangi bir günde geçiş 
yapılabilir ancak tablet alımının ilk 7 günü ek yöntem kullanılmalıdır.  
 
Hamileliğin  ilk 3 ayında gerçekleşen  düşükten sonra : Hemen başlanabilir.  Ek yönteme  gerek 
duyulmaz.  Doktorunuzun tavsiyesine göre kullanınız.  
Doğumdan sonra ya da ikinci 3 ayda gerçekleşen düşükten sonra : Emziren anne bebeğini 
sütten kesinceye kadar kullanılmamalıdır. Emzirmeyen kadınlarda d oğumu ya da düşük 
yapanlarda düşüğü takip eden 21 -28. günlerde başlanmalıdır. Eğer daha geç başlanacaksa  
15 / 21 
 kullanımın ilk 7 gününde ek bir yöntem  kullanılmalıdır.  Daha  öncesinde  cinsel  birleşme  olduysa,  
doğum  kontrol  hapına başlamadan önce hamilelik olmadığından emin olunmalı ya da bir sonraki 
kanama beklenmelidir.  
 
Uygulama yolu ve metodu:  
Tabletleri kutunun üzerinde belirtilen sırayla, her gün günün aynı saatinde, yeterli miktarda su ile 
almalısınız. Tabletler sürekli olarak alınacaktır. Birbirini izleyen 28 gün boyunca her  gün, günde 
bir tablet alacaksınız.  
 
Değişik ya ş gruplar ı 
Çocuklarda kullanımı  
DROSPERA  yalnızca ilk adet kanamasından sonra endikedir.  
Yaşlılarda kullanımı  
DROSPERA ’nın yaşlılarda kullanımı yoktur.  DROSPERA  menopozdan sonra endike değildir.  
 
Özel kullanım durumlar ı 
Böbrek yetmezli ği 
DROSPERA  ciddi böbrek yetmezliğinde ya da akut böbrek yetmezliğinde kullanılmamalıdır. 
Ayrıca Bkz. Bölüm 2.  “DROSPERA’yı aşağıdaki durumlarda KULLANMAYINIZ”  
Karaci ğer yetmezli ği 
DROSPERA  ağır karaciğer hastalığı durumunda kullanılmamalıdır.  Ayrıca Bkz. Bölüm 2. 
“DROSPERA’yı aşağıdaki durumlarda KULLANMAYINIZ”  
 
Eğer DROSPERA ’nın etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konu şunuz.  
 
Kullanmanız gerekenden daha fazla DROSPERA  kullandıysanız : 
DROSPERA ’dan kullanmanız  gerekenden  fazlasını  kullanmı şsanız  bir doktor  veya eczacı  ile 
konu şunuz.  
Çok fazla DROSPERA  tableti almanın yaratacağı ciddi zararlı etkilerle ilgili herhangi bir rapor 
yoktur.  
Hormon  içeren tabletlerin aşırı dozda kullanımında  bulantı, kusma ve vajinal kanama görülebilir. 
Bu ilacı kazara almaları halinde, henüz adet görmemiş kız çocuklarında bile bu şekilde bir 
kanama görülebilir.  Eğer sizde bu belirtiler varsa doktorunuza başvurunuz.  
 
DROSPERA ’yı kullanmayı unutursanız  
Bir tableti almayı unuttuğunuz güne bağlı olarak ilave doğum kontrol önlemleri almanız, örneğin 
kondom gibi bir bariyer yöntemi kullanmanız gerekebilir. Aşağıda belirtilenlere uygun şekilde 
tabletleri alınız. Ayrıca, ayrıntılı bilgiler için ʿunutulan tablet çizelgesineʾ  bakınız. Tereddüttünüz 
varsa doktorunuza danışınız.   
16 / 21 
 • İçeriğinde hormon bulunmayan 4  beyaz film kaplı  tablet i (blisterdeki en son 4 tablet)  
almayı unutmanız halinde, bu tabletl er hormon içermediğinden hala hamileliğe karşı 
korunmaktasınız. Ancak, doğum kontrolü açısından önemli ola n tablet alma düzeninizi 
değişti rmemeniz için normal zamanda bir sonraki tableti almaya devam etmeli ve 
karışıklığı önlemek için, almayı unut tuğunuz beyaz film kaplı tablet leri atmalısınız. 
Paketinizdeki en son beyaz tableti almayı unutursanız sonraki paketten doğru z amanda, 
ilk tableti almanız önemlidir.  
 
Hormon içeren  pembe renkli tablet (blisterdeki ilk 24 tablet) alınması unutulduğunda:  
• 24 saatten daha az zaman geçmişse  hamileliğe karşı korunma azalmaz. H atırlanır 
hatırlanmaz tablet alınmalıdır. Sonraki tabletler de her zamanki gibi alınmaya devam 
edilmelidir.  
• 24 saatten fazla zaman geçmişse  hamileliğe karşı korunmanızda azalma  olabilir. Ne 
kadar çok  pembe ta blet almayı unutursanız, hamileliğe karşı korunmanın azalması riski o 
kadar artar. Tablet almayı paketin başında veya sonunda (24 pembe tabletin sonu) 
unutmanız halinde hamile kalma riski özellikle artar. Ayrıca aşağıdaki 2 basit kural 
uygulanır ; 
1. Tablet alımına hiçbir zaman 7 günden fazla ara verilmez (önerilen hormon    
içermeyen tablet dönemi süresinin 4 gün olduğunu dikkate alınız).  
2. Etkili koru manın başlaması için en az 7 gün boyunca aralık vermeden tablet 
alınması gereklidir.  
 
Birden fazla tablet almayı unutursanız doktorunuzla irtibata geçiniz.  
Atladığınız dozu telafi etmek için bir günde 2 tabletten fazla almayınız.  
 
Paketteki tabletleri almayı unutmanız ve blister sonunda beklenen kanamanın olmaması halinde 
(içeriğinde hormon bulunmayan son 4 beyaz tablet) hamile olabilirsiniz. Bir sonraki pakete 
başlamadan önce doktorunuza danışınız.  
 
Günlük uygu lamada şu öneriler verilebilir:  
1-7. günlerde 1 tablet unutulursa : Son unutulan tablet hatırlanır hatırlanmaz alınmalıdır. Sonraki 
tabletler her zamanki gibi alınmaya devam edilmelidir. İlk 7 gün ek bir doğum kontrol yöntem i 
kullanılmalıdır. Bu 7 günden önce cinsel birleşme olduysa hamilelik ihtimali göz önüne 
alınmalıdır.  Ayrıca, ayrıntılı bilgiler için ʿunutulan tablet çizelgesineʾ  bakınız.  
 
Unutulan ilaç öncesinde 7 gün içinde hiç cinsel ilişkide bulunmadıysan ız atladığınız pembe 
tableti hatırla r hatırlamaz alın (aynı anda iki tablet alınması gerekse bile) ve sonraki tabletleri 
normal zamanlarında alın. Sonraki 7 günde ilave doğum kontrol önlemleri (bariyer yöntemi) 
kullanınız.  
  
17 / 21 
 8-14. günlerde 1 tablet unutulursa:  Son unutulan tablet hatırlanır hatırlanmaz alınmalıdır. Sonraki 
tabletler her zamanki gibi alınmaya  devam edilmelidir  (aynı anda iki tablet alınması gerekse 
bile). İlk unutulan tablete kadar 7 gün boyunca tabletler hatasız alınmışsa  ek yöntem  kullanmaya  
gerek  yoktur.  Aksi  takdirde  ya da birden  fazla  tablet unutulmuşsa ek yöntem kullanılmalıdır.  
 
15-24. günlerde 1 tablet unutulursa : Unutulan tablete kadar 7 gün boyunca tabletler hatasız 
alınmışsa aşağıdaki 2 seçenekten birinin uygulanmasıyla ek yönteme gerek kalmaz. Aksi 
takdirde 1. seçeneğe ilave olarak ek yöntem kullanılmalıdır.  
1- Son unutulan  tablet  hatırlanır  hatırlanmaz  alınmalıdır.  Kalan  etkin  madde  içeren  tabletler 
bitene kadar normal zamanda kullanılmalıdır  (aynı anda iki tablet alınması gerekse bile) . 4 
etkin madde içermeyen tablet atılmalıdır ve bir sonraki  kutuya  hemen  geçilmelidir.  
Kullanıcıda  ikinci  kutunun  etkin  madde  içeren  tabletleri bitene kadar kanama  beklenmez,  
ancak tablet alınan günlerde  lekelenme  veya  ara kanamalar görülebilir.  
2- Kullanılan  kutu bırakılmalıdır.  4 gün  aradan  sonra  (tablet  unutulan  günler  de dahil)  yeni 
kutuya başlanır.  
 
Unutulan Tablet Çizelgesi:  
 
 
 
 
 
 
 
 
 
 
 
 
 
 
 
 
 
 
 
 
 
 
 Birden çok 
pembe tablet 
almayı unuttum  
ya da  
Yeni pakete 
başlamayı 
unuttum  
 
Yalnızca 1 
hormon içeren 
pembe hap 
kullanmayı 
unuttum (24 
saatten fazla 
gecikme ) Hemen doktorunuza danışınız  
Unutmadan önceki 7 gün içinde cinsel ilişkide bulundunuz 
mu? 
 
• Unuttuğunuz tableti alın ve tabletleri normal düzen inde 
almaya devam edin (bu, bir günde 2 tablet kullanmanız 
anlamına gelebilir)  
• Sonraki 7 gün boyunca  bir bariyer yöntemi kullanın 
(kondom)  
 
• Unuttuğunuz tableti alın ve tabletleri normal düzen inde 
almaya devam edin (bu, bir günde 2 tablet kullanmanız 
anlamına gelebilir)  
  
 
• Unuttuğunuz tableti alın  
• Hormon içeren  pembe tabletlerin hepsini kullanın  
• Hormon içermeyen 4 beyaz tableti atlayın  
• Bir sonraki paketle devam edin   
 
• Mevcut paketi bırakın  
• Tablet kullanmaya ara verin (unutulan tabletler dahil en 
fazla 4 gün)  
• Bir sonraki paketle devam edin   
 EVET  
HAYIR  1-7.Gün  
15-24.Gün  8-14.Gün  
18 / 21 
 Pembe tabletlerde herhangi birini aldıktan sonra kusarsanız veya şiddetli derecede ishal olursanız 
tabletin etkin maddeleri tam olarak emilimi gerçekleşmemiş  olabilir. Tableti aldıktan sonra 3 ila 
4 saat içinde kusarsanız, bu bir tablet atlama anlamına gelir. Dolayısıyla, “DROSPERA ’yı 
kullanmayı unutursanız ” bölümündeki önerileri takip edin. Şiddetli ishal varsa doktorunuzla 
irtibata geçiniz. Blister sonundaki içeriğinde hormon bulunmayan 4 beyaz film kaplı tableti 
alırken kusma veya ishal görülmesinin doğum kontrolü üzerinde bir etkisi yoktur.  
 
Adet kanamasının  ertelenmesi : Adet kanamasını ertelemek için kullanılan kutudaki etkin 
madde içermeyen tabletler alınmaz ve yeni bir DROSPERA  kutusundaki etkin madde içeren 
tabletlerden almaya devam edilir. Bu uzatma, 2. paketteki aktif tabletler bitinceye kadar 
istenildiği kadar sürdürülebilir. Bu süre içinde ara kanama ya da lekelenme olabilir. Etkin madde 
içermeyen tablet döneminden sonra normal kullanıma devam edilir.  
Adet kanamasının b aşlangıç gününün değiştirilmesi : Tabletleri belirtildiği gibi alırsanız 
periyodunuz her dört haftada bir yaklaşık aynı günde başlayacaktır. Bunu değiştirmek isterseniz, 
ikinci pakete başlamadan önce blisterinizin sonundaki içeriğinde hormon bulunmayan beyaz film 
kaplı tabletleri almayınız . Örneğin, periyodunuz genellikle Cuma günü başlıyorsa ve gelecekte 
periyodunuzun Salı günü (3 gün önce) başlamasını istiyorsanız ikinci paketinize her zaman 
başladığından üç gün önce başlamalısınız, kullandığınız paketin sonundaki, içeriğinde hormon 
bulunmayan son 3 beyaz film kaplı tableti atıp daha sonra paketler arasında hiç boşluk 
bırakmadan sonraki paketle devam ediniz. İçeriğinde hormon bulunmayan tablet i ne kadar az 
alırsanız kanamanız olmama olasılığı o kadar yüksektir. Sonraki paketi kullanırken ani kanama 
veya lekelenme görülebilir.  
 
DROSPERA  ile tedavi sonlandırıldı ğında olu şabilecek etkiler  
DROSPERA  kullanmayı istediğiniz zaman bırakabilirsiniz. Hamile kalmak istemiyorsanız, diğer 
güvenilir doğum kontrol yöntemleri için doktorunuza danışınız.  Eğer DROSPERA’yı  gebe  
kalmak için bırakıyorsanız, gebe kalmadan önce ilk adet kanamanızın gerçekleşmesini 
beklemeniz önerilir. Adet kanamanızın gerçekleşmesini beklemeniz gebe kalmak için hangi 
günlerde ilişkiye girmeniz konusunda size fikir verecektir.  
 
Bu ilacın kullanımıyla ilgili başka sorularınız olursa, doktorunuza sorunuz.  
 
4. Olası yan etkiler nelerdir?  
Tüm ilaçlar gibi DROSPERA ’nın içeriğinde bulunan maddelere duyarlı olan kişilerde yan etkiler 
olabilir.  Özellikle şiddetli ve sürekli olan herhangi bir yan etki ile karşılaşırsanız veya 
sağlığınızda DROSPERA  kullanımından kaynaklı olabileceğini düşündüğünüz bir değişiklik 
olursa, lütfen bu durumu doktorunuza bildiriniz.  
İlaç kullanımıyla ilişkili ciddi reaksiyonlar dahil yan etkiler için ayrıca ‘DROSPERA ’yı 
aşağıdaki durumlarda KULLANMAYINIZ ’ ve ‘DROSPERA ’yı aşağıdaki durumlarda  
19 / 21 
 DİKKATLİ KULLANINIZ ’ bölümlerine bakınız. Bu bölümleri dikkatle okuyunuz ve 
gerekirse derhal doktorunuza başvurunuz.  
 
Toplardamarlarınızda artan kan pıhtısı (VTE) veya atardamarlarınızda kan pıhtısı (ATE) riski 
KHK alan tüm kadınlar için mevcuttur. KHK'lerin alınmasından kaynaklı farklı riskler hakkında 
daha ayrıntılı bilgi için " 2. DROSPERA kullanmadan önce dikkat edilmesi gerekenler " 
bölümüne bakınız.  
Aşağıdakilerden biri olursa, DROSPERA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Ciddi alerjik reaksiyonlar (döküntü, kaşıntı, nefes darlığı, ağızda yüzde, dudak veya dilde 
şişlik)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
DROSPERA’ya karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
DROSPERA kullanımı ile ilişkilendirilen  yan etkiler aşağıda listelenmektedir:  
Olası yan etkiler, görülme sıklıklarına göre de aşağıda yer almaktadır.  
 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: l.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilmiyor.  
 
Yaygın:  
• Duygudurum değişiklikleri  
• Baş ağrısı  
• Bulantı  
• Memelerde ağrı,  düzensiz adet görme, adet görmeme gibi adet ile ilgili problemler   
 
Yaygın olmayan:  
• Depresyon, gerginlik, uyku hali  
• Baş dönmesi, karıncalanma, uyuşma   
• Migren, d amarlarda varis, yüksek tansiyon  
• Karın ağrısı, kusma, hazımsızlık, şişkinlik, gastrit, ishal  
• Akne, kaşıntı, döküntü  
• Sırt ağrısı, kol -bacaklarda ağrı, kas krampları gibi vücut ağrıları  
• Vajinal mantar enfeksiyonu , kasık ağrısı, memelerde büyüme, fibrokistik meme (memede 
ele gelen kitle), rahim/vajina kanaması (devam eden tedavi sırasında genellikle ortadan 
kalkar), genital akıntı, ateş basması, vajina iltihabı  (vajinit) , adet düzensizliği, ağrılı adet  
20 / 21 
 görme, adet gecikmesi, aşırı adet görme, vajinada kuruluk, normal olmayan smear testi 
sonucu , cinsel ilişkiye karşı istek azalması   
• Bitkinlik, fazla terleme, ödem (yaygın, periferik, yüzde)  
• Vücut ağırlığında artış  
 
Seyrek:  
• Pamukçuk (mantar enfeksiyonu)  
• Kansızlık, kan pulcuklarında azalma  
• Allerjik reaksiyon  
• Endokrin (hormonlarla ilgili) bozukluk  
• İştah artışı, yemek yiyememe, kanda potasyum konsantrasyonunun normal olmayan 
şekilde artması, kanda sodyum konsantrasyonunun normal olmayan şekilde azalması  
• Orgazm olamama, uykusuzluk  
• Vertigo (vücudun denge sisteminde yaşanan sorun nedeniyle ortaya çıkan baş dönmesi), 
titreme  
• Göz kuruluğu, göz kapağında iltihaplanma gibi göz bozuklukları  
• Kalp çarpıntısı  
• Toplardamar iltihabı, burun kanaması, baygınlık  
• Karın bölgesinin genişlemesi, mide -bağırsak bozukluğu, mide -bağırsaklarda doluluk, 
karın fıtığı, ağızda pamukçuk, kabızlık, ağız kuruluğu  
• Safra kesesi ya da safra kanallarında iltihaplanma, ağrı  
• Deride sarı kahverengi lekeler, egzema, saç dökülmesi, akneli deri iltihabı, deride 
kuruluk, derinin yumru şeklinde iltihaplanması, kılların aşırı büyümesi, deride bo zukluk, 
deride çizgilenme, ışığa duyarlı deri iltihabı, deri nodülü (doku büyümesi)  
• Ağrılı cinsel ilişki, vulvo -vajina (dişilik organı) iltihabı, cinsel ilişki sonrası kanama,  geri 
çekilme kanaması, memede kist , memede büyüme, meme tümörü, rahim boynunda polip, 
dölyatağında küçülme, yumurtalık kisti, rahimde büyüme  
• Halsizlik  
• Vücut ağırlığında azalma  
• Bir toplardamarda veya atardamarda zararlı kan pıhtıları, örneğin:  
o bacakta veya ayakta (örn DVT)  
o akciğerde (örn. PE)  
o kalp krizi  
o inme  
o geçici iskemik ataklar olarak bilinen mini inme veya geçici inme benzer belirtiler 
(TIA)  
o karaciğer, mide/bağırsak, böbrek veya gözde kan pıhtıları.  
 
Kan pıhtısı oluşma olasılığı, riski artıran başka durumlara sahipseniz daha yüksek olabilir (kan  
21 / 21 
 pıhtısı riskini artıran durumlar ve kan pıhtısı belirtileri hakkında daha fazla bilgi için bkz. bölüm 
2. DROSPERA kullanmadan önce dikkat edilmesi gerekenler ). 
 
Ek olarak, KOK kullananlarda aşağıdaki yan etkiler bildirilmiş tir, ancak mevcut verilerden 
sıklıkları tahmin edilememektedir: aşırı duyarlılık, eritema multiforme.   
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. DROSPERA ’nın saklanması  
DROSPERA ’yı çocukların göremeyece ği, eri şemeyece ği yerlerde ve ambalajında saklayınız.  
25oC’nin altın da oda sıcaklığında saklayınız.  
Son kullanma tarihiyle uyumlu olarak kullanınız.   
Ambalajdaki son kullanma tarihinden sonra DROSPERA’yı kullanmayınız.  
“S.K.T.:”  ibaresinden sonra yazılan rakam ayı temsil eder ve o ayın son günü son kullanım 
tarihidir.  
Eğer üründe ve/veya ambalajında bozukluklar fark ederseniz DROSPERA’yı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Exeltis İlaç San. ve Tic. A.Ş.  
Kültür Mah. Nisbetiye Cad. No:56 Akmerkez B Blok  
Kat:6 D:574 Etiler, Beşiktaş/İstanbul  
 
Üretim yeri : 
Laboratorios Leon Farma  S.A. 
La Vallina s/n. Polígono Industrial Navatejera  
24193 , León  İSPANYA  
 
 
Bu kullanma talimatı  …/…/…. tarihinde  onaylanmıştır.  