1/9  Bu ilacı kullanmaya  başlamadan  önce  KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha sonra tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  sorunuz.  
• Bu ilaç kişisel olarak size reçete edilmiştir, başkalarına vermeyiniz. Başkalarının 
belirtileri sizinkiler ile aynı dahi olsa ilaç o kişilere zarar verebilir.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• İlacınız  hakkında  size verilmiş  talimatlara  uyunuz.  Size verilmiş  olan dozun dışında  
yüksek  veya düşük  doz kullanmayınız.  KULLANMA TALİMATI  
ATACAND® PLUS  16 mg/12.5 mg tablet  
Ağızdan  alınır.  
 
• Etkin maddeler  Kandesartan  sileksetil,  16 mg 
Hidroklorotiyazid, 12,5 mg  
• Yardımcı  maddeler  Kalsiyum karboksi metil selüloz, hidroksipropil selüloz, kırmızı - 
kahverengi demir  oksit E 172, sarı demir  oksit E 172, sığır sütünden 
elde edilen laktoz monohidrat, magnezyum stearat, mısır nişastası, 
polietilen glikol 8000  
 
 
Bu Kullanma  Talimatında : 
 
1. ATACAND® PLUS  nedir  ve ne için kullanılır?  
2. ATACAND® PLUS’ı  kullanmadan önce  dikkat edilmesi gerekenler  
3. ATACAND® PLUS  nasıl  kullanılır?  
4. Olası  yan etkiler  nelerdir?  
5. ATACAND® PLUS’ın  saklanması  
 
Başlıkları yer almaktadır.  
 
1. ATACAND® PLUS  nedir  ve ne için kullanılır?  
 
İlacınızın  ismi ATACAND® PLUS’tır.  28 tabletlik  ambalajlarda kullanıma  sunulmuştur. 
Tabletler  şeftali  renkli ve ovaldir ve üzerlerindeki  çizgi  boyunca  iki eşit parçaya bölünebilirler.  
 
ATACAND® PLUS yüksek kan basıncının tedavisinde kullanılmaktadır (hipertansiyon 
tedavisinde). İki adet etken madde içermektedir: Kandesartan sileksetil ve hidroklorotiyazid. Bu iki etken madde kan basıncınızın düşürülmesinde birlikte rol almaktadırlar.  
• Kandesartan sileksetil, ‘anjiyotensin II reseptör antagonisti’ adı verilen bir ilaç grubuna 
aittir.  Kan damarlarınızı  gevşetmekte ve genişletmektedir.  Bu da kan basıncınızın  düşmesine 
yardımcı olmaktadır.  
• Hidroklorotiyazid, ‘diüretikler’ (idrar söktürücüler) adı verilen bir ilaç grubuna aittir. 
Vücudunuzdan  suyun ve sodyum gibi tuzların  idrar ile  uzaklaştırılmasına  yardımcı  olur. Bu 
da kan basıncınızın düşmesini sağlar.  2/9  Eğer  hamile  iseniz  ATACAND® PLUS’ı  kullanmayınız,  hamile  olabileceğinizi  veya  hamile 
kalma durumunuzu dikkate alınız. Hamile iseniz veya bir şüpheniz var ise doktorunuza 
bildirmelisiniz. ATACAND® PLUS’ın hamilelik döneminde kullanımı bebeğinizde ciddi 
hasara ve hatta ölüme bile neden olabilir (Hamilelik ve emzirme bölümlerine bakınız).  Doktorunuz  ATACAND® PLUS’ı,  kan basıncınızın  tek başına  kandesartan  sileksetil veya 
hidroklorotiyazid ile düşürülemediği durumlarda reçete edebilir.  
 
2. ATACAND® PLUS’ı  kullanmadan önce dikkat  edilmesi  gerekenler  
 
 
ATACAND® PLUS’ı  aşağıdaki  durumlarda  KULLANMAYINIZ  
 
Eğer,  
• Kandesartan sileksetile ve hidroklorotiyazide veya ATACAND® PLUS’ın içeriğinde 
bulunan maddelerden herhangi birine karşı alerjiniz (aşırı duyarlılığınız) var ise, 
• Sülfonamid ilaçlara alerjiniz var ise (Bunun sizin için geçerli olup olmadığından emin 
değilseniz doktorunuzla konuşun.), 
• Ciddi karaciğer hastalığınız veya safra yolları tıkanıklığınız var ise (safra kesesinden 
safranın atılması ile ilgili bir problem),  
• Ciddi  böbrek problemleriniz  var ise, 
• Gut hastalığınız  var ise, 
• Kanınızdaki  potasyum  seviyesi  sürekli  düşük ise,  
• Kanınızdaki  kalsiyum  seviyesi  sürekli  yüksek ise, 
• Hamileyseniz,  
• Emziriyorsanız,  
• Şeker  hastalığınız  (diyabetes  mellitus)  veya  böbrek yetmezliğiniz  var ise, ATACAND® 
PLUS’ın da içinde bulunduğu tansiyon düşürücü ilaç grubu olan ARB ve ADE 
inhibitörlerini, diğer bir tansiyon düşürücü ilaç olan “aliskiren” ile birlikte 
kullanmayınız.  
Yukarıdaki  durumların  size uyup uymadığından emin  değilseniz  ATACAND® PLUS’ı 
kullanmadan önce doktorunuza danışınız.  
 
ATACAND® PLUS’ı  aşağıdaki  durumlarda  DİKKATLİ  KULLANINIZ  
 
Aşağıdaki  durumlar  sizde mevcut  ise, ATACAND® PLUS’ı  kullanmaya  başlamadan  önce 
doktorunuz ile konuşunuz:  
 
• Şeker  hastası  iseniz  veya böbrek yetmezliğiniz  varsa,  
• Kalp,  karaciğer  ve böbrek problemleriniz  var ise, 
• Yakın  zamanda  size böbrek nakli  yapıldı ise,  
• Kusuyorsanız, yakın  zamanda fazla miktarda  kustu iseniz  veya  ishal  iseniz,  
• Conn Sendromu denilen  (ayrıca  primer  hiperaldosteronizm  olarak  da bilinen)  böbrek 
üstü bezi hastalığınız var ise, 
• Sistemik  lupus  eritematozus  (SLE)  olarak  bilinen  bir hastalığınız  var ise veya  geçmişte  
oldu ise, 
• Kan basıncınız  düşükse,  
• İnme  geçirdiyseniz,  3/9  • Astım veya  alerji  geçirdiyseniz,  
• Steroid  olmayan  anti enflamatuar  ilaçlar  (NSAİİ) kullanıyorsanız.  
• Aynı hormonel sistem (Renin- anjiyotensin- aldosteron/RAAS) üzerinden etkili olan 
ilaçlar tansiyonunuzu düşürmeye yarayan ADE (örneğin enalapril, lisinopril, ramipril) 
ve ARB  diye bilinen gruplara  dahil  bir başka  ilaç kullanıyorsanız  düşük tansiyon, inme, 
bayılma,  böbreklerde  fonksiyon bozukluğu ve  kanda  potasyum  fazlalığı  görülebilir.  Bu 
ürünlerle “aliskiren” içeren bir başka tansiyon ilacının beraber kullanımı önerilmez.  
• Aliskiren  ilaçlar  ARB  ve ADE  inhibitörleri diye  bilinen tansiyon  ilaçlarıyla  kullanılmaz.  
• Cilt kanseri geçirdiyseniz veya tedavi sırasında beklenmedik bir cilt lezyonu geçirirseniz. Hidroklorotiyazid ile tedavi, özellikle yüksek dozlarda uzun süreli kullanımı, bazı cilt ve dudak kanseri tiplerinin (melanom dışı cilt kanseri) riskini artırabilir. ATACAND
® PLUS kullanırken cildinizi güneş ve UV ışınlarına 
maruziyetten koruyun.  
• Görmede azalma veya göz ağrısı yaşarsanız. Bunlar, gözün vasküler tabakasında sıvı birikiminin semptomları (koroidal efüzyon) olabilir veya gözünüzde basınç artışı olabilir ve ATACAND
® PLUS 'ı aldıktan sonra saatler ila haftalar içinde ortaya 
çıkabilir. Bu, tedavi edilmezse kalıcı görme kaybına yol açabilir. Daha önce penisilin veya sülfonamid alerjiniz olduysa, bunu geliştirme riskiniz daha yüksek olabilir. 
• Doktorunuzun böbrek fonksiyonunuzu, kan basıncınızı  ve kanınızdaki  elektrolit (örn. 
potasyum)  miktarını düzenli  aralıklarla  kontrol etmesi  gerekebilir.  
Bu koşullardan herhangi birine sahipseniz doktorunuz sizi daha sık görmek ve bazı testler 
yapmak isteyebilir.  
 
Eğer g
eçmişte hidroklorotiyazid alımını takiben solunum veya akciğer sorunları (akciğerlerde 
iltihaplanma veya sıvı toplanması dahil) yaşadıysanız ATACAND® PLUS 'ı aldıktan sonra 
herhangi  bir şiddetli nefes  darlığı  veya  nefes  almada zorluk yaşarsanız derhal  tıbbi yardım  isteyiniz.  
 
Eğer bir operasyon geçirecek iseniz doktorunuza veya diş hekiminize ATACAND® PLUS 
kullandığınızı söyleyiniz. Çünkü ATACAND® PLUS bazı anestezik ilaçlar ile birlikte 
kullanıldığında kan basıncınızın düşmesine neden olabilir. 
 
ATACAND® PLUS,  deride  güneş  ışığına  karşı  hassasiyete neden  olabilir.  
 
“Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.”  
ATACAND
® PLUS’ın  yiyecek  ve içecek  ile kullanılması 
• ATACAND® PLUS’ı  yemek  ile birlikte  veya  açken  alabilirsiniz.  
• Alkol kullanıyorsanız ATACAND® PLUS kullanmadan önce doktorunuz ile 
konuşunuz. ATACAND® PLUS kullandığı sırada alkol kullanan bazı kişiler baygınlık 
hissi veya sersemlik hissedebilir. 
Hamilelik  
İlacı kullanmadan önce  doktorunuza veya eczacınıza  danışınız.  
 
Hamile  iseniz,  hamile  olduğunuzdan şüpheleniyorsanız  veya  hamile  kalmayı  düşünüyor  iseniz 
ATACAND® PLUS’ı kullanmamalısınız. Hamile olduğunuzu düşünüyorsanız (bir şüpheniz 
var ise) doktorunuza  bildirmelisiniz.  Hamile  olduğunuzu veya hamile  kalmayı  düşündüğünüzü 
doktorunuza   bildirdiğinizde   doktorunuz   ATACAND®  PLUS   kullanmayı   bırakmanızı  4/9  isteyecektir. Doktorunuz ATACAND® PLUS yerine başka bir ilaç kullanmanızı önerecektir. 
ATACAND® PLUS hamilelik sırasında kullanıldığında bebeğinizde ciddi hasara hatta 
bebeğinizin ölümüne bile neden olabilir.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme 
İlacı kullanmadan önce doktorunuza veya eczacınıza danışınız. 
Emziriyorsanız  veya emzirmeye  başlamak  üzere iseniz  doktorunuza  bildiriniz. 
Emzirme döneminde ATACAND® PLUS’ı kullanmamalısınız.  
Özellikle  çocuğunuz  yeni doğmuş  veya  prematüre ise,eğer  emzirmek  istiyorsanız  doktorunuz 
sizin için başka bir ilaç seçebilir.  
 
Araç ve makine  kullanımı  
Bazı kişiler  ATACAND® PLUS  kullanırken yorgunluk ve sersemlik  hissedebilir.  Bu nedenle  
araç sürmeyiniz  ve herhangi  bir alet ve makine  kullanmayınız.  
 
ATACAND® PLUS’ın içeriğinde bulunan bazı yardımcı maddeler hakkında önemli 
bilgiler  
ATACAND® PLUS bir çeşit şeker olan laktoz içermektedir. Eğer daha önceden doktorunuz 
tarafından bazı şekerlere karşı dayanıksızlığınız olduğu söylenmişse, bu tıbbi ürünü almadan 
önce doktorunuzla temasa geçiniz. Yardımcı maddelerin listesi bu Kullanma Talimatı’nın başında yer almaktadır.  
Diğer ilaçlar  ile birlikte kullanımı  
Bitkisel veya reçetesiz aldığınız ilaçlar da dahil olmak üzere eğer şu anda başka bir ilacı veya ilaçları kullanıyorsanız veya kısa bir süre önce kullandı iseniz lütfen doktorunuza veya eczacınıza söyleyiniz. ATACAND
® PLUS bazı ilaçların işleyişini etkileyebilir, bazı ilaçların 
da ATACAND® PLUS üzerinde etkileri olabilir. Bazı ilaçları alıyorsanız doktorunuzun size 
zaman zaman kan testleri yapması gerekebilir. 
 
Özellikle  aşağıdaki  ilaçları kullanıyorsanız  doktorunuza  bildiriniz:  
• Beta blokörler,  diazoksit  ve enalapril,  kaptopril, lisinopril veya  ramipril  gibi ADE 
inhibitörleri de dahil olmak üzere  kan basıncınızı düşüren diğer ilaçlar,  
• İbuprofen, naproksen veya diklofenak gibi steroid  olmayan  antienftamatuvar  ilaçlar  (NSAİİ-  
ağrıyı ve iltihabı azaltan ilaçlar),  
• Selekoksib veya  etorokoksib gibi COX- 2 inhibitörleri (ağrıyı  ve iltihabı azaltan  ilaçlar),  
• Asetilsalisilik  asit (ağrıyı  ve iltihabı azaltan  ilaç)  (Günde  3 g’ dan fazla kullanıyorsanız),  
• Potasyum  içeren  potasyum  tuzları  veya  ilaveleri  (kandaki  potasyum  seviyenizi  arttıran 
ilaçlar),  
• Kalsiyum  veya  D vitamini ilaveleri,  
• Kolestipol  veya  kolestiramin  gibi kolestrolünüzü düşüren ilaçlar,  
• Diyabette  kullanılan  ilaçlar  (tabletler  veya insülin),  
• Digoksin ve beta blokörler  gibi kalp atımınızın  kontrol  edilmesinde  kullanılan ilaçlar 
(antiaritmik ajanlar),  
• Kandaki  potasyum  seviyelerinden  etkilenebilen  ilaçlar  (bazı antipsikotik ilaçlar  gibi),  5/9  • Heparin  (kanı  seyrelten  bir ilaç),  
• İdrar  sökücüler  (diüretikler),  
• Laksatifler,  
• Penisilin  veya  trimetoprim/sulfametoksazol (bir antibiyotik  kombinasyonu),  
• Amfoterisin  (mantar  enfeksiyonlarının tedavisi  için),  
• Lityum  (ruhsal  problemler  için bir ilaç),  
• Steroidler  (prednizolon gibi),  
• Hipofiz  hormonu (ACTH  Pituiter  hormon- steroid  sentezi  ile ilgili hormon tedavisinde),  
• Kanser  tedavisinde  kullanılan  ilaçlar,  
• Amantadin  (Parkinson Hastalığı’nın  veya  virüslerin  neden  olduğu ciddi  enfeksiyonların  
tedavisinde),  
• Barbitüratlar  (aynı  zamanda epilepsi  tedavisinde  kullanılan  bir çeşit sedatif),  
• Karbenoksolon (özofajeal  hastalık  veya  oral ülserlerin  tedavisi  için),  
• Atropin ve biperiden gibi antikolinerjik  ajanlar,  
• Siklosporin (organ  nakli  için kullanılan  bir ilaç),  
• Baklofen (spastisitenin hafifletilmesinde kullanılan bir ilaç), amifostin (kanser tedavisinde 
kullanılan  bir ilaç) gibi ilaçlar  ve bazı antipsikotikler  gibi antihipertansif  etkiyi arttırabilecek 
bazı ilaçlar,  
• Alkol  kullanımı,  
• Şeker hastalığınız veya böbrek yetmezliğiniz var ise, “aliskiren” içeren bir ürünle bu ilacı 
kullanmayınız.  
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız, lütfen bunlar hakkında doktorunuza veya eczacınıza bilgi veriniz. 
 
3. ATACAND® PLUS  nasıl  kullanılır?  
ATACAND® PLUS’ı doktorunuzun size söylediği şekilde kullanınız. Emin olmadığınız 
durumlarda  doktorunuza  veya  eczacınıza danışınız.  ATACAND® PLUS’ı  her gün kullanmanız 
önemlidir.  
 
Uygun  kullanım  ve doz/uygulama sıklığı için talimatlar:  
Genel  doz günde  1 tablettir.  
 
Uygulama yolu ve metodu:  
• Tabletleri  bütün olarak  bir bardak  su ile yutunuz.  
• Tabletleri  her gün aynı saatte almaya çalışınız.  Bu, sizin  tableti almayı  hatırlamanıza 
yardımcı olacaktır.  
Değişik  yaş grupları:  
 
Çocuklarda kullanımı : ATACAND® PLUS’ın çocuklarda (18 yaşın altındaki) kullanımı ile 
ilgili bir deneyim bulunmamaktadır. Bu nedenle ATACAND® PLUS çocuklarda 
kullanılmamalıdır.  
 
Yaşlılarda  kullanımı:  
Yaşlı  hastalarda doz ayarlaması  gerekmez.  
 
Özel  kullanım  durumları:  
Böbrek  yetmezliği  ve karaciğer  yetmezliği:  6/9  Hafif ve orta derecede böbrek yetmezliği olan hastalarda kandesartan sileksetilin önerilen 
başlangıç dozu 4 mg’dır. Ağır böbrek yetmezliğiniz varsa ATACAND® PLUS’ı 
kullanmamalısınız.  
 
Hafif ve orta derecede karaciğer yetmezliğiniz var ise, doktorunuz sizin için uygun dozu 
belirleyecektir. Bu durumda önerilen başlangıç dozu 4 mg’dır. Ağır karaciğer yetmezliğiniz 
veya  kolestazınız (safra  yollarında  tıkanıklık)  var ise ATACAND® PLUS’ı  kullanmamalısınız.  
 
Eğer ATACAND® PLUS’ın etkisinin çok güçlü ya da çok zayıf olduğuna dair bir izleniminiz 
var ise, doktorunuzla ya da eczacınızla konuşunuz. 
 
Kullanmanız  gerekenden  fazla  ATACAND® PLUS  kullandıysanız:  
Eğer  almanız  gerekenden  daha fazla  ATACAND® PLUS  kullandıysanız  derhal  doktorunuz  veya 
eczacınız ile konuşunuz.  
 
ATACAND® PLUS’ı  kullanmayı  unutursanız:  
Unuttuğunuz  dozu dengelemek için çift doz almayınız. 
Sadece zamanı  gelince bir sonraki  dozunuzu alınız.  
 
ATACAND® PLUS  ile tedavi  sonlandırıldığındaki oluşabilecek  etkiler:  
 
Eğer ATACAND® PLUS kullanmayı bırakırsanız, kan basıncınız tekrar artabilir. Bu nedenle 
doktorunuzla konuşmadan önce ATACAND® PLUS’ı kullanmayı bırakmayınız. 
Bu ürünün kullanımı ile  ilgili başka  sorularınız  varsa,  doktorunuza  veya eczacınıza sorunuz.  
4. Olası yan etkiler nelerdir?  
Tüm  ilaçlar  gibi ATACAND® PLUS’ın  da içeriğinde  bulunan maddelere duyarlı  olan kişilerde 
yan etkiler olabilir.  
Bu yan etkilerin ortaya çıkabileceğini bilmeniz önemlidir. ATACAND® PLUS’ın bazı yan 
etkileri kandesartan sileksetil ve bazıları da hidroklorotiyazidden ileri gelmektedir.  
Aşağıdakilerden  biri olursa, ATACAND® PLUS  ' ı kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzünüzün, dudaklarınızın, dilinizin  ve/veya  boğazınızın şişmesi  ile birlikte  veya  tek başına 
nefes almada güçlük  
• Yüzünüzün, dudaklarınızın dilinizin  ve/veya  boğazınızın  şişmesi  sonucunda  yutmada  
güçlük  
• Derinizde  ciddi  kaşıntı  (kabarcıklarla birlikte  ortaya çıkan)  
 
Bunların hepsi  çok ciddi  yan etkilerdir.  Eğer  bunlardan biri sizde mevcut  ise, sizin  ATACAND® 
PLUS’a  karşı  ciddi  alerjiniz  var demektir.  Acil tıbbi müdahaleye  veya  hastaneye yatırılmanıza 
gerek olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az birinde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan:  100 hastanın  birinden az,  fakat  1.000 hastanın  birinden fazla görülebilir.  7/9  Seyrek:  1.000 hastanın  birinden az, fakat  10.000 hastanın  birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki  verilerden  hareketle sıklık  derecesi  tahmin  edilemiyor.  
 
Aşağıdakilerden  herhangi  birini fark  ederseniz,  doktorunuza  söyleyiniz: 
Yaygın:  
• Kan testi değerlerinizde  değişiklik  
- Kanınızdaki sodyum miktarının azalması. Bu ciddi bir azalma ise yorgunluk, enerji 
yoksunluğu veya kas krampları hissedebilirsiniz. 
- Özellikle böbrek problemleriniz veya kalp yetmezliğiniz var ise, kanınızda potasyum 
miktarının  azalması  veya  artması  (Bu ciddi  bir etki ise, yorgunluk, güçsüzlük, düzensiz 
kalp atımı hissedebilirsiniz veya cildinizde karıncalanma ve hissizlik yaşayabilirsiniz.)  
- Kanınızdaki  kolestrol, şeker  veya ürik asit miktarlarının  artması  
• İdrarınızda şeker  bulunması  
• Baş dönmesi, sersemlik  hissi,  halsizlik  
• Baş ağrısı  
• Solunum  enfeksiyonu hastalıkları (zatürre ve akciğer  ödemi  dahil)  
Yaygın  olmayan:  
• Kan basıncında  düşüş. Bu  durum  sersemlik  ve baygınlık hissine  neden olabilir.  
• İştah  kaybı, ishal,  kabızlık, mide  iritasyonu  
• Deride döküntü, topak  topak kaşıntılı döküntü (ürtiker),  güneş  ışığına  bağlı  hassasiyetin 
neden olduğu döküntü 
 
Seyrek:  
• Sarılık  (cilt renginizin veya  gözlerinizin  beyaz  kısımlarının  sararması).  Eğer  bu olursa 
hemen doktorunuzla iletişime geçiniz.  
• Lökopeni, nötropeni/agranülositoz, trombositopeni, aplastik  anemi,  kemik  iliği 
depresyonu, hemolitik  anemi  
• Özellikle böbrek problemleriniz ve kalp yetersizliğiniz var ise, böbreklerinizin çalışmasına 
yönelik etkiler. 
• Uyuma  zorluğu, depresyon, huzursuzluk  
• Kollarınızda  veya bacaklarınızda karıncalanma veya  iğnelenme  
• Kısa süreli  bulanık görme  
• Anormal  kalp atışı  
• Solunum  güçlüğü (Akciğer  iltihabı ve  akciğerlerde  sıvı) 
• Yüksek ateş 
• Pankreasın  iltihaplanması.  Bu durum  midede  orta dereceden  ciddiye  doğru bir  ağrıya  neden 
olur. 
• Kas krampları  
• Kan damarlarınızda  oluşan hasarın  neden  olduğu deride  kırmızı veya  mor noktaların 
oluşması  
• Trombositlerinizde  veya  kırmızı veya  beyaz  kan hücrelerinizde azalma.  Bu durum 
yorgunluğa, bir enfeksiyona, ateşe veya kolay berelenmeye neden olabilir.  
• Kabarcıklar  ve pullanan  cilt ile  hızla  gelişen  şiddetli döküntü (muhtemelen  ağız ülserleriyle  
birlikte)  
• Kan üre azotu  ve kanınızdaki  kreatinin  miktarında  artış  (Bu durum  incelenmektedir.)  8/9  Çok seyrek:  
• Öksürük  
• Bulantı  
• Karaciğerinizde iltihaplanma (hepatit) dahil, karaciğerinizin çalışmasındaki değişiklikler. 
Yorgunluk, grip benzeri bulgular, cildinizde ve göz akında sararma gibi belirtiler 
görebilirsiniz.  
• Hızlı gelişen,  derinin su toplaması  veya soyulması,  ağızda olası  su toplaması  şeklinde  gelişen 
ciddi döküntü, topak topak kaşıntılı döküntü (ürtiker), kaşıntı  
• Sırt ağrısı,  eklemlerde ve kaslarda ağrı  
• Yüzün, dudakların, dilin  ve/veya boğazın şişmesi  
• Akut solunum sıkıntısı (belirtiler arasında şiddetli nefes darlığı, ateş, halsizlik ve zihin 
karışıklığı bulunmaktadır). 
Bilinmiyor:  
• Cilt ve dudak kanseri  (Melanom  dışı cilt kanseri)  
• Yüksek basınca bağlı olarak görmede azalma veya göz ağrısı (gözün vasküler tabakasında 
sıvı birikiminin muhtemel işaretleri (koroidal efüzyon) veya akut kapalı açılı glokom)  
• Ani göz ağrısı  (Akut  kapalı  açılı  glokom)  
• Ani miyop (uzağı  görememe)  
• Sistemik ve kütanoz Lupus Eritematozus (ateşe, eklem ağrısına ve kızarıklık, kabarıklık ve 
topaklanmalı deri döküntüsüne sebep olan alerjik durum)  
• İshal  
ATACAND® PLUS  beyaz kan  hücrelerinin  sayısında  azalmaya neden  olabilir.  Enfeksiyonlara 
karşı  direnciniz  düşebilir  ve sizde yorgunlukla birlikte  enfeksiyon ve ateş görülebilir. Böyle bir 
durumda doktorunuza başvurunuz. Doktorunuz ATACAND® PLUS’ın kanınıza herhangi bir 
etkisi (agronülositoz) olup olmadığını anlamak için sizden zaman zaman kan testleri yaptırmanızı isteyebilir.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan  “İlaç  Yan Etki Bildirimi”  ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. ATACAND® PLUS’ın  Saklanması  
ATACAND® PLUS’ı  çocukların göremeyeceği,  erişemeyeceği  yerlerde ve ambalajında 
saklayınız.  
 
30°C'nin altındaki  oda sıcaklığında  saklayınız. 
Orijinal ambalajında saklayınız.  
 
Son kullanma  tarihi  ile uyumlu olarak kullanınız.  
ATACAND® PLUS’ı etiket veya ambalaj üzerinde yer alan son kullanma tarihini geçtikten 
sonra kullanmayınız. Son kullanma tarihi o ayın son gününe kadardır.  9/9  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
BMED  İlaç Danışmanlık  Sağlık  Ürün  ve Hizmetleri Ticaret  Ltd Şti 
Yenimahalle /Ankara  
 
Üretim yeri: 
Abdi  İbrahim  İlaç San. ve Tic. A.Ş. 
Esenyurt/İstanbul  
 
Bu kullanma talimatı 01/08/2024 tarihinde  onaylanmıştır.  