1 / 9 KULLANMA TALİMATI  
 
AUBAGIO 14 mg film kaplı tablet  
Ağızdan alınır . 
 
Etkin madde:  14 mg teriflunomid  
Yardımcı maddeler:  Laktoz monohidrat  (inek sütü kaynaklı) , mısır nişastası, mikrokristalin 
selüloz, sodyum nişasta glikolat (Tip A), hidroksipropilselüloz, magnezyum stearat, 
hipromelloz, titanyum dioksit (E171), talk, makrogol 8000 , indigo karmin alüminyum lak 
(E132)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
 
1. AUBAGIO nedir ve ne için kullanılır?  
2. AUBAGIO’yu  kullanmadan önce dikkat edilmesi gerekenler  
3. AUBAGIO nasıl kullanılır?  
4. Olası yan etkiler nelerdir?  
5. AUBAGIO ’nun saklanması  
 
Başlıkları yer almaktadır.  
 
1.   AUBAGIO nedir ve ne için kullanılır?  
 
AUBAGIO, soluk mavi ila pastel mavi arası, bir yüzünde “14” ve diğer yüzünde kurumsal logo 
basılı, beşgen film kaplı tabletlerdir. 28 tabletlik, alüminyum blister cepli  ambalajlarda 
mevcuttur.  
 
AUBAGIO, teriflunomid etkin maddesini  içermektedir.  
 
AUBAGIO, yetişkinlerde atak ve iyileşmelerle giden MS ( multipl skleroz ) tedavisinde 
kullanılır.  
 2 / 9 Multipl skleroz nedir?  
MS, merkezi sinir sistemini (MSS) etkileyen uzun süreli bir hastalıktır. MSS , beyin ve 
omurilikten oluşur. Multipl sklerozda, enflamasyon  (iltihap)  MSS'te  sinirlerin etrafında 
bulunan koruyucu kılıfı (m iyelin adı verilen) yok eder. Bu m iyelin kaybına m iyelinsizleşme 
denmektedir. Bu durum, sinirlerin düzgün çalışmasını engeller.   
 
Tekrarlayan  multipl sklerozu olan insanlar, sinirlerinin düzgün şekilde çalışmamasından 
kaynaklanan ve tekrar eden fiziksel semptom atakları ( relapslar ) geçireceklerdir. Bu 
semptomlar hastadan hastaya farklılık göstermekle birlikte şunları kapsamaktadır:  
• yürümede zorluk  
•  görme problemleri  
•  denge problemleri  
 
Tekrarlama (relaps)  bittikten sonra bazı semptomlar tamamen kaybolabilir, ancak zamanla 
relapslar  arasında bazı problemler kalabilir. Bu, günlük aktivitelerinizi sekteye uğratabilecek 
bazı fiziksel sakatlıklara neden olabilir.  
 
AUBAGIO , bazı beyaz kan  hücrelerinin (lenfositler) artışını sınırlayarak bağışıklık sisteminin 
merkezi sinir sistemi üzerine yaptığı ataklara karşı korunmasına yardımcı olur. Bu, MS'teki 
sinir hasarına yol açan enflamasyonu sınırlar.  
 
2.   AUBAGIO'yu kullanmadan önce dikkat edilmesi gerekenler  
 
AUBAGIO'yu aşağıdaki durumlarda KULLANMAYINIZ : 
Eğer;  
- Etkin maddeye vey a bu ilacın içerdiği diğer maddelerden birine  (Bölüm 6'da 
listelenmiştir) karşı alerjiniz varsa,  
- AUBAGIO veya leflunomid aldıktan sonra şiddetli cilt döküntüsü veya soyulması, 
kabarıklık yaşarsanız ve/veya ağzınızda yaralar oluşursa,  
- Şiddetli karaciğer problemleriniz varsa,  
- Hamileyseniz , hamile  olabileceğinizi düşünüyorsanız veya emziriyorsanız,  
- Bağışıklık sisteminizi etkileyen ciddi bir probleminiz varsa (örn., AIDS),  
- Kemik iliğinizle ilgili ciddi probleminiz  varsa veya kanınızda kırmızı (anemi) veya beyaz 
kan hücresi  (lökopeni, nötropeni) veya kan pulcukları (trombosit) sayınız düşükse , 
- Şiddetli bir enfeksiyon geçiriyorsanız,  
- Diyaliz gerektiren şiddetli böbrek problemleriniz varsa,  
- Kanınızdaki protein düzeyleri çok düşükse (hipoproteinemi),  
Eğer emin değilseniz , AUBAGIO'yu almadan önc e lütfen doktor veya eczacınıza  danışınız . 
 
AUBAGIO'yu  aşağıdaki durumlarda DİKKATLİ KULLANINIZ  
Aşağıdaki durumlarda AUBAGIO'yu almadan önce do ktor veya eczacınızla konuşunuz.  
Eğer;  
-  Karaciğer problemleriniz varsa  ve/veya önemli  miktar larda alkol tüketiyorsanız ; 
doktor unuz , karaciğerinizin nasıl çalıştığını kontrol etmek için tedavi öncesinde ve 
sırasında kan testleri  yapacaktır. Test sonuçları karaciğerinizle ilgili bir problem 
olduğunu gösteriyorsa doktorunuz AUBAGIO tedavinizi durdurabilir  (Bkz. Bölüm 4). 
-  İlaçlarla kontrol edilen veya edilmeyen yüksek kan basıncınız (hipertansiyon) varsa. 
AUBAGIO kan basıncında bir artışa neden olabilir. Doktorunuz tedavi sırasında kan 
basıncınızı düzenli olarak kontrol edecektir (B kz. Bölüm 4).  3 / 9 -        Enfeksiyonunuz varsa . AUBAGIO'yu almadan önce doktorunuz kanınızda yeterli beyaz 
kan hücresi ve kan pulcuğu (trombosit) olduğundan emin olacaktır. AUBAGIO kandaki 
beyaz kan hücrelerinin sayısını azalttığından, bu enfeksiyonla başa çıkma yetinizi 
etkileyebilir. Enfeksiyonunuz o lduğunu düşünüyorsanız doktorunuz beyaz kan 
hücrelerinizi kontrol etmek için kan testleri isteyebilir . Teriflunomid tedavisi ile oral 
herpes veya herpes zoster (zona) de dâhil olmak üzere herpes virüsü enfeksiyonları 
meydana g elebilir. Bazı durumlarda ciddi komplikasyonlar meydana gelmiştir. Herpes 
virüsü enfeksiyonu belirtileriniz olduğundan şüphelenirseniz derhal doktorunuzu 
bilgilendirmelisiniz.  (Bkz. Bölüm 4)  
- AUBAGIO tedavisi sırasında beyaz kan hücresi sayınızda düşme görülebileceğinden 
tedavi öncesi ve sırasında gerektiğinde tam kan sayımı yapılmalıdır. Önceden kan 
değerlerinde düşüklük olan hastalarda kan tablosunda bozukluk görülme riski artar.  
-        Şiddetli bazı yaygın majör cilt reaksiyonları görülmesi durumunda AUBAGIO ile 
tedaviniz derhal kesilmelidir.  
-        İnterstisyel akciğer hastalığı adı verilen, nefes darlığı veya inatçı öksürük gibi belirtileri 
içeren akciğer iltihaplanması AUBAGIO tedavisi sırasında bildirilmiştir. Eğer öksürük 
ve ateşin eşlik ettiği ani solunum güçlüğü gibi belirtiler gösterirseniz hemen doktorunuza 
başvurunuz. Doktorunuz AUBAGIO tedavinizi durdurmaya ve gerekirse ilacın hızla 
vücudunuzdan atılması için gerekli işlemleri başlatmaya karar verebilir.  
-        Ellerinizde ve ayaklarınızda veya vücudunuzun diğer kısımlarında zayıflık, uyuşukluk ve 
ağrı (periferik nöropati) gibi belirtilerle karşılaşırsanız doktorunuza bildiriniz. 
Doktorunuz AUBAGIO tedavinizi durdurmaya ve gerekirse ilacın hızla vücudunu zdan 
atılması için gerekli işlemleri başlatmaya karar verebilir.  
-        Aşı olacaksanız.  
-  AUBAGIO ile birlikte leflunomid kullanıyorsanız , 
-        AUBAGIO tedavisinden başka bir tedaviye veya başka bir tedaviden AUBAGIO  
tedavisine geçiyorsanız,  
 -    Kalsiyum seviyesinin ölçüldüğü özel bir kan testi yaptırmanız gerekiyorsa. Kalsiyum 
seviyeleri, hatalı bir şekilde düşük çıkabilir.   
-      AUBAGIO ile tedaviden sonra ilacın vücudunuzdan atılması kişisel özelliklerinize bağlı 
olarak 8 ay ile 2 yıl gibi uzun bir zaman alabilir. Eğer gerekirse, tedaviden sonra ilacın 
uzaklaştırılması için doktorunuz tarafından hızlandırılmış atılım işlemleri uy gulanabilir.  
-  İltihaplı ağız içi  yaraları (ülseratif stomatit) oluşması durumunda AUBAGIO ile tedaviniz 
derhal kesilmelidir.  
 
Solunum ile ilgili reaksiyonlar  
Açıklanamayan öksürük ve dispne (nefes darlığı) varsa doktorunuza söyleyiniz. Doktorunuz ek 
testler gerçekleştirebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
AUBAGIO’nun yiyecek ve içecek ile kullanılması  
AUBAGIO’yu aç veya tok karnına kullanabilirsiniz.   
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya hamile olduğunuzu düşünüyorsanız AUBAGIO'yu kullanmayınız . 
AUBAGIO'yu kullanırken hamile olmanız veya hamile kalmanız durumunda, doğum kusurları 4 / 9 olan bir bebeğin doğma riski artmaktadır . Çocuk doğurma potansiyeline sahip kadınlar, 
güvenilir doğum kontrol önlemleri almadan AUBAGIO kullanmamalıdırlar.  
 
Hamile  kalmaya çalışmadan önce AUBAGIO'nun çoğunun vücuttan atılması gerektiğinden 
AUBAGIO tedavisi bittikten sonra hamile kalmayı planlıyorsanız bunu doktorunuza 
söyleyiniz. İla cın doğal olarak vücuttan atılması  2 yıla kadar sürebilir. AUBAGIO'nun vücuttan 
atılmasını hızlandıran bazı ilaçlar alarak bu süre, birkaç haftaya indirilebilir.  
 
Her iki durumda da, AUBAGIO'nun vücuttan yeterince atıldığı bir kan testi ile doğrulanmalı 
ve AUBAGIO'nun kan düzeyinin hamile  kalmanıza izin verecek kadar düşük olduğu tedavi 
eden doktorunuz tarafından teyit edilmelidir.  
 
Laboratuvar testlerine  ilişkin ayrıntılı bilgi için lütfen doktorunuzla irtibata geçiniz.  
 
AUBAGIO alırken veya tedavinin bitişinden sonra iki yıl içinde hamile  olduğunuzdan 
şüphelenirseniz, gebelik testi için derhal  doktorunuzla irtibata geçmelisiniz. Testin hamile  
olduğunuzu doğrulaması durumunda doktorunuz, bebeğinize yönelik riski azaltabileceğinden 
AUBAGIO'yu hızlı ve yeterli bir şekilde vücudunuzdan atmak için belirli ilaçlarla tedavi 
önerebilir .  
 
Doğum kontrol ü 
AUBAGIO tedavisi sırasında ve sonrasında etkili bir doğum kontrol yöntemi kullanmalısınız. 
Teriflunomid, bırakılmasından sonra uzun bir süre kanınızda kalır. Tedaviyi bıraktıktan sonra 
etkili doğum kontrol yöntemi kullanmaya devam ediniz.  
•  Kanınızdaki AUBAGIO düzeyleri yeterince düşük olana kadar devam ediniz – 
doktorunuz bunu kontrol edecektir.  
•  Sizin için en iyi doğum kontrol yöntemi ve doğum kontrol yöntemini değiştirmeye ilişkin 
herhangi bir olası ihtiyaçla ilgili olarak doktorunuzla konuşunuz.  
AUBAGIO, oral (ağızdan alınan) doğum kontrol ilaçları ile (etinilestradiol veya levonorgestrel  
içeren)  etkileşime girebilir  ve bu ilaçların  etkisini değiştirebilir. Bu ilaçlardan herhangi birini 
kullanıyorsanız doktorunuza bildiriniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Teriflunomid anne sütüne geçtiğinden , emzirirken AUBAGIO kullanmayınız.  
 
Araç ve makine kullanımı  
AUBAGIO başınızın dönmesine neden olabileceğinden konsantre olma ve tepki verme yetinizi 
etkileyebilir. Etkilenmeniz durumunda araç veya makine kullanmayınız.  
 
AUBAGIO’nun içeriğinde bulunan bazı yardımcı maddeler hakkında önemli bilgiler  
AUBAGIO, laktoz ihtiva eder. Daha önceden doktorunuz tarafından bazı şekerlere karşı 
intoleransınız ( dayanıksızlığınız ) olduğu söylenmişse bu tıbbi ürünü almadan önce 
doktorunuzla temasa geçiniz.  
 
AUBAGIO, her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  5 / 9  
Diğer ilaçlar ile birlikte kullanımı   
Başka bir ilaç alıyor olmanız ya da yakın zamanda almış olmanız durumunda, lütfen doktor 
veya eczacınıza söyleyiniz . Bu, reçetesiz alınan ilaçları da kapsar.  
Özellikle aşağıdakilerden herhangi birisini kullanmanız  durumunda doktor veya eczacınıza 
söyleyiniz:  
- Leflunomid, metrotreksat ve bağışıklık sistemini etkileyen diğer ilaçlar (genellikle 
immünosüpresan veya imm ünomodülatör olarak adlandırılır)  
- Rifampisin (tüberküloz ve diğer enfeksiyonları tedavi etmek için kullanılan bir ilaç)  
- Epilepsi (sara) için karbamazepin, fenobarbital, fenitoin  
- Sarı kantaron  (depresyona yönelik bitkisel bir ilaç)  
- Diyabet (şeker hastalığı) için repaglinid, pi oglitazon, nateglinid veya ros iglitazon  
- Kanser için daunorubisin, doksorubisin, paklitaksel veya topote kan 
- Depresyon, idrar kaçırma veya di yabetiklerdeki (şeker hastalarındaki) böbrek hastalığı 
için dulo ksetin 
- Şiddetli diyare (ishal) tedavisi için alosetron  
- Astım için teofilin  
- Kas gevşetici tizanidin  
- Kan pıhtılarını önlemek amacıyla kanı inceltmek için (örn. daha akışkan) kullanılan bir 
kan sulandırıcı olan varfarin  
- Oral (ağızdan alınan) doğum kontrol ilaçları (etinilestradiol veya levonorgestrel içeren)  
- Enfeksiyonlar için sefaklor, benzilpenisilin (penisilin G), siprofloksasin  
- Ağrı veya enflamasyon  (iltihap)  için indometazin , ketoprofen  
- Kalp hastalığı için idrar söktürücü furosemid  
- Gastrik asidi (mide asidini) azaltmak için simetidin  
- HIV enfeksiyonu (AIDS) için zidovudin  
- Hiperkolesterolemi (yüksek kolesterol) için rosuvastatin, simvastatin, atorvastatin, 
pravastatin  
- Enflamatuar bağırsak hastalığı veya romatoid artrit için sulfasalazin  
- Yüksek kolesterol veya karaciğer hastalığındaki kaşıntıyı rahatlatmak için kolestiramin  
- İlaçların veya diğer maddelerin emilimini azaltmak için aktif kömür  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise l ütfen doktorunuza veya eczacınıza bunlar hakkında bilgi veriniz.  
 
3.  AUBAGIO nasıl kullanılır?  
 
Uygun kullanım ve do z/uygulama  sıklığı için talimatlar:  
AUBAGIO tedavisi, multipl skleroz tedavisinde deneyimli olan bir doktor tarafından 
izlenecektir.  
Bu ilacı daima doktorunuzun size söylediği şekilde alınız. Emin olmamanız durumunda 
doktorunuza danışınız.  
Önerilen doz günlük 14 mg’lık bir film kaplı tablettir .  
 
Uygulama yolu ve metodu : 
AUBAGIO, ağızdan alınır. AUBAGIO, her gün günün herhangi bir saatinde tek günlük doz 
olarak alınır.  
Tableti su ile bütün olarak yutmalısınız.  
AUBAGIO yemekten önce veya sonra alınabilir.  
 6 / 9 Değişik yaş grupları:  
 
Çocuklarda kullanımı:  
AUBAGIO, çocuklarda ve 18 yaşın altındaki gençlerde kullanılmamalıdır. Çünkü ilacın bu yaş 
grubundaki etkileri bilinmemektedir.   
 
Yaşlılarda kullanımı:  
AUBAGIO, 65 yaş ve üzeri hastalarda dikkatli bir şekilde kullanılmalıdır.  
 
Özel kullanım durumları:  
Böbrek/Karaciğer yetmezliği:  
Böbrek yetmezliğine sahip olup diyalize girmeyen hastalar için doz ayarlaması gerekli değildir. 
Diyaliz gerektiren şiddetli böbrek problemleri olan hastalarda AUBAGIO kullanılmamalıdır.  
 
AUBAGIO şiddetli karaciğer yetmezliği olan hastalarda kullanılmamalıdır.  
 
Eğer AUBAGIO’nun etkisinin çok g üçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden fazla AUBAGIO kullandıysanız:  
Çok fazla AUBAGIO almanız durumunda, derhal doktorunuzu arayınız. Bölüm 4'te tanımlanan 
yan etkilere benzer yan etkiler yaşayabilirsiniz.  
 
AUBAGIO’dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
AUBAGIO’yu kullanmayı unutursanız  
Unutulan tableti telafi etmek için çift doz almayınız. Sonraki dozu belirtilen zamanda alınız.  
Unutulan dozları dengelemek için çift doz almayınız.  
 
AUBAGIO ile tedavi sonlandırıldığında ki oluşabilecek etkiler   
Öncelikle doktorunuzla konuşmadan AUBAGIO almayı bırakmayınız veya dozunuzu 
değiştirmeyiniz.  
Bu ilacın kullanımına ilişkin başka sorularınız varsa doktor veya eczacınıza sorunuz.  
 
4.  Olası yan etkiler  nelerdir?  
 
Tüm ilaçlar gibi AUBAGIO’nun içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki veriler den hareketle tahmin edilemiyor.  
 
Bu ilaçla birlikte aş ağıdaki yan etkiler görülebilir:  
 7 / 9 Aşağıdaki lerden biri olursa, AUBAGIO’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
 
Yaygın  
• Üst karın bölgesinde (sırtınızda da hissedilebilen) şiddetli ağrı, bulantı veya kusma gibi 
belirtileri içeren pankreas iltihabı  
 
Yaygın olmayan  
• Döküntü, kurdeşen, dudakların, dilin veya yüzün şişmesi veya aniden gelişen nefes 
almada zorluk gibi belirtileri içeren alerjik reaksiyonlar  
• Deri döküntüsü, deride kabarcıklar, ateş veya ağızda yaralar gibi belirtileri içeren 
şiddetli cilt reaksiyonları  
• Yüksek ateş, titreme, üşüme, idrar akışında azalma veya zihin bulanıklığı belirtilerini 
içerebilen sepsis (potansiyel olarak hayatı tehdit edici bir enfeksiyon çeşidi) veya şiddetli 
enfeksiyonlar  
• Nefes darlığı veya inatçı öksürük gibi belirtileri içeren akciğerlerde iltihaplanma  
 
Bilinmiyor  
• Cildinizin veya göz akınızın sararması, normalden koyu idrar , açıklanamayan bulantı ve 
kusma veya karın ağrısı gibi belirtileri içeren  şiddetli karaciğer hastalığı   
 
Yukarıdaki yan etkilerden birini fark etmeniz durumunda derhal doktorunuza söyleyiniz.  
 
Bunların hepsi çok ciddi yan etkilerdir. Acil tıbbi müdahaleye  veya hastaneye yatırılmanıza  
gerek olabilir.  
 
 
Aşağıdakilerden herhangi birini fark ederseniz doktorunuza söyleyiniz:  
 
Çok yaygın  
− Baş ağrısı  
− İshal , bulantı  
− Testlerde ALT'de artış (belirli karaciğer enzimlerinin kan düzeyindeki artışı)  
− Saç incelmesi  
 
Yaygın  
− Grip, üst solunum yolu enfeksiyonu, idrar yolu enfeksiyonu, bronşit  (bronş iltihabı) , 
sinüzit  (sinüs iltiha bı), boğaz ağrısı ve yutkunmada güçlük, sistit  (idrar kesesi (mesane) 
iltihabı) , gastro enterit viral  (virüslerin neden olduğu, ishal ve kusma ile birlikte görülen 
mide ve bağırsak enfeksiyonu) , , diş enfeksiyonu, larenjit  (gırtlak iltihabı) , ayak mantarı 
enfeksiyonu  
− Tipik olarak üst vücudun veya yüzün bir tarafında kabarcıklar, yanma, kaşıntı, uyuşma 
veya cilt ağrısı gibi belirtiler ve ateş ve halsizlik gibi diğer belirtilerle oral herpes ve 
herpes zoster (zona) dâhil olmak üzere herpes virüsü enfeksiyonları  
− Laboratuvar değerleri: Kırmızı kan hücresi sayısında azalma (anemi), karaciğer ve 
beyaz kan hücresi test sonuçlarında değişiklik (Bkz. Bölüm 2), bir kas enziminde 
(kreatin fosfokinaz) yükselme gözlenmiştir.  
− Hafif alerjik reaksiyonlar  
− Kaygı hissi  8 / 9 − Alt sırt veya bacakta zayıflık, uyuşukluk, karıncalanma hissi veya ağrı (siyatik); el ve 
parmaklarda uyuşukluk, yanma veya ağrı hissi (karpal tünel sendromu)  
− Kalp atımının hissedilmesi  
− Kan basıncında artış  
− Bulantı (kusma), diş ağrısı , üst karın ağrısı  
− Döküntü, sivilce ( akne ) 
− Tendon, eklem, kemik ağrısı, kas ağrısı (kas iskelet ağrısı),  
− Normalden daha fazla idrara çıkma ihtiyacı  
− Ağrılı adet 
− Ağrı 
− Enerjisiz ve güçsüz hissetmek (asteni)  
− Kilo kaybı  
 
Yaygın olmayan  
− Kan pulcukları sayısında düşüş (trombositopeni)  
− Özellikle ciltte olmak üzere artan his veya duyarlılık; bir veya daha fazla sinir boyunca 
saplanan veya zonklayan ağrı, kol veya bacakların sinirlerinde problemler (perifer al 
nöropati)  
− Tırnak bozuklukları , şiddetli deri reaksiyonları  
− Yaralanma sonrası meydana gelen ağrı (post -travmatik ağrı)  
− Sedef hastalığı  
− Ağız/dudak iltihabı  
− Kandaki anormal yağ seviyeleri (lipid)  
− Kalın bağırsağın iltihaplanması (kolit)  
 
Seyrek  
− Karaciğer  iltihaplanması veya hasarı  
 
Bilinmiyor  
− Solunum ile ilgili yüksek tansiyon  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklay arak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlam ış olacaksınız.  
 
5.   AUBAGIO’ nun Saklanması  
 
AUBAGIO’yu çocukların göremeyeceği, erişemeyeceği yerlerde ve ambalajında saklayınız.  
 
30 ºC altında oda sıcaklığında saklayınız.  
 
Son kullanma tarihiyle uyumlu olarak kullanınız.  9 / 9  
Karton/koruyucu kılıf/ blister deki son kullanma tarihinden sonra AUBAGIO’yu kullanmayınız.  
Son kullanma tarihi belirtilen  ayın son gününe karşılık gelmektedir.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.  
 
Ruhsat Sahibi:  
Sanofi Sağlık Ürünleri Ltd. Şti.   
Şişli-İstanbul  
 
Üretim  yeri:   
Opella Healthcare International SAS  
56, Route de Choisy  
6020 0 Compiègne  
Fransa  
 
Bu kullanma talimatı ../../....  tarihinde onaylanmıştır.  
 
 
 
 