KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRE-EKLAMOL Magnezyum Sülfat 40 g/1000 ml I.V. infüzyon için çözelti
Damar içine uygulanır.
Steril
2. KALİTATİF VE KANTİTATİF BİLEŞİM
Etkin maddesi:
Her 1000 mL’lik çözelti 40 g magnezyum sülfat heptahidrat içerir.
(Her 4mmol Mg ++ =1g magnezyum sülfat = 8 mEq Mg+2)
pH: 4,5-7
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için steril çözelti
4. KLİNİK ÖZELLİKLER
4.1. Terapötik endikasyonlar
PRE-EKLAMOL Magnezyum Sülfat 40 g/1000 ml, ağır pre-eklampside eklampsinin
önlenmesi ve nöbetlerin kontrolünde endikedir. Bu ürün 4 g IV yükleme dozunu takiben idame
tedavisi için üretilmiştir.
4.2. Pozoloji ve uygulama şekli
Pozoloji / Uygulama sıklığı ve süresi:
Eklampsi:
PRE-EKLAMOL Magnezyum Sülfat 40 g/1000 ml sadece intravenöz kullanım içindir.
Pre-eklampsi veya eklampsi tedavisi için, magnezyum seyreltik çözeltilerinin (%4) intravenöz
infüzyonu uygulanır. Bu sebeple, aşağıda belirtilen klinik koşullarda, her iki tedavi türü uygun
olarak değerlendirilir.
MAGNEZYUM SÜLFAT REJİMİ VE TAKİP:
Magnezyum sülfat için en yaygın tercih edilen rejim; 15-20 dakikada 4-6 g IV yükleme
dozunun yapılması ve ardından saatlik 2 g sürekli infüzyon şeklindedir. Magnezyum sülfat
terapötik dozu 3,95 ile 6,90 mEq/L olup her altı saatte bir serum magnezyum seviyeleri izlemi
gerekir. İdame fazı yalnızca patellar refleks mevcutsa (refleksin kaybı semptomatik
hipermagnezeminin ilk bulgusudur), solunum dakikada 12’nin üzerindeyse ve üriner çıkış her
dört saatte 100 ml’nin üzerindeyse verilir. Magnezyum sülfata genellikle postpartum 24 saat
boyunca devam edilmesine karşın ilacın bırakılma zamanını belirleyen yüksek kaliteli bir veri
elimizde bulunmamaktadır. Hafif pre-eklampsili kadınlarda 12 saat yeterli olabilirken ağır pre-
eklamptik ve eklampsili kadınlarda antikonvülsan terapiye 24-48 saat devam edilmelidir.
1/7Magnezyum sülfatın 5-7 gün süresince hamile kadınlara sürekli uygulanması durumunda
gelişmekte olan fetüste hipokalsemi ve kemik anomalileri ortaya çıkabilir. Bu kemik
anomalileri iskelette demineralizasyon ve osteopeniyi kapsar. İlaveten, yenidoğan kırıkları da
rapor edilmiştir. Fetal risk yaratacak en kısa süreli tedavi bilinmemektedir. Magnezyum sülfat
sadece çok gerekli olduğunda gebelik sırasında kullanılmalıdır. Eğer magnezyum sülfat erken
doğum tedavisi için verilirse, anne adayı bu kullanımın etkinlik ve güvenliliğinin kesin olarak
bilinmediğine ve 5-7 gün kullanımının fetal anomalilere neden olabileceğine dair
bilgilendirilmelidir.
Gebelik toksemisinde konvülsiyonların önlenmesi için; 4 g/100 ml IV infüzyon için çözelti
15-20 dakikada verildikten sonra 40 g/1000 ml IV infüzyon için çözelti şeklinde dakikada 12-
15 damla verilir.
Uygulama şekli:
PRE-EKLAMOL Magnezyum Sülfat 40 g/1000 ml sadece intravenöz yolla kullanılır.
Özel popülasyonlara ilişkin ek bilgiler:
Böbrek yetmezliği:
Ağır böbrek yetmezliği olan hastalarda, serum magnezyum konsantrasyonları sıklıkla kontrol
edilmeli, maksimum magnezyum sülfat dozu 48 saatte 20 g’ı geçmemelidir.
Karaciğer yetmezliği:
Magnezyumun tamamı böbrekler yoluyla atılır. Karaciğer yetmezliğinde doz ayarlamasına
gerek yoktur.
Geriatrik popülasyon:
Böbrek yetmezliği olmaması koşuluyla özel bir doz ayarlamasına gerek yoktur.
4.3. Kontrendikasyonlar
Magnezyum sülfat kalp bloğu, miyokardiyal hasarı, ağır böbrek yetmezliği ya da magnezyum
sülfata veya magnezyum sülfat tuzlarına karşı aşırı duyarlılığı olan hastalarda kontrendikedir.
Doğumdan önceki iki saat süresince gebelik toksemisi olan annelere I.V. magnezyum
uygulanmamalıdır.
Magnezyum sülfat Myastenia Gravisli hastalarda ağır myastenik krizi presipite edebileceğinden
kontrendikedir. Diğer yandan Magnezyum sülfatın kalsiyum kanal blokörleriyle birlikte
kullanımı hipotansiyona yol açabilir.
4.4. Özel kullanım uyarıları ve önlemleri
FETAL RİSK:
Böbrek yetmezliği durumunda parenteral kullanım magnezyum zehirlenmesine yol açabilir.
Magnezyum vücuttan tamamen böbrekler yoluyla atıldığı için, böbrek yetmezliği olan
hastalarda ilaç dikkatle kullanılmalıdır. İdrar atılımı her dört saatte bir 100 mL olacak şekilde
devam ettirilmelidir. Serum magnezyum düzeyinin izlenmesi ve hastanın klinik durumu,
toksemideki doz aşımı sonuçlarından kaçınmak için gereklidir.
2/7Toksisite Tablosu
Bulgular Magnezyum düzeyi mg/dl (mEq/L)
Normal gebelik düzeyi 1,5-2,5
Terapötik düzeyi 4-8
Patellar refleks kaybı 8-12
Solunum depresyonu 9-12
Uyku hali, kardiyak arrest 10-12
I.V. kalsiyum (5-10 mEq) antagonist olarak kullanılabilir.
Magnezyum Sülfat İnfüzyon için Çözeltisi, hipermagnezemi oluşması riskine karşı yavaşça
uygulanmalıdır.
4.5. Diğer tıbbi ürünler ile etkileşimler ve diğer etkileşim şekilleri
PRE-EKLAMOL Magnezyum Sülfat 40 g/1000 ml’nin aşağıdaki ilaçlarla birlikte kullanılması
sakıncalı olabilir:
 Kalp rahatsızlığında kullanılan digitalis glikozidleri (ör; digoksin, dijitoksin),
 Anestezide kullanılan miyorelaksanlar (Magnezyum sülfat ile kullanım bu tip ilaçların
etkisini arttırabilir.),
 Opioid (ör; morfin), barbitürat (ör; amilobarbiton) veya hipnotik ilaçların (ör; nitrazepam)
yüksek dozları (Magnezyum sülfat ile kullanım solunum depresyonuna neden olabilir),
 Nifedipin veya nimodipin gibi kalsiyum kanal blokörleri (Magnezyum sülfat ile kullanım
kas fonksiyonlarında sorunlara yol açabilir),
 Aminoglikozid antibiyotikler (ör; streptomisin) parenteral magnezyumun nöromüsküler
blokaj yapıcı etkisini arttırabilir.
 Aminoglikozidler, Siklosporin, Dijitalis, Alkol, Amfoterisin B, Diüretikler, Sisplatin gibi
ilaç ya da ilaç gruplarının uygulanmasını takiben, ilaca bağlı magnezyumun renal kaybı
gözlenir.
 Reçetesiz ilaçlar da dahil başka herhangi bir ilaç ile birlikte kullanımı sakıncalı olabilir.
 Levotiroksin içeren ilaçların PRE-EKLAMOL Magnezyum Sülfat 40 g/1000 ml ile birlikte
alındığında emilimi bozulduğundan, iki ilacın en az 2 saat ara verilerek alınması
gerekmektedir.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: D
3/7Çocuk doğurma potansiyeli bulunan kadınlar/Doğum kontrolü (Kontrasepsiyon)
Toksemik kadınlarda konvülsiyonları kontrol etmek için sürekli IV infüzyon (özellikle
doğumdan önceki 24 saat) ile uygulandığında, yenidoğanda nöromuskuler veya solunum yolu
depresyonu gibi magnezyum toksisitesi belirtileri gözlenebilir.
Gebelik dönemi
Erken doğum; Başlangıç dozu: IV 4-6 g Magnezyum Sülfat (32-48 mEq magnezyum) 20-30
dakikada IV infüzyonla verilir. İdame dozu: IV infüzyonda saatte 1-3 g magnezyum sülfat (8-
24 mEq magnezyum) uterus kontraksiyonları durana kadar verilir. Yetişkinler için doz sınırları:
Günde 40 g magnezyum sülfata (320 mEq magnezyum) kadar verilebilir.
Erken doğumun engellenmesi için magnezyum sülfatın sürekli uygulanması onaylanmamış bir
tedavidir. Böyle kullanımın etkinlik ve güvenliliği saptanmamıştır. Gebelerde Magnezyum
Sülfat İnfüzyon için Çözeltinin onaylı endikasyonu dışında uygulanması, hastane ortamında
uygun obstetrik koruyucu tesisin varlığında deneyimli personel tarafından yapılmalıdır.
Laktasyon dönemi
Magnezyum sülfatın anne sütüne geçip geçmediği bilinmemektedir. Birçok ilaç anne sütüne
geçtiği için, Magnezyum Sülfat İnfüzyon için Çözelti emziren kadınlara uygulanırken tedbirli
olunmalıdır.
Üreme yeteneği / Fertilite
Veri bulunmamaktadır.
4.7. Araç ve makine kullanımı üzerindeki etkiler
Magnezyum Sülfat İnfüzyon için Çözeltinin uygulama yolu itibarıyla, araç ve makine kullanımı
esnasında uygulanması imkansız olduğundan, geçerli değildir.
4.8. İstenmeyen etkiler
Parenteral uygulanan magnezyumun istenmeyen etkileri genellikle magnezyum
intoksikasyonunun sonucudur. Bunlar yüzde yanma, terleme, hipotansiyon, reflekslerin
bastırılması, zayıf paraliz, hipotermi, dolaşım kollapsı, solunum sistemi paralizi öncesinde
kardiyak ve merkezi sinir sistemi depresyonudur.
Eklampsi için magnezyum sülfat tedavisine bağlı olarak tetani belirtileriyle ortaya çıkan
hipokalsemi rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
4/7Belirtiler:
Magnezyum intoksikasyonu kan basıncında keskin düşüş ve solunum sistemi paralizi ile ortaya
çıkar. Patellar refleksin kaybolması magnezyum intoksikasyonunun saptanması için kullanılan
faydalı klinik belirtilerden biridir. Doz aşımı durumunda, magnezyumun etkilerini antagonize
etmek için kalsiyum tuzu IV enjekte edilene kadar suni solunum yapılmalıdır.
Tedavi:
Suni solunum sıklıkla gerekir. Hipermagnezeminin etkilerini tersine çevirmek için intravenöz
kalsiyumun %5’lik çözeltisinden (gerekirse izotonik sodyum klorür ile seyreltilir) 10 ila 20 mL
kullanılır. Subkütan fizostigmin, 0.5 ila 1 mg faydalı olabilir.
Yenidoğanlarda hipermagnezemi durumunda resusitasyona gerek olabilir ve endotrakeal
intübasyon veya aralıklı pozitif bası ventilasyonu ile destekli ventilasyon ya da IV kalsiyum
uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Mineral çözeltileri
ATC kodu: A12CC02
Magnezyum iyonu (Mg+2) intraselüler sıvıda en çok bulunan ikinci katyondur. Birçok enzimin
fonksiyonuna kofaktör olarak katılır. Nörokimyasal impuls transmisyonu ve kas
eksitabilitesinde önemli rol oynar. Etki mekanizması tam olarak bilinmemektedir. Magnezyum
miyonöral kavşakta asetilkolin salıverilmesini inhibe ederek nöromuskuler aşırımı
baskılayabilir. Ayrıca düz kaslar üzerinde depresan etkisi olabileceği gibi santral sinir sistemini
de deprese edebilir. Antikonvülsan olarak terapötik serum konsantrasyonları 4-7 mEq/L’dir.
Eliminasyonu plazma konsantrasyonuna ve glomerüler filtrasyon hızına bağlıdır. Magnezyum
adenozintrifosfat (ATP) ve diğer nükleotid trifosfatları substrat olarak kullanan enzimlerde
kofaktördür. mRNA'nın ribozomlara bağlanması ve ribozomların integritesi Mg+2 iyonu
gerektirir. Total vücut magnezyumu (70 kg için) 2000 mEq kadardır. Bunun %50’si kemikte,
%45’i intraselüler sıvıda, %5’i de plazmada bulunur. Plazmadaki Mg+2 konsantrasyonu 1.6-2.6
mEq/L arasında olup bunun 2/3’ü iyonize (serbest), 1/3’ü proteinlere bağlıdır. İntraselüler ve
ekstraselüler Mg+2 konsantrasyonları birbirinden bağımsız değişebilir. Magnezyum plazmada
bulunduğu fizyolojik düzeyin üzerindeki (≥ 2.06 mEq/L) konsantrasyonlarda nöromuskuler
iletişimi inhibe eder, antikonvülsan etki gösterir ve merkezi sinir sisteminde depresyon yapar.
Magnezyumun fizyolojik sınırların üzerine çıkmasıyla motor sinir uçlarından asetilkolin
salınmasının azaldığı ileri sürülmüştür. Magnezyumun serum konsantrasyonları 4 mEq/L’nin
üzerine çıktığında derin tendon refleksleri azalır ve 10 mEq/L’nin üstünde kaybolur. Bu
düzeylerde solunum paralizisi olabilir ve tam kalp bloğu görülebilir. 12 mEq/L’nin üzerindeki
konsantrasyonlar ölümcül olabilir. Deneysel araştırmalarda Mg+2 iyonlarının kalbin sinoatriyal
düğümünde impuls oluşumunu yavaşlattığı ve iletim zamanını uzattığı bildirilmiştir. Kalp
hastalığı olmayan kimselerde i.v. magnezyum infüzyonların PR aralığını, H aralığını (atriyum-
His demeti aralığı), anterograd AV nodal efektif refraktör periyodu ve sinoatriyal iletim
zamanını uzattığı bildirilmiştir. Magnezyumun periferik vazodilatör etkisi de vardır. Orta
dozlarda yüz kızarması (flushing) ve terleme, yüksek dozlarda hipotansiyon yapar.
5/7Magnezyumun nöromuskuler plak ve merkezi sinir sistemi üzerindeki depresan etkisi kalsiyum
verilerek antagonize edilebilir.
5.2. Farmakokinetik özellikler
Genel özellikler
Emilim:
İntravenöz yolla verilen magnezyum sülfat hızla absorbe olur ve bu etki yaklaşık 30 dakika
sürer.
Dağılım:
Vücuttaki toplam magnezyumun yaklaşık %1-2’si ekstraselüler sıvı boşluğunda bulunur.
Magnezyum %30 oranında albümine bağlanır.
Biyotransformasyon:
Magnezyum metabolize olmaz.
Eliminasyon:
Magnezyumun başlıca atılım yolu böbreklerdir. Atılan miktar kandaki magnezyum
konsantrasyonu ve glomerüler filtrasyon hızı ile orantılıdır.
Doğrusallık / doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Magnezyum bileşiklerinin akut oral toksisitesi düşüktür. Sıçanda oral LD50 değerleri
magnezyum klorür için 2800 mg/kg, nitrat için 5440 mg/kg’dır. Toksisite belirtileri oral yolla
hipotansiyon ve solunum paralizisi, i.v. yolla genel anestezi ve narkozdur.
Magnezyum bileşiklerinin karsinojenik etkisi araştırılmamıştır. Ancak klinikte böyle bir etki
bildirilmemiştir. Magnezyum bileşikleri karsinojen madde indekslerinde yoktur. Magnezyum
klorürün mutajenik aktivitesi Salmonella testiyle araştırılmış ve zayıf mutajenik etki
bildirilmiştir.
Magnezyum bileşiklerinin teratojenisitesi ve üreme toksisitesi araştırılmamıştır. Bununla
beraber eklampsi nedeniyle veya tokolitik olarak hamile kadınlara verildiğinde teratojen etki
görülmemiştir.
Yenidoğanda görülen konjenital raşitizm ve kemik anomalileri farmakodinamik etki sonucu
olarak değerlendirilmektedir.
Magnezyum eritme atölyelerinde çalışanlarda magnezyum buharının inhalasyonu sonucu
“metal dumanı humması” (metal fume fever) görülür. Semptomları ateş, titreme, bulantı, kusma
ve kas ağrılarıdır. Bu durum selim tabiatlıdır. Kalıcı bir hasar bırakmaz.
6/76. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
Magnezyum sülfat, alkali hidroksitler (çözünmeyen magnezyum hidroksit oluşur), alkali
karbonatlar (çözünmeyen magnezyum karbonat oluşur) ve salisilatlarla geçimsizdir.
Magnezyum iyonları streptomisin sülfat ve tetramisin sülfatın aktivitesini inhibe eder.
6.3. Raf ömrü
24 ay.
6.4. Saklamaya yönelik özel tedbirler
25°C'nin altındaki oda sıcaklığında, ışıktan koruyarak saklanmalıdır.
6.5. Ambalajın niteliği ve içeriği
1000 ml'lik PP (Polipropilen) torbalarda setsiz formu bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi Sanayi Caddesi No:22/1
Ergene/ TEKİRDAĞ
Tel : 0282 675 14 04
Faks : 0282 675 14 05
8. RUHSAT NUMARASI
2017/901
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.12.2017
Ruhsat yenileme tarihi:
10. KÜB’ÜN YENİLENME TARİHİ
--------
7/7