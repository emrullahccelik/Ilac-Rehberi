1/10 KULLANMA TALİMATI  
 
ASTOSAL  2,5 mg/2,5 mL nebülizasyon için inhalasyon çözeltisi  
Ağızdan solunarak alınır.  
Steril  
 
 Etkin madde:  Her 2,5 mL’lik tek dozluk flakon , etkin madde olarak 2, 5 mg salbutamole  
eşdeğer 3  mg salbutamol sülfat içerir.  
 Yardımcı maddeler:  Sodyum klorür, sülfürik asit, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz . 
 Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  
 
Bu Kullanma Talimatında:  
1. ASTOSAL  nedir  ve ne için kullanılır?  
2. ASTOSAL  kullanmadan önce dikkat edilmesi gerekenler  
3. ASTOSAL  nasıl kullanılır?  
4. Olası yan etkiler nelerdir?  
5. ASTOSAL ’ın saklanması   
Başlıkları yer almaktadır . 
 
1. ASTOSAL  nedir ve ne için kullanılır?  
ASTOSAL , etkin madde olarak salbutamol içerir. “Hızlı etkili bronkodilatörler (bronşları 
genişletici) ” adı verilen bir ilaç grubunun üyesidir.  
 
ASTOSAL ; berrak, renksiz çözelti formundadır. ASTOSAL , normal serum fizyolojik içinde 
salbutamol çözeltisi içeren plasti k flakonlardır . Her flakon  2,5 mL çözelti içerir  ve her kutu 
içerisinde 20 adet flakon  bulunmaktadır.  Flakonların  içinde bulunan sıvı haldeki ASTOSAL  
“nebüliz atör” adı verilen cihaz yardımıyla buhar haline getirilir. Ağızdan solunarak akciğerlere 
çekilen ASTOSAL  bir kaç dakika içinde hava yollarını genişleterek daha kolay nefes alıp 
vermenizi sağlar.  
 
 Astımda bronkokonstriksiyonu (bronşların daralması) azaltarak semptom giderici 
olarak kullanılan rahatlatıcı ilaçlardır.  
 Kontrol edici ilaç olarak kullanılmamalıdırlar.  2/10  Kronik obstrüktif (tıkayıcı) akciğer hastalığında (KOAH) belirtileri azaltmak için ve  
kurtarıcı ilaç olarak kullanılır. Düzenli tedavide tercih edilmez.  
 
2. ASTOSAL ’ı kullanmadan önce dikkat edilmesi gerekenler  
ASTOSAL ’ı aşağıdaki durumlarda KULLANMAYINIZ  
 Eğer salbutamole veya ASTOSAL ’ın diğer bileşenlerinden herhangi birine karşı (aşırı 
duyarlılığınız) varsa (yardımcı maddeler bu Kullanma Talimatının başında 
belirtilmektedir),  
 ASTOSAL  erken doğum tedavisi için uygun değ ildir. ASTOSAL  preparatları düşük 
tehditlerini gidermek amacıyla kullanılmamalıdır.  
 
Bunlardan herhangi birinin sizin için geçerli olduğunu düşünüyorsanız, doktorunuzla görüşüne 
kadar ASTOSAL ’ı kullanmayınız . 
 
ASTOSAL ’ı aşağıdaki durumlarda DİKKATLİ KULLANINIZ  
Aşağıdaki durumlarda ASTOSAL ’ı kullanmadan önce doktorunuz, eczacınız veya  hemşireniz 
ile görüşünüz:  
 Astımınız aktifse (örneğin, sık belirtileriniz veya alevlenmeleriniz veya kısıtlı fiziksel 
aktiviteniz varsa). Doktorunuz, astımınızı kontrol etmek için inhale kortikosteroid gibi 
bir ilacı başlatabilir veya artırabilir.  , 
 Yüksek kan basıncınız varsa,  
 Diya betikseniz (şeker hastasıysanız),  
 Tiroid beziniz aşırı çalışıyorsa,  
 Düzensiz veya hızlı kalp atışı veya göğüs ağrısı (anjina) gibi kalp sorunları öykünüz 
varsa  
 Başka bir nebülizatör çözelti (örneğin, ipratropiyum bromür) kullanıyorsanız, buharın 
gözünüzün içine kaçmamasına dikkat ediniz. Bu durum, maske veya gözlük yerine bir 
ağızlık kullanılarak önlenebilir.  
 Astımınızı tedavi etmek için ksantin türevleri (teofilin gibi) veya steroidler 
kullanıyorsanız,  
 Bazen yüksek kan basıncı veya kalp rahatsızlığı durumu nu tedavi etmek için kullanılan  
idrar söktürücüler (diüretikler) kullanıyorsanız , doktorunuzu bilgilendiriniz.  
 Burun tıkanıklığını gidermek  için başka ilaçlar (efedrin veya psödoefedrin gibi) veya  
astımınızı tedavi etmek için başka ilaçlar kullanıyorsanız , 
 Kanınızdaki potasyum düzeyleri düşükse.  
 
Burada listelenen ilaçlardan herhangi birini kullanıyorsanız, doktorunuz potasyum 
düzeylerinizi takip edecektir. Bu durumlardan herhangi birinin sizin için geçerli olabileceğini 
düşünüyorsanız doktorunuzla görüşünüz.  
 
Dikkat etmeniz gereken durumlar:  
ASTOSAL ’ın yüksek dozları seyrek olarak “laktik asidoz” adı verilen bir duruma neden 
olabilir. ASTOSAL  kullanırken herhangi bir soruna ilişkin riski azaltmak için bazı belirtilere 3/10 dikkat etmeniz gerekir. Bu kullanma talimatının 4. bölümündeki “ Dikkat etmeniz gereken 
durumlar” başlığına bakınız.  
Bu uyarılar geçmişteki herhangi bir dönemde dahi olsa sizin i çin geçerliyse lütfen  doktorunuza 
danışınız.  
 
ASTOSAL ’ın yiyecek ve içecek ile kullanılması  
ASTOSAL ’ı günün herhangi bir saatinde, aç ya da tok karına kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
ASTOSAL ’ın hamilelik sırasında kullanımı genellikle önerilmemektedir. Eğer hamileyseniz,  
hamile olabileceğinizi düşünüyorsanız veya hamile kalmayı planlıyorsanız doktorunuz ile 
konuşmadan önce ASTOSAL ’ı kullanmayınız. Doktorunuz, hamilelik sırasında ASTOSAL  
kullanım ının size olan yararı ile bebeğe olan riskini değerlendirecektir.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ASTOSAL  muhtemelen anne sütüne geçtiği  için emziriyorsanız ASTOSAL ’ı kullanmanız 
önerilmez. ASTOSAL ’ı kullanmadan önce doktorunuza danışınız.   
 
Araç ve makine kullanımı  
ASTOSAL ’ın araç ve makine kullanma yeteneği üzerinde olumsuz bir etki oluşturması  
beklenmez. Araç ya da makine kullanımı sırasında neb ülizatör kullanılmamalıdır; çünkü  bu 
solumanız için bir buhar oluşturur.  
 
ASTOSAL ’ın içeriğinde bulunan bazı yardımcı maddeler hakkında önemli bilgiler  
ASTOSAL ’ın içeriğinde bulunan yardımcı maddelere karşı alerjiniz yoksa bu maddelere bağlı 
olumsuz bir etki oluşması beklenmez.  
 
Diğer ilaçlar ile birlikte kullanımı  
Reçetesiz olarak temin ettiğiniz ilaçlar ve bitkisel ilaçlar da dahil  olmak üzere; eğer başka 
herhangi bir ilaç kullanıyorsanız, son zamanlarda kullandıysanız veya kullanabilecekseniz 
doktorunuzu veya eczacınızı bilgilendiriniz.  Eğer hastaneye giderseniz bu ilacı yanınıza 
almayı unutmayınız.  
Bazı ilaçlar ASTOSAL ’ın çalışmas ını etkileyebilir veya sizde daha fazla yan etki görülmesine 
neden olabilir. Bunlar şunları içerir:  
• Kalp hastalığı veya yüksek kan basıncı tedavisi için kullanılan ilaçlar (metoprolol veya  
propanolol gibi)  
• Astım tedavisi için kullanılan diğer ilaçlar  4/10 ASTOSAL , monoamin oksidaz inhibitörleri (MAOİ) olarak bilinen ilaç grubuyla birlikte 
kullanılabilir.  
 
Doktorunuz veya eczacınız bu ilaçlar ile birlikte ASTOSAL ’ı kullanıp kullanamayacağınıza 
karar verecektir.   
 
Eğer reçeteli ya da reçetesiz herhangi bir il acı şu anda kullanıyorsanız veya son zamanlarda  
kullandınızsa lütfen doktorunuza veya eczacınıza bunlar hakkında bilgi veriniz.  
 
3. ASTOSAL  nasıl kullanılır?  
 Uygun kullanım ve doz/uygulama sıklığı için talimatlar : 
Bu ilacı her zaman doktorunuzun size söylediği şekilde kullanınız. Emin değilseniz doktorunuz, 
eczacınız veya hemşireniz ile konuşunuz.  
 
Başlangıç dozu nemli inhalasyon yoluyla 2, 5’mg ’dır. Doz 5 mg’a kadar çıkarılabilir.  Tedavi 
günde 4 kez tekrarlanabilir.  
 
Çok ağır hava yolu tıkanması olan yetişkinlere hastanede çok sıkı medikal gözetim altında  
günde 40 mg’a kadar yüksek dozlar uygulanabilir.  
 
ASTOSAL  günün herhangi bir saatinde, aç ya da tok kullanılabilir.  
 
 Uygulama yolu ve metodu  
- Sıvıyı enjekte etmeyiniz veya içmeyiniz.  ASTOSAL  sadece nebüliz atör ile 
kullanılarak  inhale  edilmelidir.  
- Sıvının veya nebüliz atörden çıkan buharın gözünüze gelmesinden sakınınız.  
Gözlerinizi  korumak için gözlük takabilirsiniz.  
- Doktorunuz, hemşireniz veya eczacını z ilacınızı nasıl kullanacağınızı size 
göstermelidir.  
- Her bir küçük plastik kap ( flakon ) bir miktar sıvı içerir.  
- Sıvı bir nebüliz atöre  konulur. Bu, bir maske veya ağızlık yardımıyla soluyabileceğiniz 
ince bir buhar oluşturur.  
- Nebüliz atörünüzü  iyi havalandırılmakta olan bir odada kullanınız. Çünkü buharın bir 
kısmı  havaya yayılabilir ve diğer insanlar tarafından solunabilir.  
Yalnızca doktorunuzun önerdiği nebülizatörü kullanınız ve nebülizatörü kullanırken 
çocuğunuzu kontrol ediniz.  
 
Reçete edilen nebülize ilacın kullanımını takiben kısa süreli iyileşme görülse bile eğer nebülize 
ilaç etki göstermiyorsa derhal tıbbi yardım alınız.  
 
Flakonların kullanımı  
1. Flakonlar bir folyo paket içindedir. Kullanmaya başlayacağınız zamana kadar folyo 
paketi açmayınız.  
2. Ayırma noktasından başlayarak aşağıya doğru ayırarak folyo paketi açınız.  5/10 3. Flakon kartını bir elinizle tutarken diğer elinizle en sondaki flakonu tutunuz . 
4. Tuttuğunuz flakonu ileri doğru çevirerek diğer flakonlardan ayırınız.  
 
5. Geri kalan flakonları folyo pakete yerleştiriniz. Folyo paketi kutuya geri koyunuz.  
6. Flakon kartından ayırdığınız f lakonun  tepesinden tutunuz. Gövdesini çevirerek flakonu 
açınız.  
 
7. Flakonun açık olan ağzını nebülizatör kabının içine doğrultup flakonu yavaşça sıkınız. 
İçindeki sıvının tamamını nebülizatör kabına aktardığınızdan emin olunuz.  
 
8. Nebülizatörü çalıştırınız ve uygun şekilde kullanınız.  
 
Flakonların seyreltilmesi  
−    Doktorunuz tarafından söylenmediği sürece flakonun içindeki çözeltiyi seyreltmeyiniz.  
−   Eğer doktorunuz çözeltiyi seyreltmenizi söylediyse, flakon içindeki sıvıyı nebülizatör  kabına 
boşaltınız.  
−   Doktorunuzun söylediği miktardaki steril normal salini üzerine ekleyiniz.  
İçeriğin iyice karışmasını sağlamak için nebülizatör kabının kapağını ka patarak  çalkalayınız.  
 
Seyreltme gerektiğinde, sadece steril normal salin kullanılmalıdır.  
 
Kullanımdan sonra  
− Her doz için yeni açılmış bir flakon  kullanınız. Sadece kullanmaya hazır olduğunuzda  
flakonunuzu  açınız. Eğer kullanılmamış sıvı kalırsa bunu atınız; tekrar kullanmak için  
saklamayınız.  
− Nebülizatör kabında kalabilecek herhangi bir çözeltiyi de atınız.  
− Nebülizatörünüzü uygun şekilde temizleyiniz.  
 
 
6/10  Değişik yaş grupları:  
Çocuklarda kullanım ı: 
12 yaş ve üzeri çocuklar: Yetişkin dozuna göre.  
4-11 yaş arası çocuklar: 2 ,5 mg ila 5 mg (günde 4 defaya kadar)  
4 yaş altındaki çocuklarda uygulanması için diğer farmasötik formlar daha uygun olabilir.  
 
18 ayın altındaki bebekler de kullanılmamalıdır.  
 
Yaşlıla rda kullanım ı: 
İleri yaştaki hastalarda kullanımı ile ilgili özel bir uyarı bulunmamaktadır.  
 
 Özel kullanım durumları:  
Böbrek / Karaciğer yetmezliği:  
Herhangi bir veri yoktur.   
 
Eğer ASTOSAL ’ın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla ASTOSAL  kullandıysanız:  
ASTOSAL ’dan kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
Eğer kullanmanız gerekenden daha fazla kullanırsanız mümkün olan en kısa sürede bir doktora 
danışınız. Aşağıdaki etkiler meydana gelebilir:  
 Kalp atışınızın her zamankinden daha hızlı olması  
 Kendinizi iyi hissetmeme  
 Hiperaktivite  
 
Bu etkiler genellikle bir kaç saat içinde azalarak kaybolur.  
 
ASTOSAL ’ı kullanmayı unutursanız:  
Eğer b ir dozu almayı unutursanız, hatırlar hatırlamaz alınız , ancak bir sonraki dozun uzun  
zamanı geldiyse, unuttuğunuz dozu atlayınız.  
 
Bir sonraki dozunuzu normal zamanında alınız. Eğer hırıltı veya astım atağının diğer belirtileri 
sizde gelişirse, bir sonraki dozu daha erken alabilirsiniz.  
 
Unutulan dozları dengelemek için çift doz almayınız.  
 
ASTOSAL  ile tedavi sonlandırıldığında oluşabilecek etkiler:  
Doktorunuzun önerdiği süre boyunca ASTOSAL ’ı kullanmaya devam ediniz.  Doktorunuz ile 
konuşmadan ASTOSAL ’ı kullanmayı bırakmayınız.  
 7/10 Bu ilacın kullanımı ile ilgili ek sorularınız varsa doktorunuz, hemşireniz veya eczacınız ile  
görüşünüz.  
 
4. Olası yan etkiler nelerdir?  
Tüm ilaçlar gibi, ASTOSAL ’ın içeriğinde bulunan maddelere duyarlı olan kişilerde yan etkiler 
olabilir.  
Bu ilacı aldıktan hemen sonra solunumunuz veya hırıltınız kötüleşirse, kullanmayı hemen  
durdurunuz ve mümkün  olan en kısa sürede doktorunuza söyleyiniz.  Eğer mevcut ise, en 
kısa sürede başka bir hızlı etki eden astım ilacını deneyiniz.  
 
Dikkat etmeniz gereken durumlar : 
Aşağıdakilerden biri olursa, ASTOSAL ’ı kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar : 
Eğer alerjik bir reaksiyon yaşıyorsanız ASTOSAL  almayı durdurunuz ve derhal bir doktora  
başvurunuz. Bu reaksiyonlar çok seyrek olarak hastalarda görülür. Alerjik reaksiyon belirtileri  
şunları içer ir: 
• Kurdeşen (ürtiker) veya kızarıklık  
• Yutmada veya nefes almada zorluğa neden olabilen yüzde, dudaklarda, ağızda, boğazda  
veya dilde şişlik (anjiyoödem)  
• Nefes almada zorluk veya öksürme, hırıltılı solunum  
• Kendini aniden güçsüz hissetme veya sersem lik (kollaps (ani dolaşım yetmezliği) veya  
bilinç kaybına neden olabilir.)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ASTOSAL ’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Laktik asidoz : 
Kandaki laktik asit seviyesinde yükselme  (laktik asidoz)  ASTOSAL ’ın çok seyrek görülen bir 
yan etkisidir.  Bu daha sıklıkla ciddi böbrek rahatsızlığı olan insanları etkilemektedir. Laktik 
asidozun  belirtileri aşağıdakileri içerir:   
 Hızlı nefes alma, nefes darlığı (hırıltınızda iyileşme olsa bile)  
 Üşüme  
 Karın ağrısı, bulantı ve kusma.  
 
Eğer bu belirtilerin herhangi biri sizde görülürse derhal doktorunuzu bilgilendiriniz. 
ASTOSAL ’ı kullanmayı durdurunuz.  
 
Aşağıdaki durumlardan herhangi biri meydana gelirse en kısa sürede doktorunuzla 
görüşünüz:  
 Kalbinizin normalden daha hızlı veya daha gü çlü attığını (çarpıntı) hissederseniz. Bu 
genelde zararsızdır ve ilacınızı bir süre kullandıktan sonra geçer.  8/10  Kalp atışınızın düzensiz olduğunu veya kalbinizin daha fazla attığını hissederseniz.  
 
Bunlar her 10 hastanın en fazla birinde görülebilir. Eğer bu nlardan herhangi biri sizde 
görülürse, en kısa sürede doktorunuzla görüşünüz. Doktorunuz söylemediği sürece ilacınızı 
kullanmayı bırakmayınız.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:           10 hastanın en az birinde görülebilir.  
Yaygın :                  10 hastanın birinden az, fakat 100 hastanın birinden fazla görülebilir.  
Yaygın olmayan:   100 hastanın birinden az, fakat 1.000 hastanın birinden fazla görülebilir.  
Seyrek :                   1.000 hastanın birinden az , fakat 10.000 hastanın birinden fazla  görülebilir.  
Çok seyrek:            10.000 hastanın birinden az görülebilir.  
Bilinmiyor:             Eldeki verilerden hareketle tahmin edilemiyor.  
 
Bu ilaçla birlikte görülebilecek aşağıdaki yan etkilerden herhangi biri sizde varsa 
dokt orunuzu bilgilendiriniz:  
Yaygın : 
 Titreme  
 Baş ağrısı  
 Kalp atımının hızlanması ( taşikardi ) 
 
Yaygın olmayan : 
 Düzensiz kalp atışı (ç arpıntı ) 
 Ağız ve boğaz iritasyonu  
 Kas krampları  
 
Seyrek : 
 Kanda potasyum düzeyinin normalin altına düşmesi ( hipokalemi ) 
 Kol ve bacaklara kan akışının artması (kan damarlarında genişleme) (periferik  
vazodilatasyon)  
 
Çok seyrek : 
 Kalp ritim bozuklukları ( atrial fibrilasyon, supraventriküler taşikardi ve ekstrasistoller  
dahil  kardiyak aritmiler)  
 İlaca karşı oluşan bronş daralması ( paradoksal bronkospazm)  
 Aşırı hareketlilik  
 Döküntü, kurdeşen (ürtiker), kaşıntı ve deride kızarıklık (eritem) ile gözlenen aşırı  
duyarlılık (hipersensitivite) reaksiyonları  
 Aşırı hareketlilik  
 Yüzde, dudaklarda, ağız da, boğazda veya dilde şişme (anjiyoödem), kurdeşen (ürtiker)  
veya kızarıklık, bronşların daralması (bronkospazm), düşük kan basıncı (hipotansiyon) 
ve ani dolaşım yetmezliği (kollaps) dahil olmak üzere aşırı duyarlılık (hipersensitivite)  
reaksiyonları  9/10  Yerinde duramama ve telaşlanma gibi uyku düzeninde ve davranışlarda değişiklik  
 Laktik asidoz (kandaki laktik asit düzeyinin artması). Bu durum karın ağrısı, normalden  
daha hızlı ve derin nefes alma (hiperventilasyon), hırıltıda iyileşme görülse  bile nefes  
darlığı, ellerde ve ayaklarda soğukluk, düzensiz kalp atışı ve susuzluğa neden olabilir.  
 
Bilinmiyo r: 
 Kalp kasının bir kısmının oksijensiz kalması (Miyokard iskemisi)  
 Anjina  gibi kalp sorunlarına bağlı olarak göğüs ağrısı. Bu durum meydana gelirse  
doktorunuzu, hemşirenizi veya eczacınızı bilgilendiriniz. Söylenmediği sürece ilacınızı  
kullanmayı bırakmayınız.  
 
Burada listelenen yan etkilerden herhangi biri şiddetlenirse veya daha da kötüleşirse  veya  
burada listelenmeyen herhangi bir yan etki ile karşılaşırsanız doktorunuzla veya eczacınızla  
görüşünüz.  
 
Bu ilacın sizin için yeterince etkili olmadığını düşünüyorsanız:  
Bu ilacın her zamanki kadar etki göstermediğini düşünüyorsanız en kısa sürede doktorunuzla  
görüşünüz. Göğüs sorununuz kötüleşiyor olabilir ve farklı bir ilaca ihtiyaç duyabilirsiniz.  
Doktorunuz söylemediği sürece ilave ASTOSAL  kullanmayınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkiler i bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. ASTOSAL ’ın saklanması  
ASTOSAL ’ı çocukların göremeyeceği, erişemeyeceği yerlerde ve ambalajında saklayınız.  
 
25ºC altındaki oda sıcaklığında , ışıktan koruyarak saklayınız.  
 
ASTOSAL ’ı kutuda folyo paketinde saklayınız. Folyo açıldıktan sonra 3 ay içinde 
kullanılmalıdır.  
 
Tek dozluk birimler koruyucu içermediğinden, flakon açılır açılmaz içindeki ilaç derhal 
kullanılmalıdır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra ASTOSAL ’ı kullanmayınız.  10/10  
Eğer üründe ve/veya ambalajında bozukluklar fark ederseniz, ASTOSAL ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  ve 
İklim Değişikliği Bakanlığı ’nca belirlenen toplama sistemine veriniz.  
 
Ruhsat Sahibi:  AROMA İLAÇ SANAYİ LTD. ŞTİ.  
                          Vakıflar OSB Mahallesi Sanayi Caddesi No:22/1 Kat:2  
                          Ergene/ TEKİRDAĞ  
                          Tel : 0282 675 10 06  
                           Faks  : 0282 675 14 05  
 
Üretim Yeri:     AROMA İLAÇ SANAYİ LTD. ŞTİ.  
                           Vakıflar OSB Mahallesi,  Sanayi Caddesi, No:22/1 Kat:2   
                           Ergene/TEKİRDAĞ  
                           Tel: 0282 675 10 06   
                           Faks: 028 2 675 14 05  
 
Bu kullanma talimatı 05/04/2022  tarihinde onaylanmıştır.  