KISA ÜRÜN BİLGİSİ
1. BEŞERİ TIBBİ ÜRÜNÜN ADI
SERTEVA 100 mg Film Kaplı Tablet
2. KALİTATİF VE KANTİTATİF BİLEŞİM
Etkin madde: 100 mg sertralin (hidroklorür olarak)
Yardımcı madde(ler): Yardımcı maddeler için bkz. Madde 6.1.
3. FARMASÖTİK FORM
Film kaplı tablet.
Açık sarı renkli, film kaplı, elips biçimli, bir yüzü çentikli ve çentiğin iki yanında
kabartma “9” ve “3” sayıları baskılı tabletler. Tabletin öteki yüzünde kabartma “7177”
sayısı baskılıdır. Çentik ile tablet eşit yarımlara bölünebilir.
4. KLİNİK ÖZELLİKLER
4.1. Terapötik endikasyonlar
Depresyon tedavisinde endikedir, bu kapsama söz konusu belirtilerin beraberinde
seyreden anksiyete semptomları da dahildir. Hastanın olumlu yanıt vermesini takiben
sertralin tedavisine devam edilmesi başlangıç düzeyindeki depresyon episodunun
nüksetmesini veya ileri depresyon episotlarının (beraberinde seyreden anksiyete
semptomları dahil) tekrarlanmasını önlemekte etkilidir.
Obsesif Kompülsif Bozukluk (OKB) tedavisinde endikedir. Hastadan alınan ilk
olumlu yanıtı takiben sertralinin etkinliğinin, güvenliğinin ve tolere edilebilirliğinin
OKB tedavisinde iki yıla kadar devam ettiği saptanmıştır.
OKB’li çocuk hastaların tedavisinde de endikedir.
Travma Sonrası Stres Bozukluğuna (PTSD) sahip hastalar üzerinde yapılan klinik
çalışmalarda, kadın hastalardaki etkinliği saptanmış, fakat erkek hastalarda etkin
olduğunu gösterir kanıt bulunamamıştır. Bu nedenle normalde PTSD’li erkek hastalara
tavsiye edilmemektedir. Terapötik araştırmalar yapılabilir, ancak terapötik yararı kesin
kanıtlanmadıkça tedaviyi takiben kullanımına son verilmelidir.4.2. Pozoloji ve uygulama şekli
Pozoloji/uygulama sıklığı ve süresi:
SERTEVA günde bir kez tek doz halinde verilmelidir. SERTEVA gıdalarla birlikte
veya ayrı verilebilir.
Uygulama şekli:
SERTEVA sadece ağız yoluyla alınabilir.
Depresyon (eşlik eden anksiyete semptomları dahil): Başlangıç dozu günde 50 mg ve
genel antidepresan dozu günde 50 mg’dır. Bazı hastalarda 50 mg’dan daha yüksek doz
gerekebilir.
Obsesif Kompülsif Bozukluk (OKB): Başlangıç dozu günde 50 mg’dır, terapötik doz
aralığı günde 50 - 200 mg’dır.
Travma Sonrası Stres Bozukluğu (PTSD): PTSD tedavisine 25 mg/gün doz ile
başlanmalıdır. Bir hafta sonra, doz günde bir kez 50 mg’a yükseltilebilir. PTSD
heterojen bir hastalıktır, PTSD kriterlerine tam uyan bazı hasta grupları, sertralin
tedavisine yanıt vermeyebilir. Sertralini reçetelendiren doktorlar tarafından tedaviye
alınan yanıtı saptamak için belirli zaman aralıklarında uygulanan doz gözden
geçirilmeli ve ilacın etkinliğini gösterir kesin kanıt yoksa tedaviye son verilmelidir.
Depresyon (eşlik eden anksiyete semptomları dahil), OKB ve PTSD: Bazı hastalarda
günde 50 mg’dan daha yüksek doz gerekebilir. Düşük dozlara tam yanıt vermeyen
fakat iyi tolerans gösteren hastalarda doz ayarlaması günlük en yüksek doz olan 200
mg’ı geçmemek üzere 50 mg’lık arttırmalarla ve 1 haftadan daha uzun aralıklarla
yapılmalıdır.
Optimum terapötik yanıt ilk elde edildiğinde doz, terapötik yanıta bağlı olarak etkin en
düşük düzeye indirilmelidir. Uzun süreli tedavi sırasında verilen doz, etkin en düşük
düzeyde tutulmalı, sonra terapötik yanıta bağlı olarak dozaj ayarlaması yapılmalıdır.
Terapötik etki 7 gün içinde görülebilir, ancak tam etki için genelde 2 - 4 hafta (OKB
hastalarında daha uzun bir süre) gerekir. PTSD hastaları ile yapılan terapötik
araştırmalara göre bazı vakalarda tedavi 12 haftayı geçtiği halde daha uzun bir tedavi
süresi gerekebilir.Özel popülasyonlara ilişkin ek bilgiler:
Böbrek/Karaciğer yetmezliği:
Ciddi karaciğer bozukluğu bulunan hastalar üzerinde yeterli klinik araştırma
yapılmamıştır, buna bağlı olarak bu tür hastalarda sertralin kullanılmamalıdır.
Pediyatrik Popülasyon:
6 - 17 yaş arası çocuklarda kullanımı: Tedaviye sadece uzman doktor tarafından
başlanmalıdır. (6-17 yaş arası) Sertralinin OKB’li çocuk hastalarda güvenli ve etkili
olduğu kanıtlanmıştır. Pediyatrik OKB’li çocuk hastalarda (13-17 yaş arası) sertralin
tedavisine 50 mg/gün doz ile başlanmalıdır. (6-12 yaş arası) OKB’li çocuk hastalarda
ise tedaviye 25 mg/gün doz ile başlanmalı ve 1 hafta sonra 50 mg/gün’e
yükseltilmelidir. Daha sonra hastanın tedaviye yanıt vermemesi halinde gerekirse doz
50 mg/gün’lük arttırımlarla ve en yüksek doz olan 200 mg/gün’ü geçmeyecek şekilde
arttırılabilir. Ancak 50 mg’dan fazla doz verilmeden önce çocukların vücut
ağırlıklarının yetişkinlere göre daha az olduğu dikkate alınarak doz aşımı riskinden
sakınılmalıdır. Sertralinin eliminasyon yarı ömrü 24 saat olmasından dolayı doz
değişiklikleri 1 haftadan kısa aralıklarla yapılmamalıdır.
Altı yaşın altındaki çocuklar: Sertralin’in, altı yaşın altındaki küçük çocuklarda
kullanımı tavsiye edilmemektedir, çünkü güvenliği ve etkinliği saptanmamıştır. Ayrıca
bkz. “Farmakolojik Özellikler”.
Geriyatrik Popülasyon:
Özel önlemler alınması gerekmez. Normal yetişkin dozu verilmesi tavsiye edilir.
Sertralin ile yapılan klinik araştırmalara yüzlerce yaşlı hasta katılmıştır. Yaşlı
hastalardaki görülen yan etkiler ve görülme sıklığı, genç hastalarda görülen yan
etkilere benzemektedir.
4.3. Kontrendikasyonlar
Sertraline karşı aşırı duyarlı olduğu bilinen hastalarda kontrendikedir.
Monoamin oksidaz inhibitörleri (MAOİ): Bir SSRI ile birlikte bir selektif MAOI olan
selegiline ve geri dönüşümlü MAOİ moklobemid dahil MAOI kullanan hastalar ve
SSRI almayı bırakan ve bir MAOİ almaya başlayan hastalarda ciddi ve bazen öldürücü
reaksiyonların gelişebildiği bildirilmiştir. Bazı vakalarda serotonin sendromuna benzer
özellikler görülmüştür. MAOİ ile etkileşiminin semptomları arasında hipertermi,
rijidite, miyoklonus, otonomik dengesizlik (hayati belirtilerde muhtemel hızlıdalgalanmalı), mental değişiklikler, iritabilite ve sayıklamaya ve komaya varan aşırı
ajitasyon bulunmaktadır.
Sertralinin, bir MAOİ ile kombinasyonundan kaçınılmalıdır. Geri dönüşümsüz MAOİ
tedavisine son verilmesinden 14 gün sonra ve geri dönüşümlü MAOİ (RİMA)
moklobemid tedavisine son verilmesinden en az 1 gün sonra sertralin kullanımına
başlanabilir. Bir MAOİ veya RIMA tedavisine başlamadan en az 14 gün önce sertralin
kullanımına son verilmelidir.
Karaciğer bozukluklarında kullanımı: Ciddi karaciğer bozukluğu bulunan hastalar
üzerinde yeterli klinik araştırma yapılmamıştır, buna bağlı olarak bu tür hastalarda
sertralin kullanılmamalıdır.
4.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının, intihar
düşünce ya da davranışlarını artırma olasılığı bulunmaktadır. Bu nedenle özellikle tedavinin
başlangıcı ve ilk aylarında, ilaç dozunun artırılma/azaltılma ya da kesilme dönemlerinde
hastanın gösterebileceği huzursuzluk, aşırı hareketlilik gibi beklenmedik davranış
değişiklikleri ya da intihar olasılığı gibi nedenlerle hastanın gerek ailesi gerekse doktor
tarafından yakinen izlenmesi gereklidir.
Monoamin oksidaz inhibitörleri: Bkz. “Kontrendikasyonlar”.
Böbrek veya karaciğer bozukluğu bulunan hastalarda kullanımı: Diğer pek çok ilaç
gibi setralin böbrek ve karaciğer bozukluğu bulunan hastalarda dikkatle
kullanılmalıdır (bkz. “Kontrendikasyonlar”).
Sertralin büyük oranda metabolize olduğundan idrarla değişmemiş olarak çok az
miktarda atılır. Hafif ve orta şiddetli böbrek bozukluğu (kreatinin klirensi 20 - 50
ml/dakika) veya şiddetli böbrek bozukluğu (kreatinin klirensi < 20 ml/dakika) bulunan
hastaların tek doz farmakokinetik parametreleri, kontrol grubu ile kıyaslandığında
ciddi farklılıklar gözlenmez. Ancak bu hasta grubu üzerinde sertralinin kararlı hal
farmakokinetik özellikleri yeterince araştırılmadığından, böbrek bozukluğu bulunan
hastalara verilirken dikkat edilmelidir.
Sertralin, karaciğerde büyük oranda metabolize olmaktadır. Hafif ve stabil siroz
hastalarında yapılan çoklu doz farmakokinetik çalışmasında, normal deneklere kıyasla
eliminasyon yarı ömründe uzama ve EAA ile C değerlerinde yaklaşık üç kat artış
max
saptanmıştır. İki grup arasında plazma proteinlerine bağlanma açısından önemli bir
fark görülmemiştir. Karaciğer bozukluğu bulunan hastalarda sertralinin kullanımısırasında dikkatli davranılmalıdır. Karaciğer bozukluğu bulunan hastalara daha düşük
veya daha seyrek aralıklarla doz verilmelidir.
Diyabet hastaları: Muhtemelen depresyon semptomlarının iyileşmesinden dolayı
diyabet hastalarında bir SSRI ile tedavi uygulandığında glisemik kontrol
değişebilmektedir. İnsülin ve/veya oral hipoglisemiklerin dozunun değiştirilmesi
gerekebilir.
Nöbetler (konvülziyonlar): Antidepresan veya antiobsesyon ilaçları hastaların nöbet
geçirmesine neden olabilecek potansiyel risk taşırlar. Nöbet geçiren hastalarda
sertralin tedavisine son verilmelidir. Sertralin, stabil olmayan epilepsi hastalarına
verilmemeli, kontrollü epilepsisi bulunan hastalara verilmesi halinde dikkatle
gözlenmelidir. Nöbet sıklığı artarsa sertralin tedavisine son verilmelidir.
Elektrokonvülsif tedavi (ECT): Sertralinin ECT ile beraber verilmesine ilişkin klinik
çalışma azdır, bu nedenle dikkatli olunması tavsiye edilir.
Mani: Sertralin, mani/hipomani geçmişine sahip hastalarda dikkatle kullanılmalıdır.
Manik evreye giren hastaların sertralin tedavisine son verilmelidir.
İntihar: Tedavinin ilk birkaç haftası içinde veya daha uzun tedaviden hemen sonra
iyileşme meydana gelmeyebilir. Bu nedenle hastalar bu sürede yakından
gözlenmelidir. Depresyonlu hastaların intihar girişiminde bulunması olasıdır ve
belirgin terapötik etki elde edilinceye kadar devam edebilir. Genel klinik deneyimler,
tüm antidepresan tedavilerde intihar girişimi riskinin iyileşmenin ilk evrelerinde
artabildiğini göstermektedir.
Kanama: SSRI alan hastalarda ekimoz (morarma) ve purpura gibi ciltte kanama
anormallikleri bildirilmiştir.
SSRI kullanan hastalarda, özellikle de pıhtılaşma fonkiyonlarını etkilediği bilinen
ilaçlar ile birlikte kullanımında (örnek olarak atipik antipsikotikler, fenotiyazinler,
trisiklik antidepresanların çoğu, aspirin, steroidal olmayan anti enflamatuvar ilaçlar
(NSAEI’lar) ve geçmişinde kanama bozuklukları bulunan hastalarda kullanımına
dikkat edilmesi tavsiye edilir.
Yaşlı hastalarda kullanımı: Sertralin ile yapılan araştırmalara yüzlerce yaşlı hasta
katılmıştır. Yaşlı hastalarda görülen yan etkiler ve görülme sıklığı, genç hastalarınkine
benzemektedir.
Çocuklarda kullanımı: Tamamlanan veya halen devam eden araştırmalarda 250’den
fazla OKB’li çocuk hastaya sertralin verilmiştir. Söz konusu araştırmalarda saptanan
sertralin güvenilirlik profili, OKB’li yetişkin hastalar ile yapılan araştırmalardasaptanan güvenilirlik profiline benzerdir. Depresyon veya panik bozukluğu bulunan
çocuk hastalar üzerinde yapılan kontrollü araştırmalarda, sertralinin etkili olmadığı
saptanmıştır. 6 yaşından küçük pediatrik hastalarda güvenirliği ve etkinliği
saptanmamıştır.
Çocukların cinsel gelişimi üzerindeki etkisi hakkındaki bilgiler sınırlıdır.
Uzun QT sendromu/Torsades de Pointes’e neden olabilen ilaçlar ile birlikte
kullanıldığında uzun QT sendromu veya Torsades de Pointes oluşma riskini
arttırabilir. Bu nedenle bu tür ilaçlarla birlikte kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Monoamin oksidaz inhibitörleri (bkz. “Kontrendikasyonlar”)
Merkezi sinir sistemine etkili ilaçlar: Sertralinin birlikte verilmesi halinde dikkatli
olunmalıdır. Özellikle SSRI’ler, trisiklik antidepresanların plazma seviyelerinin
artışına yol açabilme potansiyeline sahiptirler. Bu etkileşimin muhtemel
mekanizması, SSRI’lerin CYP2D6 izoenzimi üzerindeki inhibisyon etkisidir.
SSRI’lerin CYP2D6 aktivitesi üzerindeki inhibisyonunun kapsamı değişkenlik
göstermektedir. Bu durumun klinik etkisi, inhibisyon oranına ve birlikte verilen ilacın
terapötik indeksine bağlıdır. Normal etkileşim araştırmalarında, günlük 50 mg sertralin
dozu ile, kararlı durum plazma desipramin düzeylerinde ( CYP2D6 izoenzim etkisinin
bir göstergesi) çok az artış (ortalama %23-37) görülmüştür.
Alkol: 9 gün süreyle günde 200 mg sertralin uygulanan 11 sağlıklı denekte, tek doz
500 mg/kg alkol aldıktan sonra, bilişsel veya psikomotor performanslarda plasebo
verilen kontrol deneklere kıyasla olumsuz etki gözlenmemiştir. Ancak depresyonlu
hastalarda sertralin ile birlikte alkol tüketimi tavsiye edilmez.
Lityum ve triptofan: Gönüllü sağlıklı denekler üzerinde yapılan plasebo kontrollü
araştırmalarda, sertralin ve lityum beraber alındığında lityumun farmakokinetik
özelliklerinin önemli ölçüde değişmediği görülmüştür. Sertralin ve lityum birlikte
alındığında plasebo verilen deneklere kıyasla titremede artış görülmüştür, bu bulgu
farmakodinamik etkileşim olasılığına işaret etmektedir. SSRI’ler lityum veya triptofan
ile birlikte verildiğinde etkinliklerinin arttığı rapor edilmiştir. Bu nedenle SSRI’lerin
bu ilaçlarla birlikte alınması halinde dikkat edilmelidir.
Serotonerjik ilaçlar: Diğer antidepresan veya antiobsesyon ilaçlarından sertraline
geçişteki en uygun zamanlamanın ne olduğuna ilişkin veriler azdır. Geçiş sırasında,
özellikle de etkisi uzun süren ilaçlar söz konusu olduğunda, dikkatli ve tedbirli tıbbikararlar verilmelidir. SSRI’den bir başka SSRI kullanımına geçerken beklemeyi
gerektiren vücuttan atılım süresi saptanmamıştır.
Yeni veriler elde edinceye kadar tramadol, sumatriptan veya fenfluramin gibi ilaçların
5-HT ile ilişkili etkileri muhtemelen artacağından sertralin ile birlikte
kullanılmamalıdır.
Sarı kantaron bitkisi (St John’s Wort): Şifalı bitki olarak sarı kantaron (hypericum
perforatum)’un SSRI ile eş zamanlı kullanımı muhtemel serotonerjik potansiyel ortaya
çıkabileceğinden bu kombinasyondan kaçınılmalıdır.
Pıhtılaşma işlevini etkileyen ilaçlar, örneğin NSAEI’lar: Bkz. “Özel Uyarılar ve Özel
Kullanım Önlemleri (Kanama)”.
Diğer ilaç etkileşimleri: Sertralin plazma proteinlerine bağlandığından plazma
proteinlerine bağlanan diğer ilaçlarla etkileşime girebileceği unutulmamalıdır.
Sertralin (günde 200 mg), diazepam veya tolbutamid ile birlikte alındığında bazı
farmakokinetik parametrelerde küçük fakat istatistiksel açıdan önemli değişiklikler
meydana gelmiştir. Simetidin ile birlikte alındığında, sertralin klirensinde önemli bir
azalma görülmüştür. Bu değişikliklerin klinik açıdan önemi bilinmemektedir.
Sertralin, atenololun beta-adrenerjik reseptörleri bloke edici özelliğini etkilemez.
Sertralinin (günde 200 mg), glibenklamid veya digoksin ile etkileşime girdiği
gözlenmemiştir.
Sertralin (günde 200 mg), varfarin ile birlikte alındığında protrombin süresinde küçük
fakat istatistiksel açıdan önemli bir artış meydana gelmiştir. Bunun klinik açıdan
önemi bilinmemektedir. Bu nedenle, sertralin tedavisine başlandığında veya son
verildiğinde protrombin süresi dikkatle izlenmelidir.
Sertralin, (günde 200 mg), sağlıklı deneklerde bilişsel ve psikomotor performans
üzerinde karbamazepin, haloperidol veya fenitoinin etkisini değiştirmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
SERTEVA’nın çocuk doğurma potansiyeli bulunan kadınlarda kullanımına ilişkin
yeterli veri mevcut değildir. SERTEVA gerekli olmadıkça çocuk doğurma potansiyeli
bulunan kadınlarda kullanılmamalıdır.Gebelik dönemi
SERTEVA’nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalarda teratojenisiteyi gösterir bir kanıt
bulunmamasına rağmen, sertralinin gebelikte güvenli olup olmadığı saptanmamıştır.
İnsanlara yönelik potansiyel risk bilinmemektedir. Tüm ilaçlarda olduğu gibi, sertralin
ancak anne açısından potansiyel yararı fötusa olabilecek muhtemel risklerinden daha
fazla ise gebelikte kullanılmalıdır.
Laktasyon dönemi
Sertralinin anne sütüne geçtiği bilinmektedir. Emzirilen bebekler üzerinde etkisi henüz
saptanmamıştır. Sertralin tedavisinin gerekli olduğuna karar verilirse, anne emzirmeye
son vermelidir.
Üreme yeteneği/Fertilite
SERTEVA’nın üreme yeteneği üzerindeki etkisine ilişkin yeterli veri mevcut değildir.
4.7. Araç ve makine kullanımı üzerindeki etkiler
Klinik farmakolojik araştırmalar, sertralinin psikomotor performans üzerine etkili
olmadığını göstermiştir. Ancak antidepresan veya antiobsesyonel ilaçlar, araba ya da
makine kullanma gibi potansiyel açıdan tehlikeli işleri yapmak için gereken zihinsel
ve fiziksel kabiliyetleri olumsuz etkileyebileceğinden hastalar uyarılmalıdır. Sertralin,
araba ya da makine kullanan hastalara benzodiazepinler veya diğer sakinleştiriciler ile
birlikte verilmemelidir.
4.8. İstenmeyen etkiler
Çeşitli dozlarla yapılan araştırmalara göre sertralin alan hastalarda plasebo alan
deneklere kıyasla önemli oranda artış gösteren istenmeyen etkiler şunlardır;
Çok yaygın (≥1/10)
Santral sinir sistemi: Uykusuzluk, uyuklama, baş dönmesi, baş ağrısı, halsizlik
Gastrointestinal: İshal/sulu dışkı, bulantı, ağız kuruluğu
Kardiyovasküler Bozukluklar: yaygın olmayan postural hipotansiyon ve taşikardi
dahil kan basıncı değişimleri
Genitoüriner sistem: Cinsel işlev bozukluğu (genelde erkeklerde ejakülasyon
gecikmesi)
OKB ve PTSD hastaları üzerinde yapılan çift kör ve plasebo kontrollü araştırmalarda
gözlenen genel yan etki profili, depresyonlu hastalarda görülenlerle benzerdir.OKB’li çocuk hastalarda plasebo verilen deneklere kıyasla önemli oranda artış
gösteren yan etkiler şunlardır: baş ağrısı, uykusuzluk, ajitasyon, anoreksiya ve titreme.
Bunların çoğu hafif ve orta şiddettedir.
İlacın piyasaya sunulmasından sonra bildirilen yan etkiler aşağıda yer almaktadır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Göz bozuklukları: Yaygın bulanık görme.
Kulak bozuklukları: Yaygın kulak çınlaması
Gastrointestinal bozukluklar: Yaygın kusma, karın ağrısı, iştahsızlık, dispepsi,
flatulans, kilo alma
Sinir sistemi: Yaygın amnezi, baş ağrısı, uyuşukluk, hareket bozuklukları,
karıncalanma, hipoastezi, seyrek depresif semptomlar, halüsinasyon, saldırgan
reaksiyon, ajitasyon, anskiyete, psikoz, kişilik bozuklukları, sinirlilik, panik
reaksiyonu ve serotonin sendromu ile bağıntılı bulgu ve belirtiler (ateş, rijidite, akıl
karışıklığı, ajitasyon, terleme, taşikardi, hipertansiyon ve ishal.)
Ayrıca çok seyrek manik reaksiyon vakaları da bildirilmiştir, ancak bunlar
hastalıkların altında yatan belirtilerin sonucu olabilir. Konvülsiyon geçiren hastalarda
sertralin tedavisine son verilmelidir (bkz. “Özel Uyarılar ve Özel Kullanım
Önlemleri”).
Kas-iskelet sistemi bozuklukları: Çok seyrek artralji, miyalji.
Hepatobilier/karaciğer/pankreas: Çok seyrek olarak pankreatit ve ciddi karaciğer
vakaları (hepatit, sarılık ve karaciğer bozukluğu dahil). Sertralin verilmesi ile bağıntılı
olarak serum transaminazlarında (SGOT ve SGPT) semptomatik olmayan artışlar
görüldüğü (%0.8 - 1.3) ve 200 mg/gün dozda bu riskin arttığı bildirilmiştir. Bu
anormallikler genelde tedavinin ilk 1-9 haftaları arasında meydana gelmiş ve ilaç
kesildiğinde kısa sürede azalmıştır.
Böbrek ve idrar yolu bozuklukları: Çok seyrek idrar retansiyonu, yaygın işitme
bozuklukları
Üreme/Endokrin bozuklukları: Seyrek prolaktin artışı, galaktore, menstrüal
düzensizlikler, anorgazmi. Erkeklerde yaygın boşalma bozukluğu
Deri ve alerjik reaksiyonlar: Seyrek deri döküntüsü (bazı ender vakalarda eritema
multiform, ışığa duyarlılık), çok seyrek anjiyoödem, ekimoz (morarma), kaşıntı ve
anafilaktoid reaksiyonlar.Metabolik: Çok seyrek olarak hiponatremi bildirilmiştir, ancak sertralin tedavisine
son verildiğinde ortadan kalkmaktadır. Bazı vakalar muhtemelen yanlış antidiüretik
hormon salgılama sendromundan ötürü meydana gelmiştir. Bu raporların çoğu yaşlı
hastaları ve diüretikler ya da diğer ilaçları alan hastaları kapsamaktadır.
Kan sistemi bozuklukları: Çok seyrek vakalarda, sertralin alan hastaların pıhtılaşma
işlevinde değişme ve/veya anormal klinik laboratuvar sonuçları bildirilmiştir. Sertralin
alan bazı hastalarda seyrek olarak trombositopeni, anormal kanama veya purpura
vakaları bildirilmiştir, ancak bunlara sertralinin yol açıp açmadığı bilinmemektedir.
Ayrıca bkz. “Özel Uyarılar ve Özel Kullanım Önlemleri”.
Genel bozukluklar: Çok seyrek keyifsizlik
Diğer: Yaygın terleme artışı. Sertralin tedavisi bırakıldığında geri çekilme
reaksiyonları meydana geldiği bildirilmiştir. Çok seyrek görülen genel semptomlar
arasında baş dönmesi, uyuşma, baş ağrısı, anksiyete ve mide bulantısı bulunmaktadır.
Sertralin tedavisine aniden son verilmemelidir. Sertralin kesilmesi sonucu meydana
gelen semptomların çoğu ciddi değildir ve kendiliğinden geçmektedir.
4.9. Doz aşımı ve tedavisi
Sertralinin aşırı doz güvenlilik sınırı geniştir. Tek başına 8 gr.’a kadar sertralinin
kullanımı ile aşırı doz vakaları bildirilmiştir. Aşırı dozda sertralinin başka ilaçlarla
ve/veya alkol ile birlikte kullanımı sonucu ölüm vakaları bildirilmiştir. Bu nedenle
aşırı doz vakaları derhal tedavi edilmelidir.
Doz aşımı semptomları arasında uyuklama, mide-bağırsak rahatsızlıkları (mide
bulantısı ve kusma), taşikardi, titreme, ajitasyon ve baş dönmesi gibi serotonin
uyarımlı yan etkiler bulunmaktadır. Koma ender olarak bildirilmiştir.
Spesifik bir tedavi tavsiye edilmemektedir; Sertralinin spesifik bir antidotu
bulunmamaktadır. Solunum yolları açık tutulmalı, yeterli oksijen alma ve
havalandırma sağlanmalıdır. Sorbitol ile kullanılabilen aktif kömürün emezis veya
lavaj ile aynı oranda veya daha fazla etkili olduğu görülmüştür, bu nedenle aşırı doz
vakalarını tedavi etmek için kullanılabilir. Genel semptomatik ve destekleyici
önlemlerin yanı sıra kalp ve hayati belirtilerin izlenmesi tavsiye edilir. Sertralin geniş
ölçüde vücuda dağıldığı için zorla diürez, diyaliz, hemoperfüzyon ve kan transfüzyonu
faydalı olmamaktadır.5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antidepresan, seçici serotonin geri alım inhibitörü (SSRI)
ATC kod no.: N06A B06
Sertralin, in vitro ve in vivo koşullarda güçlü ve spesifik bir nöronal serotonin (5-HT)
alımı inhibitörüdür. Muskarinik, serotonerjik, dopaminerjik, adrenerjik, histaminerjik,
GABA veya benzodiazepin reseptörlerine afinitesi yoktur.
Sertralin hayvanlarda uyarıcı, sedatif veya antikolinerjik etki veya kardiyotoksisite
oluşturmamaktadır.
Trisiklik antidepresanların aksine, depresyon tedavisi sırasında kilo alımı
gözlenmemektedir.
Sertralinin fiziksel veya psikolojik bağımlılığa yol açtığı görülmemiştir.
Sertralin, 12 hafta süreli ve plasebo kontrollü bir araştırmada 6 ile 17 yaş arası OKB’li
çocuk hastalarda incelenmiştir. Çocuk OKB hastalarının (6-12 yaş arası) tedavisine 25
mg/gün doz ile başlanmış ve 1 hafta sonra 50 mg/gün’e yükseltilmiştir. Sertralin
verilen hastalarda plasebo verilen deneklere kıyasla önemli oranda artış gösteren yan
etkiler şunlardır: Baş ağrısı, uykusuzluk, ajitasyon (6-12 yaş arası), anoreksiya, titreme
(13-17 yaş arası). 12 haftadan uzun tedavilerin etkinliği ve güvenirliğine ilişkin
kanıtlar azdır.
5.2. Farmakokinetik özellikler
Genel Özellikler
Sertralin, 50 - 200 mg aralığında doz ile orantılı farmakokinetik özellikler
sergilemektedir.
Emilim:
Sertralin insanlara ağızdan verildiğinde en yüksek kan düzeyine yaklaşık 4.5 - 8.4 saat
sonra ulaşmaktadır.
Dağılım:
Sertralinin günlük dozları bir hafta sonra kararlı hale ulaşır. Sertralinin plazma yarı
ömrü yaklaşık 26 saattir, genç ve yaşlı yetişkin hastalarda ortalama yarı ömrü 22 - 36
saat arasındadır. Sertralinin normalde %98’i plazma proteinlerine bağlanmaktadır.
Eliminasyon:
Başlıca metaboliti olan N-desmetilsertralin, in vivo koşullarda depresyon modellerinde
etkili değildir ve yarı ömrü yaklaşık 62 - 104 saattir.
Biyotransformasyon:Sertralin ve N-desmetilsertralin insanda büyük oranda metabolize olur ve sonuçta
ortaya çıkan metabolitler feçes ve idrar ile eşit oranda atılır. Sadece az miktarda (<
%0.2) değişmemiş sertralin idrar ile atılır.
Hastalalardaki karakteristik özellikler:
OKB’li çocuk hastaların sertralinin farmakokinetik özelliklerinin yetişkinler ile benzer
olduğu saptanmıştır (çocuk hastalarda sertralinin biraz daha yüksek oranda metabolize
olmasına rağmen). Ancak çocuk hastaların vücut ağırlığı az olduğu için (özellikle 6-12
yaş grubu), plazma düzeylerinde aşırı artış olmaması için bu hastalara düşük doz
verilmesi tavsiye edilir.
Yaşlı hastalarda sertralinin farmakokinetik özellikleri, genç hastalarınki ile benzerdir.
Doğrusallık/doğrusal olmayan durum
Sertralin konsantrasyonu ile terapötik yanıtın büyüklüğü arasında net bir ilişki
saptanmamıştır.
Gıdalar, SERTEVA Film Kaplı Tabletlerin biyoyararlanımı üzerinde önemli
değişikliğe neden olmamaktadır.
5.3. Klinik öncesi güvenlilik verileri
Hayvanlar üzerinde yapılan geniş kapsamlı kronik güvenlik araştırmaları, sertralinin
klinik açıdan etkili olan dozların çok üstündeki dozlarının da genelde iyi tolere
edildiğini göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Kalsiyum hidrojen fosfat dihidrat
Povidon
Kroskarmelloz sodyum
Magnezyum stearat
Hipromelloz (E464)
Titanyum dioksit (E171)
Makrogol 6000
Polisorbat 80
Sarı demir oksit (E172)
Siyah demir oksit (E172)6.2. Geçimsizlikler
Geçerli değildir.
6.3. Raf ömrü
36 ay.
6.4. Saklamaya yönelik özel uyarılar
25°C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
PVC/PVdC alüminyum blister ambalajlarda
İçinde 30 adet tablet bulunan blister ambalajlar
6.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi
atıkların kontrolü yönetmeliği’ ve ‘Ambalaj ve Ambalaj Atıklarının Kontrolü
Yönetmelikleri’ne uygun olarak imha edilmelidir.
7. RUHSAT SAHİBİ
MED-İLAÇ San. ve Tic. A.Ş
Bankalar Cad. Bozkurt Han No: 19/ 4 34420 Karaköy/ İstanbul
Tel: 0212 393 1400
Faks: 0212 251 3391
8. RUHSAT NUMARASI
126/96
9. İLK RUHSAT TARİHİ/RUHSAT YENİLEME TARİHİ
26.03.2009
10. KÜB’ÜN YENİLENME TARİHİ