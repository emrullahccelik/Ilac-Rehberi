1   
KULLANMA TALİMATI 
UROGRAFIN®  % 76 enjeksiyon ve infüzyon için çözelti  
Damar yoluyla uygulanır.  
Steril  
 
• Etkin maddeler: 1 m L çözeltide 100 mg sodyum amidotrizoat ve 660 mg meglumin 
amidotrizoat içerir.  
• Yardımcı maddeler: Sodyum kalsiyum edetat ve enjeksiyonluk su. 
 
 
Bu Kullanma Talimatında: 
 
1. UROGRAFIN nedir ve ne için  kullanılır?  
2. UROGRAFIN’i kullanmadan önce dikkat edilmesi gerekenler  
3. UROGRAFIN nasıl  kullanılır?  
4. Olası yan etkiler  nelerdir?  
5. UROGRAFIN’in  saklanması  
 
Başlıkları yer almaktadır.  
 
1. UROGRAFIN nedir ve ne için  kullanılır?  
 
• UROGRAFIN 50 ve 100 mililitrelik renksiz cam şişelerde kullanıma sunulmuştur.  
• 1 mL UROGRAFIN % 76, 100 mg sodyum amidotrizoat ve 660 mg meglumin amidotrizoat  
içerir.  
• UROGRAFIN, damar içinden ya da idrar yollarından verilerek, idrar yollarının  
görüntülenmesinde, damar içi görüntülemede, eklem içi görüntülemede, safra yollarının 
görüntülenmesinde, pankreas kanalının görüntülenmesinde, tükürük bezi kanallarının 
görüntülenmesinde, fistül görüntülenmesinde, rahim ve tüplerin görüntülenmesinde 
kulla nılır.  
• UROGRAFIN, içeriğindeki iyot sayesinde röntgen ışınlarını soğurarak etki gösterir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler  içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kull anımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız.  2   
2. UROGRAFIN’ i kullanmadan önce dikkat edilmesi gerekenler 
UROGRAFIN’ i aşağıdaki durumlarda KULLANMAYINIZ  
Eğer;  
• Tiroid bezi faaliyetiniz belirgin olarak  yüksekse,  
• Ciddi kalp yetmezliğiniz  varsa,  
• Hamileyseniz,  
• Karın içinde iltihabi bir hastalığınız  varsa,  
• Pankreas iltihabınız  varsa,  
• İyot içeren kontrast maddeye karşı kanıtlanmış ya da muhtemel aşırı duyarlılık 
durumunuz varsa.  
 
UROGRAFIN, miyelografi, ventrikülografi ve sisternografi tetkiklerinde (beyin ve 
omurilikteki özel yapıların görüntülenmesinde kullanılan tetkikler)  kullanılmamalıdır.  
 
UROGRAFIN’i aşağıdaki durumlarda DİKKATLİ KULLANINIZ  
Eğer ; 
• Aşırı duyarlılığınız  varsa,  
• Astımınız  varsa,  
• Kalp hastalıklarında ve yüksek tansiyon hastalığında kullanılan beta bloker grubundan bir 
ilaç kullanıyorsanız,  
• Aşırı aktif tiroid bezi (hipertiroidi) ya da guatrınız (tiroid bezinin büyümesi) varsa ya da 
olduğundan şüpheleniyorsanız; bu durumda iyotlu kontrast maddelerin hipertiroidiyi ve 
tirotoksik krizi (aşırı aktif tiroid bezinin şiddetli bir komplikasyonu)  meydana gelebilir.  
• Kalp yetmezliği ya da başka kalp hastalığınız  varsa, 
• Yaşlıysanız,  
• Sağlık duru munuz  kötüyse, 
• Böbrek yetmezliğiniz  varsa,  
• Daha önce ilaç kullanımından sonra böbrek yetmezliğiniz olduysa, 
• Şeker hastalığına bağlı böbrek hastalığınız  varsa,  
• Sıvı kaybınız  varsa,  
• Multipl myelom adlı kemik iliği kanseriniz  varsa,  
• İleri damar hastalığınız  varsa,  
• Proteinlere bağlı hastalığınız  varsa,  
• Şiddetli yüksek tansiyonunuz  varsa,  
• Gut hastalığınız  varsa,  
• Şeker hastalığında kullanılan metformin adlı ilacı kullanıyorsanız,  
• Kalp kapak hastalığınız  varsa,  
• Akciğer damarlarınızda basınç artışı  varsa,  
• Beyin hastalığınız  varsa,  
• Ciddi karaciğer yetmezliğiniz  varsa,  
• Böbrek üstü bezinde kitleniz  varsa,  
• Bağışıklık sistemiyle ilgili bir hastalığınız  varsa,  
• Miyastenia gravis adlı kas hastalığınız varsa,  
• Alkolikseniz,  3  • Pıhtılaşma probleminiz  varsa.  
Size UROGRAFIN uygulanmadan önce tiroid fonksiyonuyla ilgili bir test yapılabilir ve 
tireostatik ilaçlar (tiroid bezinin fonksiyonunu  azaltan ilaçlar) verilebilir.  
 
Çok fazla iyot maruziyeti tedavi gerektirebilen hipotiroidiye (tiroid bezinin yeterince 
çalışmaması) yol açabileceği için, gebelik sırasında veya doğumdan sonra UROGRAFIN  
maruziyeti olan yenidoğanlarda doktor unuz  tiroid fonksiyonunu test edecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
UROGRAFIN’in yiyecek ve içecek ile kullanılması  
UROGRAFIN damar yoluyla uygulanır. Alkol kullananlarda dikkatli kullanılmalıdır.  
İdrar yolu incelenecek se, incelemeden önceki iki gün, özellikle fasulye, nohut, mercimek gibi 
gaz yapan besinlerden, salatalardan, meyvelerden, siyah ve taze ekmekten ve her türlü 
pişmemiş sebzeden uzak durulmalıdır. İncelemeden önceki gün saat 18.00’den itibaren hiç bir 
şey ye nmemelidir.  
 
Hamilelik  
İlacı kullanmadan önce doktorunuza veya eczacınıza danışınız.  
UROGRAFIN hamilelikte  kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziren annelerde UROGRAFIN kullanılmasının çocuğa zararının düşük olduğu gösterilmiştir.  
 
Araç ve makine kullanımı  
UROGRAFIN’in araç ve makine kullanımı üzerine olumsuz etkisi olabilir.  
 
UROGRAFIN’in  içeriğinde bulunan bazı yardımcı maddeler hakkında önemli bilgiler 
UROGRAFIN her dozunda (20 m L’lik) 72.58 mg (veya 3.16 mmol) sodyum ihtiva eder.  Bu 
durum kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar ile bir likte kullanımı  
Aşağıdaki ilaçları UROGRAFIN ile birlikte kullanırken dikkatli olunuz:  
 
• İnterlökinler (Hücreler arası iletişimi sağlayan ve vücutta doğal olarak bulunan bir 
grup protein)  
• Tiroid hastalıklarının tanısı için kullanılan radyoaktif özellik kazandırılmış 
radyasyon yayan maddeler  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 4  3. UROGRAFIN nasıl  kullanılır?  
 
Uygun kullanım ve doz / uygulama sıklığı için  talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır  
 
Uygulama yolu ve metodu:  
UROGRAFIN damar yoluyla ya da doktorunuzun belirleyeceği diğer yollarla  uygulanabilir.  
 
Değişik yaş grupları: 
Çocuklarda kullanımı:  
Çocuklarda UROGRAFIN dozu yaşa göre belirlenir.  
1 yaşından küçük çocuklar ve özellikle yenidoğanlar, elektrolit dengesizliğine ve hemodinamik 
değişikliklere karşı çok  hassastır. Verilen kontrast madde miktarı, radyolojik işlemin teknik 
performansı ve hastanın durumu hususunda dikkatli olunmalıdır.  
Yaş Doz 
1 yaşa kadar  7-10 mL 
1 -   2 10 - 12 mL 
2 -   6 12 - 15 mL 
6 -  12 15 - 20 mL 
12 yaş üzeri  erişkin  dozu  
 
Yaşlılarda kullanımı:  
Yaşlılarda yapılmış klinik çalışma bulunmamaktadır. Doz ayarlaması gerekli değildir.  
 
Özel kullanım durumları:  
Böbrek yetmezliği: Böbrek yetmezliği bulunan hastalarda yapılmış klinik çalışma yoktur.  
Böbrek fonksiyon değerleri normale  dönene dek kontrast madde uygulaması  ertelenmelidir.  
Karaciğer yetmezliği: Ciddi böbrek yetmezliğinin yanısıra aynı zamanda ciddi karaciğer 
yetmezliği durumu da varsa, kontrast maddenin vücuttan atılımı ciddi anlamda gecikebilir ve hemodiyaliz gerekli ola bilir.  
 
Eğer UROGRAFIN’in etkisinin çok güçlü veya zayıf oldu ğuna dair bir izleniminiz var ise 
doktorunuz veya eczacınız ile konu şunuz. 
 
Kullanmanız gerekenden daha fazla UROGRAFIN kullandıysanız:  
UROGRAFIN tanı amaçlı kullanılan bir ilaç olduğundan sadece sağlık mesleği mensupları 
tarafından uygulanmalıdır.  
 
UROGRAFIN’i kullanmayı unutursanız:  
UROGRAFIN tanı amaçlı kullanılan bir ilaç olduğundan sadece sağlık mesleği mensupları 
tarafından uygulanmalıdır.  
 
UROGRAFIN ile tedavi sonlandırıldığında oluşabilecek etkiler  
UROGRAFIN, hastalıkların tedavisi için değil sadece tanı amaçlı kullanıldığı için, herhangi 
bir etki  beklenmez.  
 
Bu ilacın kullanımıyla ilgili başka sorularınız olursa, doktorunuza sorunuz. 5  4. Olası yan etkiler  nelerdir?  
 
Tüm ilaçlar gibi UROGRAFIN‘in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, UROGRAFIN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Solunum yolları ve ciltte  ödem  
• Kaşıntı  
• Döküntü 
• Tansiyon düşüklüğü  
• Kalp hızı  artışı 
• Nefes darlığı 
• Bilinç  bulanıklığı  
• Morarma  
• Solunum yollarında  daralma  
• Boğazda spazm (adalenin istek dışı ani kasılması) ve  ödem  
• Solunum  durması  
• Kalp  durması  
• Kalp  krizi 
• Ani kızarıklık  
• Toksik deri reaksiyonları (Stevens Johnson, Lyell  sendromu)  
• Ciddi alerjik  reaksiyonlar  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin  
UROGRAFIN’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek  olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
• Solunum hızında  değişiklik  
• Solunum  güçlüğü  
• Akciğer  ödemi  
• Kalp hızı  değişikliği  
• Kan basıncı  değişikliği  
• Kalp ritmi ve fonksiyonunda  değişiklik  
• Hafıza kaybı  
• Konuşma, görme ve işitme  bozukluğu 
• Nöbet  
• His bozukluğu ya da hareket  bozukluğu 
• Işığa  tahammülsüzlük  
• Geçici  körlük 
• Koma  
• Uykusuzluk 6  • Böbrek hasarı ve böbrek  yetmezliği  
• Damar  tıkanıklığı  
• Pankreas  iltihabı 
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
 
• Mide  bulantısı  
• Kusma  
• Ağrı 
• Isınma  hissi 
• Göz iltihabı  
• Öksürme  
• Burun iltihabı 
• Hapşırma  
• Baş ağrısı  
• Fenalık  hissi 
• Üşüme  
• Terleme  
• Tükürük bezlerinin şişmesi  
• Karın  ağrısı  
• Baş dönmesi  
• Sinirlilik  
• Titreme  
 
Bunlar UROGRAFIN’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı  bilgilendiriniz.  
 
Yan Etkilerin Raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www. Titck.gov.tr sitesinde yer alan “İlaç Yan Etki Bildirimi” ikonuna tıklay arak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlam ış olacaksınız.  
 
5. UROGRAFIN’in  saklanması  
 
UROGRAFIN çocukların göremeyeceği, erişemeyeceği yerlerde ve ambalajında saklanmalıdır.  
30ºC altında ki oda sıcaklığında saklayınız. Işık ve iyonize radyasyondan korunmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra UROGRAFIN'i kullanmayınız. 7  Eğer üründe ve/veya ambalajında bozukluklar fark ederseniz UROGRAFIN’i kullanmayınız.  
Ambalajın ilk açılışından sonra bir gün içinde tüketilmeli ve artık kalan madde a tılmalıdır. 
Çökelti görüldüğünde kullanmayınız. Çökelti görüldüğünde kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat s ahibi:  
Bayer Türk Kimya San. Ltd. Şti.  
Fatih Sultan Mehmet Mah. Balkan Cad. No:53 
34770 Ümraniye -  İstanbul  
Tel : 0216 528 36 00 
Faks : 0216 645 39 50 
 
Üretim yeri : 
BerliMed S.A., Alcala de Henares/Madrid/ İspanya  
 
 
Bu kullanma talimatı .../.../.... tarihinde  onaylanmıştır.  
 8  AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR.  
 
Pozoloji/uygulama sıklığı ve süresi :  
İntravasküler kullanım için dozaj  
Kontrast maddenin intravasküler uygulanması mümkünse hasta yatar durumdayken 
yapılmalıdır. Uygulamadan sonra hasta en az yarım saat gözlem altında tutulmalıdır çünkü 
reaksiyonların çoğu bu süre içinde ortaya çıkar.  
Doz, hastanın yaşına, ağırlığına, kalp debisine ve genel durumuna bağlı olarak değişe bilir.  
Belirgin kardiyovasküler veya renal yetmezlik şikayetleri olan ve genel durumu kötü olan hastalarda, kontrast madde dozu mümkün olduğu kadar düşük tutulmalıdır. Bu hastaların 
renal fonksiyonlarının incelemeden sonraki en az 3 gün süresince izlenmes i tavsiye  edilir.  
Ayrı enjeksiyonlar arasında, interstisyel sıvının damar yatağına geçmesi sonucu yükselmiş 
olan serum ozmolalitesini normale getirmesi için organizmaya yeterli zaman tanınmalıdır. Bunun için, uygun hidrasyon yapılmış hastalar için 10- 15 da kikalık bir süre gereklidir. 
Erişkinlerde total dozun 300- 350 m L’yi aşmasını gerektiren özel durumlar olduğunda ilave su 
ve gerekiyor ise elektrolitler de verilmelidir.  
 
Önerilen dozlar  
İntravenöz Ürografi  
Enjeksiyon: UROGRAFIN  i.v. ürografi için uygundur . 
Genellikle 20 mL /dak.’lık bir enjeksiyon hızı ile uygulanır. Kalp yetmezliği olan hastalara, 
eğer  100 m L veya daha fazla hacimde uygulanacak ise, uygulamanın en az 20 -30 dakikada 
yapılması önerilir.  
 
Yetişkinler  
UROGRAFIN’in dozu 20 m L’dir. Dozun 50 m L’ye yükseltilmesi, tanısal verimi orantılı 
olarak artırmaktadır. Özel endikasyonlar için gerek duyulduğunda, dozu daha da artırmak 
mümkündür.  
Film çekme zamanları  
En iyi böbrek parenkimi görüntüsü, kontrast maddenin uygulanmasının hemen sonunda 
çekilen filmlerle sağlanmaktadır. Böbrek pelvisi ve üriner yolun görüntülenmesi için ilk film, 
kontrast madde enjeksiy ondan 3- 5 dak. sonra, ikinci film ise 10 -  12 dak. sonra çekilir. Genç 
hastalar için erken, yaşlı hastalar için ise geç zamanlı film çekimi seçilmelidir.  
 
Yeni doğanlarda, süt çocukları ile küçük çocuklarda ilk filmin enjeksiyondan hemen sonra 2  dakika iç inde çekilmesi önerilir. Yeterince kontrast alınamaması, daha geç zamanlı filmleri 
gerekli  kılabilir.  
 
İnfüzyon  
Yetişkinler ve adölesanlar: UROGRAFIN 100 m L’lik şişe. Genel olarak infüzyon zamanının 5 
dakikanın altında ve 10 dakikanın üzerinde olmaması  gerekir.  
Kalp yetmezliği olan hastalar için 20- 30 dakikalık infüzyon süresi gereklidir.  
Kompresyon, yenidoğanlarda ve infantlarda her zaman; çocuklarda, adölesanlarda ve 
erişkinlerde ise yüksek miktarda kontrast madde verilmesi durumlarında, artmış diürez 
drenajın obstrükte olması halinde yüksek basınç ile fornikslerde rüptüre yol açabileceği  için, 
kontrendikedir.  Bununla birlikte, organik dolum defektlerinin fonksiyonel olanlardan ayırt 9  edilebilmesi amacı ile infüzyonun bitmesinden 10 dakika sonra kompresyon uygulanabilir.  
 
Film çekme zamanları  
İlk film infüzyonun bitimine doğru çekilmelidir . Sonraki filmler, takip eden 20 dakika içinde  
veya ekskretuvar bozukluk durumlarında daha sonra da  çekilebilirler.  
 
Anjiyografi  
UROGRAFIN anjiyografik tetkikler için de uygundur. UROGRAFIN, aortografi, 
anjiyokardiyografi, koroner arteriyografi gibi özell ikle, yüksek iyot konsantrasyonu gerektiren 
anjiyografik tetkikler için tercih edilir. Doz, klinik probleme, inceleme tekniğine ve incelenen vasküler bölgenin özelliğine ve hacmine bağlıdır. 
 
Vücut boşluklarına uygulanması  
Kontrast maddenin, artrografi, hi sterosalpingografi ve özellikle ERCP enjeksiyonları esnasında 
floroskopi ile monitorize edilmesi gerekir.  
 
Retrograd ürografi  
Yaklaşık %30’luk çözelti ( spesifik klinik sorun ve hastaya bağlı olarak 5- 20 m L 1:1 
oranında serum fizyolojik ile seyreltilmiş UROGRAFIN %76) retrograd ürografi için 
genellikle  yeterlidir.  
 
Düşük sıcaklık uyarımına bağlı üreteral spazmlardan kaçınmak için kontrast ortamının vücut 
sıcaklığına ulaşana kadar ısıtılması tavsiye edilir  
Uygulama şekli:  
Beslenme önerileri  
Abdominal anjiografi ve ürografide, bağırsakların fekal materyalden ve gazdan arındırılması 
diagnostik verimi artırır. İncelemeden önceki iki gün, hasta, özellikle fasulye, nohut, mercimek  gibi gaz yapan besinlerden, salat alardan, meyvelerden, siyah ve taze ekmekten ve her türlü 
pişmemiş sebzeden uzak durmalıdır. İncelemeden önceki gün saat 18.00’den itibaren hasta hiç bir şey yememelidir. Ayrıca, gece bir laksatif uygulamak uygun olabilir. Buna rağmen yeni doğanlarda, süt çocuklarında ve küçük çocuklarda incelemeden önce uzun süre aç bırakılma ve 
laksatif uygulanması  kontrendikedir. 
 
Hidrasyon  
İntravasküler kontrast madde verilmeden önce ve sonra yeterli hidrasyon sağlanmalıdır. Bu 
özellikle multipl miyelomlu, nefropatisi olan diabetes mellituslu, poliürili, oligürili, hiperürisemili hastalar için olduğu gibi, yeni doğanlar, süt çocukları, küçük çocuklar ve yaşlı 
hastalar için de geçerlidir. Su ve elektrolit dengesi bozuklukları incelemeden önce 
düzeltilmelidir.  
 
Anksiyete (sıkıntı, bunaltı)  
Belirgin heyecan durumu, anksiyete ve ağrı, yan etki riskini arttırabilir veya kontrast maddeye 
bağlı reaksiyonları şiddetlendirebilir. Bu hastalara bir sedatif  verilebilir.  
 
Ön test  
Herhangi bir öngörü değeri olmadığından, a z miktarda kontrast maddenin test dozu 10  kullanılarak sensitivite testi yapılması önerilmez. Ayrıca, test dozu da kendi başına ciddi ve 
hatta fatal hipersensitivite reaksiyonlarına neden olabilir.  
 
Kullanımdan önce ısıtma  
Kullanımdan önce vücut sıcaklığına ı sıtılan kontrast madde daha iyi tolere edilir ve azalan  
viskozite nedeniyle daha kolay enjekte edilir. Bir ısıtıcı kullanılarak, inceleme gününde gerekli 
olacağı hesaplanan miktar kadar şişe 37°C’ye kadar ısıtılmalıdır. Güneş ışınından 
korunduğunda, daha uzun süreli ısıtmaların da kimyasal saflığı değiştirmediği gösterilmiştir. 
Ancak bu süre üç ayı  aşmamalıdır.  
 
Özel popülasyonlara ilişkin ek bilgiler:  
Böbrek yetmezliği: Veri yoktur. Böbrek fonksiyon değerleri normale dönene dek kontrast  
madde uygulaması  ertelenmelidir.  
Karaciğer yetmezliği: Ciddi böbrek yetmezliğinin yanısıra aynı zamanda ciddi karaciğer 
yetmezliği durumu da varsa, kontrast maddenin vücuttan atılması ciddi anlamda gecikebilir ve hemodiyaliz gerekli olabilir.  
Pediyatrik popülasy on: 
1 yaşın altındaki çocuklar ve özellikle yenidoğanlar elektrolit dengesizliğine ve hemodinamik 
değişikliklere çok hassastır. Verilen kontrast madde miktarı, radyolojik işlemin teknik  
performansı ve hastanın durumu hususunda dikkatli  olunmalıdır.  
 
Tam olgunlaşmamış nefronun ultrafiltratı fizyolojik olarak konsantre etme yeteneğinin henüz 
zayıf olması, UROGRAFIN ’in relatif olarak yüksek dozlarına gereksinim  doğurmaktadır.  
 
1 yaşa kadar  7 - 10 mL 
1 -    2 yaş 10 - 12 mL 
2 -    6 yaş 12 - 15 mL 
6 -  12 yaş 15 - 20 mL 
12 yaş üzerinde   erişkin  dozu  
 
Geriyatrik popülasyon: Yaşlılarda yapılmış klinik çalışma bulunmaması nedeniyle, doz 
ayarlamasının gerekli olup olmadığına dair veri  yoktur.  
 
Gözlem  
UROGRAFIN berrak, renksiz – solgun sarı kullanıma hazır bir solüsyon olarak 
hazırlanmıştır. Ciddi renk bozukluklarında, içerisinde partiküllü materyal bulunduğunda ve 
taşıyıcı kap hasarlarında kontrast madde kullanılmamalıdır.  
 
İşlem  
İnceleme öncesine kadar kontrast madde şırıngaya çekilmemeli veya infüzyon şişesine 
infüzyon seti takılmamalıdır.  
Solüsyonun içine kapaktan büyük miktarda mikropartikül geçişini önlemek için, lastik kapak 
bir kereden fazla delinmemelidir. Kapağı delmek ve kontrast maddeyi çekmek için uzun uçlu 
ve en çok 18 G çaplı kanüll erin kullanılması önerilir (Nocore – Admix gibi yandan delikli 
çekme için yapılmış kanüller özellikle uygundur  ). 
Bir inceleme seansında kullanılmayan kontrast madde solüsyonları atılmalıdır.  
 11  Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  