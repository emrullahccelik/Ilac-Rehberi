KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEPHİX 200 mg Film Tablet
2. KALİTATİF VE KANTİTATİF BİLEŞİM
Etkin madde:
Her film kaplı tablet 200 mg sefiksime eşdeğer 223.82 mg sefiksim trihidrat içermektedir.
Yardımcı maddeler:
Prejelatinize nişasta (40 mg)
Sodyum lauril sülfat (4.5 mg)
Yardımcı maddeler için bkz. 6.1.
3. FARMASÖTİK FORM
Film kaplı tablet
Beyaz renkte çentikli film kaplı oblong tablet
4. KLİNİK ÖZELLİKLER
4.1. Terapötik endikasyonlar
CEPHİX, oral yoldan kullanılan gram pozitif ve gram negatif mikroorganizmalar üzerine
bakterisid etkili sefalosporin türü bir antibiyotiktir. Duyarlı organizmaların neden olduğu
aşağıdaki enfeksiyonların tedavisinde endikedir:
• Üst solunum yolları enfeksiyonları: Orta kulak iltihabı (otitis media), farenjit, larenjit,
tonsilit.
• Alt solunum yolları enfeksiyonu: Bronşit, bronşiolit, pnömoni.
• İdrar yolları enfeksiyonu: Sistit, sisto-üretrit, komplike olmamış piyelonefrit, gonore.
Klinik etkinliği, aşağıda belirtilen mikroorganizmaların neden olduğu enfeksiyonlarda
kanıtlanmıştır:
• Streptococcus pneumoniae,
• Streptococcus pyogenes,
• Escherichia coli,
• Proteus mirabilis,
Sayfa 1 / 10• Haemophilus influenzae (beta-laktamaz pozitif ve negatif),
• Branhamella catarrhalis (beta-laktamaz pozitif ve negatif),
CEPHİX, beta-laktam enzimleri varlığında ileri derecede stabildir.
Enterokok (Streptococcus faecalis, grup D Streptococci) ve Stafilokok (koagülaz pozitif ve
negatif suşlar ve metisilin-dirençli suşları da içeren) suşlarının büyük bir kısmı CEPHİX’e
karşı dirençlidir.
Ayrıca, Pseudomonas, Bacteroides fragilis, Listeria monocytogenes ve Clostridia suşlarının
büyük bir kısmı CEPHİX’e karşı dirençlidir.
4.2. Pozoloji ve uygulama şekli
Pozoloji/uygulama sıklığı ve süresi:
İlacın emilimi yiyeceklerden etkilenmez. Bu nedenle yemekler esnasında CEPHİX tabletleri
alınabilir. Genellikle tedavi süresi 7 gün olup, gerekirse 14 güne uzatılabilir.
Yetişkinler ve 12 yaşından büyük çocuklarda tavsiye edilen doz günlük 200-400 mg arasında
hastalığın şiddetine bağlı olarak tek doz veya 2 doza bölünerek verilebilir.
Komplike olmayan idrar yolları enfeksiyonlarında günde tek doz 200 mg’lık tedavi yeterli
olmaktadır.
Komplike olmayan servikal ve üretral gonokok enfeksiyonlarında ise, günde tek doz 400
mg’lık tedavi yapılır.
Uygulama Şekli:
CEPHİX, oral yolla uygulanan bir ilaçtır.
Özel popülasyonlara ilişkin ek bilgiler:
Böbrek/karaciğer yetmezliği:
Renal fonksiyon yetersizliği olan hastalarda CEPHİX uygulanabilir. Kreatin klirensi 60
mL/dak veya daha yüksek olan hastalarda, günlük olarak normal doz uygulanır. Kreatin
klirensi 60-21 mL/dak arasında olan hastalarda, günlük dozun %75’i, 20 mL/dak’nın altındaki
ve sürekli ambulatuar peritoneal diyaliz tedavisi gören hastalarda kullanılan doz miktarı
günlük 200 mg’ı aşmamalıdır. Ancak CEPHİX’in hemodiyaliz veya peritoneal diyalizle
vücuttan tam olarak atılmadığı hatırlanmalıdır.
Sayfa 2 / 10Pediatrik popülasyon:
50 kg’dan daha ağır veya 12 yaşın üzerindeki çocuklarda önerilen doz yetişkinlerle aynıdır.
Geriatrik popülasyon:
Yetişkinler için önerilen doz, yaşlı hastalar içinde geçerlidir. Yaşlılarda böbrek fonksiyonları
değerlendirilmeli ve doz ayarlaması şiddetli böbrek yetmezliği esas alınarak yapılmalıdır.
4.3. Kontrendikasyonlar
Sefalosporine aşırı duyarlılık durumunda kontrendikedir.
4.4. Özel kullanım uyarıları ve önlemleri
Şiddetli gastrointestinal bozukluğu olan hastalarda yeterli absorbsiyon
sağlanamayabileceğinden CEPHİX tedavisinden kaçınılmalıdır. Bu durumda uygun bir
antibiyotikle parenteral tedavi tavsiye edilir.
İlaçlara, özellikle de beta-laktam halkası taşıyan penisilin gibi antibiyotiklere, alerjik
vakalarda çapraz alerji riski nedeniyle dikkatle uygulanmalıdır. CEPHİX kullanımı sırasında
alerjik bir reaksiyon görülürse, derhal tedaviye son verilmeli, gerekirse adrenalin ile acil
tedavisi yapılmalıdır.
İleri derece böbrek yetmezliği olan hastalarda CEPHİX kullanımında dikkatli olunmalıdır.
CEPHİX ile uzun süreli tedavi esnasında, tedaviye duyarlı olmayan bakterilerin aşırı üremesi
ile sonuçlanabilir. Bu nedenle tedavi süresinin iyi düzenlenmesi önerilir.
Diğer bütün geniş spektruma sahip antibiyotiklerin uygulanması sırasında ortaya çıkabileceği
gibi, kolondaki normal bakteri florası değişerek, toksin salgılayan Clostridia difficile’nin aşırı
üremesi oluşabilir. Bu durum psödomembranöz kolite yol açabilmektedir. CEPHİX tedavisi
sırasında ağır ve durdurulamayan diyare ile karşılaşılırsa psödomembranöz kolit olasılığı
düşünülmeli, tedavi kesilmeli ve vankomisin ile tedavi başlatılmalıdır.
Yüksek dozda sefiksim uygulanan uzun süreli tedavilerde böbrek fonksiyonları, karaciğer
fonksiyonları ve kan sayımı değerleri takip edilmelidir.
NOT: Stafilokoklar sefiksime dirençli olduğundan kanıtlanmış stafilokokal enfeksiyonlarda
sefiksim tedavisi uygulanmamalıdır.
Sayfa 3 / 104.5. Diğer tıbbi ürünlerle etkileşimler ve diğer etkileşim şekilleri
Benedict ve Fehling çözeltilerinde veya bakır sülfat tabletleri ile yapılan idrarda glukoz
testlerinde yalancı pozitif reaksiyonlar görülebilir. Enzimatik glukoz oksidaz testleri ile
etkileşim göstermez.
Sefalosporin grubu antibiyotiklerle tedavi esnasında Coombs testini yalancı pozitif
sonuçlandıracağı rapor edilmiştir, bu yüzden Coombs testinin pozitif sonuçlanması ilaca bağlı
olduğu düşünülmektedir.
Yapılan araştırmalarda birkaç hastada diğer sefalosporinlerle birlikte protrombin seviyesinin
arttığı görülmüştür, bu yüzden antikoagülasyon tedavisi gören hastalarda dikkatli
kullanılmalıdır.
Potansiyel nefrotoksik maddeler (aminoglikozit antibiyotikler, kolistin, polimiksin B,
viomisin gibi) ve güçlü etkili diüretikler (etakrinik asit, furosemid gibi) böbrek fonksiyon
bozukluklarında artışa yol açar.
Bir kalsiyum kanal blokeri olan nifedipin CEPHİX’in biyoyararlılığını % 70 oranına kadar
artırabilir.
Redüksiyon metotlarını kullanan idrar şeker testleri hatalı pozitif reaksiyon gösterebilir.
Bununla beraber enzimatik metotlarda bu durum gözlenmez.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Konstrasepsiyon)
Çocuk doğurma potansiyeli bulunan kadınlarda CEPHİX’in kullanımına ait klinik veri mevcut
değildir.
Gebelik dönemi
Hayvanlar üzerinde yapılan çalışmalar CEPHİX’in, gebelik / embriyonal / fetal gelişim /
doğum ya da doğum sonrası gelişim ile ilgili olarak doğrudan ya da dolaylı zararlı etkilerinin
olduğunu göstermemektedir (bkz. kısım 5.3).
Bununla birlikte gebelerde henüz yeterli kontrollü çalışmalar gerçekleştirilmemiş olduğundan
yarar/risk oranı göz önüne alınarak uygulanmalıdır.
Laktasyon dönemi
CEPHİX, anne sütüne geçebileceğinden emzirme döneminde bebeğe olası etkileri göz önüne
alınarak dikkatli kullanılmalıdır.
Sayfa 4 / 10Üreme yeteneği / Fertilite
Hayvanlar üzerinde yapılan çalışmalar CEPHİX’in üreme bozukluğuna yol açmadığını ve
sefiksime bağlı olarak fetusa zarar vermediği ortaya çıkmıştır (bkz. kısım 5.3).
4.7. Araç ve makine kullanımı üzerindeki etkiler
Sefiksimin, böyle bir etkisi bilinmemektedir.
4.8. İstenmeyen etkiler
Uzun süreli tedavileri de kapsayan yaygın klinik deneyimler dikkate alındığında CEPHİX’in
genellikle iyi tolere edildiği görülmektedir. Yan etkiler oldukça seyrektir ve genellikle hafif ve
geçicidir.
Sefiksim kullanımıyla ilişkilendirilen ve klinik çalışmalarda gözlenmiş advers etkiler aşağıda
yer almaktadır.
Advers etkilerin sıklık gruplandırması şöyledir: Bunlar çok yaygın (≥ 1/10 ), yaygın (1/100 <
1/10), yaygın olmayan (1/1000 < 1/100), seyrek(1/10 000 < 1/1000), çok seyrek (< 1/10000)
olarak sınıflandırılır.
Aşırı duyarlılık reaksiyonları:
o Yaygın Olmayan: Deri döküntüleri, pruritis, ilaç ateşi ve artralji
o Seyrek: Ürtiker, anjiyoödem.
o Çok seyrek: Eritema multiforme, Stevens-Johnson sendromu ve toksik epidermal
nekroliz
Bağışıklık Sistemi Hastalıkları:
o Seyrek: Trombositopeni, trombositoz, lökopeni, nötropeni, agranülositoz ve eozinofili.
Ayrıca Karaciğer ve böbrek fonksiyon testlerinde geçici yükselmeler.
Sinir Sistemi Hastalıkları:
o Seyrek: Baş ağrısı, baş dönmesi
Gastrointestinal Bozukluklar:
o Yaygın: Diyare, dışkı yumuşaması.
o Yaygın olmayan: Bulantı, karın ağrısı, dispepsi, kusma, mide gazı.
o Seyrek: Psödomembranöz kolit
Hepato-bilier hastalıklar:
o Seyrek: Karaciğer enzimlerinde geçici artış ve sarılık
Sayfa 5 / 10Gebelik, puerperium durumları ve perinatal hastalıkları
o Yaygın olmayan: Genital pruritus ve vajinit
4.9. Doz Aşımı
CEPHİX’in doz aşımı ile ilgili yeterli bilgi mevcut değildir. Normal kişilerde 2 g’a kadar
verilen dozlarda görülen yan etkiler, önerilen doz miktarları sonucu görülen yan etkilerden
farklı değildir. Ancak akut doz aşımı durumunda gastrik lavaj uygulanabilir. Spesifik antidotu
yoktur. Sefiksim, peritoneal diyaliz ya da hemodiyaliz yoluyla kandan uzaklaştırılamaz.
5. FARMAKOLOJİK ÖZELLİKLERİ
5.1. Farmakodinamik Özellikleri
Farmakoterapötik grup: Sefalosporin antibiyotik
ATC kodu: J01DD08
Sefiksim, geniş spektrumlu üçüncü jenerasyon sefalosporin grubu bir antibiyotik olup, sık
rastlanan gram pozitif ve gram negatif bakteriler üzerinde bakterisit etkileri vardır. Bakteri
duvarında diğer bütün beta-laktam antibiyotikler gibi penisilin bağlayan proteinlere (PBP)
bağlanarak bakteri hücrelerinin mukopeptid sentezini bozarak etkisini göstermektedir. Beta-
laktamaz enzimlerine yapısının ileri derecede duyarlı olması nedeniyle de penisilinlerin bazı
sefalosporinlerin etkisiz olabildiği mikroorganizmalar üzerinde de etkilidir.
Mikrobiyolojik olarak in-vitro etkili olduğu bakteriler:
Gram-pozitif organizmalar:
• Streptococ suşları;
Streptococcus pyogenes,
Streptococcus pneumoniae,
Streptococcus agalactiae.
Gram-negatif organizmalar:
• Haemophilus influenzae,
• Haemophilus parainfluenzae,
• Moraxella (Branhamella) catarrhalis, (Beta-laktam pozitif ve negatif)
• Escherichia coli,
• Proteus mirabilis,(Beta-laktam pozitif ve negatif)
• Neisseria gonorrhoeae,
Sayfa 6 / 10• Proteus vulgaris,
• Diğer Proteus suşları (indol pozitif suşlar dahil),
• Klebsiella pneumoniae,
• Klebsiella oxytoca,
• Pasteurella multocida,
• Providencia suşları,
• Salmonella suşları,
• Shigella suşları,
• Citrobacter amalonaticus,
• Citrobacter diversus,
• Serratia marcescens,
• Enterobacter suşları.
Dirençli suşlar
Pseudomonas’lar, Streptococcus phecalis ( D grubu streptokoklar) gibi enterokok suşları,
Listeria monocytogenes, Staphylococ suşlarının bazıları (koagülaz pozitif ve negatif), bazı
Enterobacter, Bacteroides fragilis, Clostridia suşları dirençlidir.
5.2. Farmakokinetik Özellikler
Emilim: CEPHİX, oral yoldan alındığında % 40-50 oranında gastrointestinal kanaldan kolayca
emilir. Bu emilim besin maddesinin varlığında değişmemektedir. Sağlıklı yetişkinler üzerinde
yapılan testlerde oral süspansiyonun ortalama pik konsantrasyonlarının, tabletlerden % 25-50
daha büyük olduğu tespit edilmiştir. 200 mg veya 400 mg’lık süspansiyon alınmasını takiben
3-4 saat sonra serum pik konsantrasyonlarına ulaşılır. 200 mg’lık tek dozla 2-4 mcg/ml; 400
mg’lık dozla ise 3-5 mcg/ml’lik pik konsantrasyonları elde etmektedir.
Dağılım:
Sefiksim serum proteinlerine yaklaşık % 65 oranında bağlanır.
Sefiksim doku ve vücut sıvılarındaki konsantrasyonu aşağıdaki belirtilmektedir.
4 mg/kg uygulamadan 5 saat sonra sağ bademcikte ortalama 0.74 µg / g, sol bademcikte
ortalama 0.53 µg / g
Sayfa 7 / 10Akciğerde 200 mg uygulamadan 7.8 saat sonra ortalama 0.99 µg / g, 400 mg uygulamadan
sonra 1.76 µg / g
Günde iki kez birkaç gün boyunca 100 mg uygulamadan 2-3 saat sonra kulak akıntısında > 1
µg / ml
200 mg uygulamadan 2-3 saat sonra nazal sinüs mukoz membranında 1.2 – 1.4 µg / g,
100 mg uygulamadan sonra balgamda 0.02 – 0.05 µg / ml
Sefiksimin Tablet olarak Uygulanmasından sonra Serum Seviyeleri (mcg/mL)
DOZ 2 saat 4 saat 6 saat 8 saat 12 saat 24 saat
100 mg 0.3 0.8 1 0.7 0.4 0.2 0.02
200 mg 0.7 1.4 2 1.5 1 0.4 0.02
400 mg 1.2 2.5 3.5 2.7 1.7 0.6 0.04
Biyotransformasyon: Sefiksimin metabolize olduğuna dair kanıt yoktur.
Eliminasyon: Serum yarılanma ömrü 3-4 saat olan sefiksimin temel eliminasyonu böbrekler
aracılığı ile gerçekleşir. 24 saat içinde oral dozun yaklaşık %7-41’i idrarla değişmeden atılır.
Kalan kısım non-renal mekanizma ile elimine edilir. Safra yolu ile eliminasyon yaklaşık % 10
düzeyindedir. Bu nedenle böbrek fonksiyonları bozulmuş kişilerde serum yarı ömrü değerleri
uzar. (Kreatinin klirensi 20ml/dk olan ağır yetmezlik durumlarında serum yarılanma ömrü
yaklaşık 11.5 saattir.)
5.3 Klinik öncesi güvenlilik verileri
Fare ve sıçanlarda yapılan çalışmalarda insanlara verilen dozun 400 katı uygulanmış, üreme
bozukluğuna ve fetusta zarara yol açmadığı gözlemlenmiştir. Tavşanlarda bu doz insanlara
verilen dozun 4 katı uygulanmıştır, hiçbir teratojenik etkisi görülmemiştir. Buna karşın gebe
kadınlarda yapılmış yeterli ve kontrollü bir çalışma yoktur. Sefiksimin oral LD değerleri,
50
fare, sıçan ve tavşanlarda 10 g/kg’dır. Köpeklerde bu değer 320 mg/kg ve üzerinde dozların
uygulanmasıyla gelişen kusma nedeniyle sınırlanmıştır.
6. FARMASÖTİK ÖZELLİKLER
6.1. Yardımcı Maddelerin Listesi
Dibazik kalsiyum fosfat
Sayfa 8 / 10Hidroksipropil metil selüloz
Vazelin likit
Magnezyum stearat
Mikrokristalin selüloz
Prejelatinize nişasta
Sodyum lauril sülfat
Kaplama Maddeleri:
Hidroksipropil metil selüloz
Propilen glikol
Metil hidroksi benzoat
Propil hidroksi benzoat
Opaspray m-1-7120
Su
6.2. Geçimsizlikler
Bildirilmemiştir.
6.3. Raf Ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
Çocukların göremeyeceği, erişemeyeceği yerlerde ve ambalajında saklayınız.
Kesilmiş veya açılmış ambalajları satın almayınız.
6.5. Ambalajın Niteliği ve içeriği
Karton kutu içinde, PVC/Alu blister ambalaj içerisinde film kaplı tabletler.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur. Kullanılmamış olan ürünler ya da artık materyaller “ Tıbbi Atıklar
Kontrolü Yönetmeliği” ve “ Ambalaj ve Ambalaj Atıklarını Kontrolü Yönetmeliği”lerine
uygun olarak imha edilmelidir.
Sayfa 9 / 107. RUHSAT SAHİBİ
TOPRAK İLAÇ ve KİM. MAD. SAN. Ve TİC. A.Ş.
Toprak Center, Ihlamur Yıldız Cad., No: 10,
34353 Beşiktaş / İSTANBUL
Tel: 0 212 326 30 97 Faks: 0 212 236 87 29
E-mail: ilac@toprak.com.tr
8. RUHSAT NUMARASI
Ruhsat No: 171/28
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 14.10.1994
Ruhsat Yenileme Tarihi:
10. KÜB’ÜN YENİLEME TARİHİ
-
Sayfa 10 / 10