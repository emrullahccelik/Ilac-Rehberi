KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BIMIERE® 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 100 mg lasmiditan (115,65 mg lasmiditan hemisüksinata eşdeğer)
içerir.
Yardımcı maddeler:
Yardımcı maddelerin tamamı için 6.1’e bakınız.
3. FARMASÖTİK FORM
Film kaplı tablet.
Açık mor, oval, film kaplı, bir tarafında “L-100” ve diğer tarafında “4491” yazılı tablet.
4. KLİNİK ÖZELLİKLER
4.1 Terapötik endikasyonlar
BIMIERE, yetişkinlerde auralı veya aurasız migrenin akut tedavisinde endikedir.
BIMIERE yetişkinlerde migrenin önleyici tedavisi için endike değildir.
4.2 Pozoloji ve uygulama şekli
Pozoloji:
Önerilen doz, ağızdan alınan 100 mg BIMIERE'dir. Yirmi dört saat içinde en fazla bir doz
alınmalı ve hasta, dozlama ile araç ya da makine kullanımı arasında en az 8 saat bekleyemiyorsa
BIMIERE kullanılmamalıdır (bkz. Bölüm 4.4).
Aynı migren atağında ikinci bir BIMIERE dozunun etkili olduğu kanıtlanmamıştır.
Otuz günlük dönemde ortalama olarak 4’ten fazla migren atağını tedavi etmenin güvenliliği
belirlenmemiştir.
Uygulama şekli:
BIMIERE oral kullanım içindir.
BIMIERE aç veya tok karnına alınabilir.
Özel popülasyonlara iliskin ek bilgiler:
Böbrek yetmezliği:
Böbrek fonksiyonuna bağlı olarak doz ayarlaması gerekli değildir.
1/18Karaciğer yetmezliği:
Hafif ya da orta karaciğer yetmezliği olan hastalar için dozaj ayarlaması gerekli değildir (Child-
Pugh A ya da B). BIMIERE şiddetli karaciğer yetmezliği (Child-Pugh C) olan hastalarda
araştırılmamıştır ve bu hastalarda kullanımı önerilmemektedir.
Pediyatrik popülasyon:
Pediyatrik hastalardaki güvenlilik ve etkinlik belirlenmemiştir.
Geriyatrik popülasyon:
Kontrollü klinik çalışmalarda, sersemlik hali 65 yaş ve üzeri hastalarda (BIMIERE ile %19,
plaseboyla %2) 65 yaşından küçük hastalara kıyasla (BIMIERE ile %14, plaseboyla %3) daha
sık meydana gelmiştir. Sistolik kan basıncında da 65 yaş ve üzeri hastalarda 65 yaşından küçük
hastalara kıyasla daha büyük bir artış olmuştur (bkz. Bölüm 4.8). Klinik BIMIERE
çalışmalarında yeterli sayıda 65 yaş ve üzeri hasta yer almadığından, bu hastalarda daha genç
hastalara kıyasla etkililik farkı olup olmadığı saptanamamıştır. Öte yandan, klinik farmakoloji
çalışmalarında yaşlı hastalarda BIMIERE maruziyeti üzerinde klinik açıdan anlamlı etki
gözlenmemiştir. Genel olarak, yaşlı bir hasta için doz seçimi, çoğunlukla daha yüksek sıklıkta
karaciğer, böbrek veya kalp fonksiyonu azalmasını ve eşzamanlı hastalık ya da başka ilaç
tedavisini düşünerek, doz aralığının düşük ucundan başlanarak dikkatlice yapılmalıdır.
4.3 Kontrendikasyonlar
Etkin maddeye veya Bölüm 6.1’de listelenen yardımcı maddelerden herhangi birine aşırı
duyarlılık.
4.4 Özel kullanım uyarıları ve önlemleri
İlacın yanlış kullanımı veya suistimal potansiyeli
Tüm BIMIERE dozlarında gönüllüler, BIMIERE’nin suistimal potansiyeline sahip olduğunu
gösteren, plaseboya göre istatistiksel olarak önemli ölçüde daha yüksek "maddeden hoşlanma"
puanları bildirmişlerdir.
Sağlıklı gönüllülerde, 7 günlük 200 mg veya 400 mg lasmiditan dozunu takiben dozun aniden
kesilmesinin ardından fiziksel yoksunluk gözlenmemiştir.
Faz 2 ve 3 çalışmaları, terapötik dozlarda BIMIERE’nin plaseboya göre daha fazla öfori ve
halüsinasyon yan etkileri oluşturduğunu göstermektedir. Ancak bu olaylar düşük bir sıklıkta
meydana gelmiştir (hastaların yaklaşık %1'i).
Hastalar, ilaç suistimali riski açısından değerlendirmeli ve BIMIERE’nin yanlış kullanımı veya
suistimali belirtileri açısından gözlemlenmelidir.
Merkezi Sinir Sistemi Depresyonu
BIMIERE sersemlik hali ve sedasyonu içeren merkezi sinir sistemi (MSS) depresyonuna neden
olabilir (bkz. Bölüm 4.8).
BIMIERE'nin sedasyona, başka bilişsel ve/veya nöropsikiyatrik advers reaksiyonlara ve araç
kullanma yetisinde bozukluğa neden olma potansiyeli nedeniyle, BIMIERE alkolle ya da başka
MSS depresanlarıyla beraber alınacaksa dikkatle kullanılmalıdır (bkz. Bölüm 4.5).
2/18Hastalar, BIMIERE aldıktan en az 8 saat sonrasına kadar araba kullanmamaları ve tam zihinsel
uyanıklık gerektiren diğer aktivitelere girişmemeleri gerektiği konusunda uyarılmalıdır (bkz.
Bölüm 4.4).
Serotonin Sendromu
Klinik çalışmalarda, serotonin sendromuyla ilişkili başka ilaç kullanmayan, BIMIERE tedavisi
gören hastalarda serotonin sendromuyla uyumlu reaksiyonlar raporlanmıştır.
Serotonin sendromu aynı zamanda serotonerjik ilaçlarla [örn. selektif serotonin geri alım
inhibitörleri (SSRI'lar), serotonin norepinefrin geri alım inhibitörleri (SNRI'lar), trisiklik
antidepresanlar (TCA'lar) ve monoamin oksidaz (MAO) inhibitörleri] beraber uygulanan
BIMIERE ile de görülebilir. Serotonin sendromu semptomları içinde mental durum
değişiklikleri (örn. ajitasyon, halüsinasyonlar, koma), otonom instabilite (örn. taşikardi,
değişken kan basıncı, hipertermi), nöromusküler bulgular (örn. hiperrefleksi,
koordinasyonsuzluk) ve/veya gastrointestinal bulgu ve semptomlar (örn. bulantı, kusma,
diyare) yer alır. Semptomlar çoğunlukla yeni ya da yüksek dozda serotonerjik ilaç alındıktan
sonra birkaç dakika ila birkaç saat içinde ortaya çıkmaya başlar. Serotonin sendromu şüphesi
olduğu takdirde, BIMIERE tedavisi kesilmelidir.
Fazla İlaç Kullanımına Bağlı Baş Ağrısı
Akut migren ilaçlarının fazla kullanımı (örn. ergotaminler, triptanlar, opioidler ya da bu
ilaçların kombinasyonunun ayda en az 10 gün kullanımı) baş ağrısının şiddetlenmesine yol
açabilir. Fazla ilaç kullanımına bağlı baş ağrısı, kendini migren benzeri günlük baş ağrıları ya
da migren ataklarının sıklığında belirgin bir artış olarak gösterebilir. Fazla kullanılmış olan
ilaçların kesilmesi ve yoksunluk semptomlarının tedavisi (çoğunlukla baş ağrısının geçici
olarak kötüleşmesini içerir) gibi detoksifikasyon uygulamaları gerekebilir.
4.5 Diğer tıbbi ürünler ile etkileşimler ve diğer etkileşim şekilleri
MSS Depresanları
BIMIERE ve alkolün ya da diğer MSS depresanlarının eşzamanlı olarak uygulanması klinik
çalışmalarda değerlendirilmemiştir. BIMIERE'nin sedasyona ve başka bilişsel ve/veya
nöropsikiyatrik advers reaksiyonlara neden olma potansiyeli bulunduğundan, BIMIERE alkolle
ya da başka MSS depresanlarıyla beraber alınacaksa dikkatle kullanılmalıdır (bkz. Bölüm 4.4).
Serotonerjik İlaçlar
BIMIERE ve ilaçların (örn. SSRI'lar, SNRI'lar, TCA'lar, MAO inhibitörleri, trazodon vb.),
reçetesiz ilaçların (örn. dekstrometorfan) ya da serotonini artıran bitkisel takviyelerin (örn.
Kantaron (St. John’s wort)) eşzamanlı olarak uygulanması serotonin sendromu riskini artırabilir
(bkz. Bölüm 4.4). BIMIERE serotonin artıran ilaç alan hastalarda dikkatli kullanılmalıdır.
Kalp Atım Hızı Düşürücü İlaçlar
BIMIERE kalp atım hızının düşürülmesi ile ilişkilendirilmiştir (bkz. Bölüm 4.8). Bir ilaç
etkileşimi çalışmasında, propranolol tedavisine tek doz 200 mg BIMIERE eklenmesi kalp atım
hızında tek başına propranolol uygulanmasına kıyasla dakika başı 5 atım düşüş daha olmasına
yol açarak, ortalama dakika başı maksimum 19 atım düşüşle sonuçlanmıştır.
3/18Bu büyüklükteki kalp atım hızı düşüşünün tehlike arz ettiği durumlarda, kalp atım hızını
düşüren eşzamanlı tedaviler gören hastalarda BIMIERE dikkatli kullanılmalıdır.
P-glikoprotein (P-gp) Taşıyıcı Substratlar
BIMIERE’nin, substrat plazma konsantrasyonundaki küçük bir değişikliğin ciddi toksisitelere
yol açabileceği P-gp substratları (örn., digoksin) ile birlikte uygulanması önerilmez (bkz.
Bölüm 5.2).
Lasmiditanın Diğer İlaçları Etkileme Potansiyeli
İlaç Metabolize Edici Enzimler
Lasmiditan CYP2D6'nın in-vitro bir inhibitörüdür ancak diğer CYP450 enzimlerinin
aktivitesini anlamlı ölçüde inhibe etmemiştir. Lasmiditanın bilinen duyarlı bir CYP2D6
substratı olan dekstrometorfan üzerindeki etkisinin modeli ve simülasyonu, lasmiditanın
CYP2D6'yı klinik açıdan anlamlı derecede inhibe etmesinin olası olmadığını göstermektedir.
Lasmiditan, M7, S-M8 ve [S,R]-M18; monoamin oksidaz A'nın (MAO-A) geri dönüşümlü ve
zamana bağlı inhibitörleri değildir.
Günlük lasmiditan dozlaması sırasıyla CYP3A, CYP1A2 ve CYP2C9 substratları olan
midazolam, kafein ya da tolbütamidin FK'sini değiştirmemiştir. Lasmiditanın sumatriptan,
propranolol ya da topiramat ile beraber uygulanması, bu tıbbi ürünlerin maruziyetinde klinik
olarak anlamlı değişikliklerle sonuçlanmamıştır.
İlaç Taşıyıcıları
Sağlıklı gönüllülerde yapılan bir ilaç etkileşimi çalışmasında, 200 mg BIMIERE'nin dabigatran
(P-gp substratı) ile birlikte uygulanması dabigatranın sistemik maruziyetlerini, EAA ve C
maks
değerlerini sırasıyla %25 ve %22 arttırmıştır. Rosuvastatin (BCRP substratı) ile birlikte 200 mg
BIMIERE’nin uygulanması, rosuvastatin maruziyetini etkilememiştir.
Lasmiditan OCT1'i in-vitro inhibe eder. Ancak lasmiditan ve sumatriptan (OCT1 substratı) ile
ilgili bir ilaç-ilaç etkileşimi çalışmasında, sumatriptan FK'sinde değişiklik gözlenmemiştir.
Lasmiditan renal akış taşıyıcıları MATE1 ve MATE2-K'yı in-vitro inhibe eder.
Diğer İlaçların Lasmiditanı Etkileme Potansiyeli
İlaç Metabolize Edici Enzimler
Lasmiditan primer olarak CYP dışı enzimler tarafından hepatik ve ekstrahepatik olarak
metabolize edilir. Dolayısıyla CYP inhibitörlerinin ya da indükleyicilerinin lasmiditanın
farmakokinetik özelliklerini etkileme olasılığı düşüktür. Lasmiditanın sumatriptan, propranolol
ya da topiramat ile birlikte değerlendirildiği klinik çalışmalarda anlamlı bir ilaç etkileşimi
potansiyeli görülmemiştir.
Özel popülasyonlara ilişkin ek bilgiler:
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4/184.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tedavi sırasında gebe kalan ya da gebe kalmayı planlayan hastaların bu durumu hekimlerine
bildirmeleri önerilmelidir.
Gebelik dönemi
BIMIERE’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
BIMIERE, gerekli olmadıkça (potansiyel yararların fetusun maruz kalabileceği potansiyel
risklerden fazla olduğu durumlar) gebelik döneminde kullanılmamalıdır.
Gebe kadınlarda BIMIERE kullanımıyla ilişkili gelişimsel risk hakkında yeterli veri yoktur.
Hayvanlar üzerindeki çalışmalarda, gelişim üzerindeki advers etkiler (fetal anormallik
insidanslarında artış, embriyo-fetal ve yavru mortalitesinde yükselme, fetal vücut ağırlığında
azalma) klinik olarak gözlemlenen maternal maruziyetlerden daha düşük (tavşan) ya da daha
yüksek (sıçan) maruziyetlerde meydana gelmiştir. ABD genel popülasyonunda, klinik olarak
tanınan gebeliklerde majör doğum kusurlarının ve düşüklerin tahmini arka plan riski sırasıyla
%2 ila %4 ve %15 ila %20'dir. Migrenli kadınların yaptığı doğumlarda tahmini majör doğum
kusurları (%2,2 ila %2,9) ve düşük (%17) oranları, migreni olmayan kadınlarda bildirilen
oranlara benzerdir.
Yayımlanan veriler migrenli kadınlarda gebelik sırasında preeklampsi ve gestasyonel
hipertansiyon riskinin daha yüksek olabileceğini düşündürmektedir.
Lasmiditanın (0, 100, 175 veya 250 mg/kg/gün) gebe sıçanlara organogenez boyunca oral
yoldan verilmesi, orta ve yüksek dozlarda iskelet varyasyonlarında artışa ve yüksek dozda fetal
vücut ağırlığında azalmaya neden olmuştur. Yüksek doz, maternal toksisite ile
ilişkilendirilmiştir.
Sıçanlarda embriyofetal gelişim üzerindeki advers etkiler için etkisiz dozda (100 mg/kg/gün),
plazma maruziyeti (EAA) insanlarda önerilen maksimum dozdakinin yaklaşık 10 katıdır.
Organogenez boyunca gebe tavşanlara oral lasmiditan (0, 50, 75 veya 115 mg/kg/gün)
uygulanması malformasyonlara (iskelet ve iç organlara), iskelet varyasyonlarında artışa ve
embriyofetal ölüme ve en yüksek dozda fetal vücut ağırlığının azalmasına neden olmuştur, bu
maternal toksisite ile ilişkilendirilmiştir. Tavşanlarda embriyofetal gelişim üzerindeki advers
etkiler için etkisiz dozda (75 mg/kg/gün), plazma maruziyeti (EAA) insanlarda önerilen
maksimum dozdakinden daha azdır.
Sıçanlara gebelik ve emzirme boyunca oral yoldan lasmiditan (0, 100, 150 veya 225 mg/kg/gün)
uygulanması, test edilen en yüksek dozda ölü doğum ve yenidoğan ölümlerinde artışa neden
olmuştur, bu maternal toksisite ve gecikmiş doğum ile ilişkilendirilmiştir. Doğum öncesi ve
sonrası gelişim üzerindeki olumsuz etkiler için etkisiz dozda (150 mg/kg/gün) plazma
5/18maruziyeti (EAA), insanlarda önerilen maksimum dozdakinin yaklaşık 16 katıdır.
Laktasyon dönemi
Lasmiditanın insan sütüyle atılıp atılmadıgı bilinmemektedir Hayvanlar üzerinde yapılan
çalısmalar, lasmiditanın sütle atıldıgını göstermektedir. Emzirmenin durdurulup
durdurulmayacagına ya da BIMIERE tedavisinin durdurulup durdurulmayacağına/tedaviden
kaçınılıp kaçınılmayacağına iliskin karar verilirken, emzirmenin çocuk açısından faydası ve
BIMIERE tedavisinin emziren anne açısından faydası dikkate alınmalıdır.
Lasmiditanın anne sütünde bulunması, lasmiditanın emzirilen bebeğe etkileri veya lasmiditanın
süt üretimi üzerindeki etkileriyle ilgili veri bulunmamaktadır. Oral lasmiditan uygulamasından
sonra, emziren sıçanlarda lasmiditanın ve/veya metabolitlerin maternal plazmaya kıyasla süte
yaklaşık 3 kat düzeyde geçtiği gözlenmiştir.
Anne sütü vermenin gelişimsel ve sağlıkla ilgili yararları annenin BIMIERE ile ilgili klinik
ihtiyacı ile birlikte değerlendirilmeli, ayrıca BIMIERE’nin ve altta yatan maternal hastalığın
anne sütü alan bebekteki her türlü potansiyel advers etkileri dikkate alınmalıdır.
Üreme yeteneği /Fertilite
Lasmiditanın insanlarda fertilite üzerindeki etkisi bilinmemektedir. Sıçanlarla yapılan
çalışmalarda erkek veya dişi fertilitesi üzerine etkisi görülmemiştir.
4.7 Araç ve makine kullanımı üzerindeki etkiler
BIMIERE araç kullanma yetisi üzerinde belirgin olumsuz etkilere neden olabilir. Araç
kullanımıyla ilgili bir çalışmada 50 mg, 100 mg ya da 200 mg tek doz BIMIERE uygulanması
hastaların sürüş yeteneklerini anlamlı biçimde bozmuştur (bkz. Bölüm 5.1). Buna ilaveten tek
doz BIMIERE'nin ardından 8 saat sonra plaseboya kıyasla daha fazla uyku hali raporlanmıştır.
Hastalara her BIMIERE dozundan en az 8 saat sonrasına kadar motorlu araç ya da makine
kullanmak gibi tam zihinsel uyanıklık gerektiren tehlike potansiyeline sahip aktivitelere
girişmemeleri tavsiye edilmelidir. Bu tavsiyeye uyamayacak hastalar BIMIERE
kullanmamalıdır. Reçete yazanlar ve hastalar, hastaların kendi araç kullanma kabiliyetlerini ve
BIMIERE'nin neden olduğu bozukluk derecesini değerlendiremeyebileceğinin bilincinde
olmalıdır.
4.8 İstenmeyen etkiler
Güvenlilik profili özeti
BIMIERE'nin güvenliliği en az bir doz BIMIERE alan 4,878 hastada değerlendirilmiştir.
Migrenli yetişkin hastaların yer aldığı iki plasebo kontrollü Faz 3 çalışmada (Çalışma 1 ve 2),
toplam 3,177 hasta 50, 100 ya da 200 mg BIMIERE almıştır (bkz. Bölüm 5.1). Bu iki çalışmada
BIMIERE ile tedavi edilen hastaların yaklaşık %84'ü kadın, %78'i beyaz ırk, %18'i siyahi ve
%18'i Hispanik ya da Latin kökenlidir. Gönüllülerin çalışmaya dahil edilmesi aşamasında
ortalama yaş 42,4 (aralık: 18 ila 81) olarak saptanmıştır.
Uzun dönem güvenlilik çalışmasında, 12 aya kadar aralıklı dozlama yapılan 2.030 hastada uzun
dönem güvenlilik değerlendirilmiştir. Bunlar arasında 728 hasta en az 3 ay boyunca 100 mg ya
da 200 mg'a maruz bırakılmış, 361 hasta bu dozlara en az 6 ay boyunca maruz bırakılmış ve
6/18180 hasta bu dozlara en az 12 ay boyunca maruz bırakılmış olup, tümünde ayda ortalama 2
migren atağı tedavi edilmiştir. Bu çalışmada advers olay nedeniyle 200 mg doz grubunun %14'ü
(1.039 kişiden 148’i) ve 100 mg doz grubunun %11'i (991 kişiden 112’si) çalışmadan
çekilmiştir. Uzun dönem güvenlilik çalışmasında tedaviyi bırakmayla sonuçlanan en yaygın
advers olay (%2'den fazla) sersemlik hali olarak kaydedilmiştir.
Tablo 1'de, Çalışma 1 ve 2'de BIMIERE tedavisi gören hastaların en az %2'sinde ve plasebo
alan hastalardan daha sık olarak meydana gelen advers reaksiyonlar gösterilmektedir. En yaygın
advers reaksiyonlar (en az %5) sersemlik hali, yorgunluk, parestezi ve sedasyon olmuştur.
Tablo 1: Çalışma 1 ve 2'de ≥%2 Oranında ve Plaseboya Kıyasla Daha Yüksek
Sıklıkta Gelişen Advers Reaksiyonlar
BIMIERE 50 mg BIMIERE 100 mg BIMIERE 200 mg Plasebo
N=654 N=1265 N=1258 N=1262
% % % %
Advers Reaksiyon
Sersemlik hali 9 15 17 3
Yorgunluka 4 5 6 1
Parestezib 3 7 9 2
Sedasyonc 6 6 7 2
Bulantı ve/veya 3 4 4
2
kusma
Kas Güçsüzlüğü 1 1 2 0
a Yorgunluk, advers reaksiyonla ilgili asteni ve kırgınlık terimlerini içerir.
b Parestezi, advers reaksiyonla ilgili oral parestezi, hipoestezi ve oral hipoestezi terimlerini içerir.
c Sedasyon, advers reaksiyonla ilgili somnolans terimini içerir.
Daha Az Yaygın Advers Reaksiyonlar
Aşağıdaki advers reaksiyonlar BIMIERE ile tedavi edilen hastaların %2'sinden azında fakat
plasebo alan hastalara kıyasla daha yüksek sıklıkta meydana gelmiştir: vertigo,
koordinasyonsuzluk, letarji, görme bozukluğu, kendini tuhaf hissetme, sıcak hissetme veya
soğuk hissetme, çarpıntı, anksiyete, titreme, huzursuzluk, uyku bozukluğu ve anormal rüyalar
gibi uyku anormallikleri, kas spazmı, uzuv rahatsızlığı, bilişsel değişiklikler, konfüzyon, öfori
hali, göğüste rahatsızlık hissi, konuşma anormallikleri, dispne ve halüsinasyonlar.
Aşırı duyarlılık
BIMIERE tedavisi gören hastalarda anjiyoödem, döküntü ve fotosensitivite reaksiyonu gibi
aşırı duyarlılık olayları gerçekleşmiştir. Kontrollü çalışmalarda BIMIERE tedavisi gören
hastaların %0,2'sinde aşırı duyarlılık raporlanırken plasebo alan hastalarda aşırı duyarlılık
görülmemiştir. Ciddi ya da şiddetli bir aşırı duyarlılık reaksiyonu meydana geldiği takdirde
uygun tedavi başlatılmalı ve BIMIERE uygulaması kesilmelidir.
7/18Yaşamsal Belirti Değişiklikleri
Kalp Atım Hızında Düşüş
BIMIERE kalp atım hızında 5 ila 10 dakika başı atım (bpm) ortalama azalmayla ilişkili
bulunurken, plasebo 2 ila 5 bpm ortalama azalmayla ilişkilendirilmiştir. Kalp atım hızını
düşüren başka ilaçlar alan hastalar dahil olmak üzere, bu değişikliklerin tolere edilemeyeceği
hastalara BIMIERE verildikten sonraki kalp atım hızının değerlendirilmesi düşünülmelidir
(bkz. Bölüm 4.5).
Kan Basıncının Yükselmesi
BIMIERE, tek doz ardından kan basıncını artırabilir. Yaşlı olmayan sağlıklı gönüllülerde, 200
mg BIMIERE uygulandıktan bir saat sonra ambulatuvar sistolik ve diyastolik kan basıncında
başlangıca göre yaklaşık 2 ila 3 mmHg ortalama artış saptanırken, plasebo ile ortalama 1 mmHg
artış görülmüştür. Sağlıklı ve 65 yaş üstü gönüllülerde, 200 mg BIMIERE uygulandıktan bir
saat sonra ambulatuvar sistolik kan basıncında başlangıca göre 7 mmHg ortalama artış
saptanırken, plasebo ile ortalama 4 mmHg artış kaydedilmiştir. İki saat sonunda, BIMIERE
uygulaması için ortalama kan basıncı bakımından plaseboya kıyasla artış görülmemiştir.
BIMIERE iskemik kalp hastalığı olan hastalarda yeterli düzeyde araştırılmamıştır. Bu
değişikliklerin tolere edilemeyeceği hastalarda BIMIERE uygulamasından sonra kan basıncının
değerlendirilmesi düşünülmelidir.
Advers reaksiyonların tablo halinde listesi
Aşağıdaki tablolarda, advers reaksiyonların sıklığı ve şiddeti MedDRA vücut sistem organ
sınıfı, sıklık ve şiddet derecesine göre listelenmiştir. Sıklık dereceleri: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).
Her sıklık grubunda, advers reaksiyonlar azalan sıklıkta sunulmaktadır.
Bağışıklık sistemi hastalıkları
Yaygın olmayan: Hipersensitivite*
Psikiyatrik hastalıklar
Yaygın: Uyku bozuklukları
Yaygın olmayan: Öforik hal, huzursuzluk, anksiyete, halüsinasyonlar, konfüzyon
Sinir sistemi hastalıkları
Çok yaygın: Sersemlik hali
Yaygın: Parestezi, somnolans, hipoestezi, koordinasyonsuzluk, letarji, sedasyonYaygın
olmayan: Tremor, konuşma bozuklukları, bilişsel değişiklikler
Seyrek: Serotonin sendromu
Göz Hastalıkları
Yaygın: Görme bozukluğu
8/18Kulak ve iç kulak hastalıkları
Yaygın: Vertigo
Kardiyak hastalıklar
Yaygın: Palpitasyonlar
Solunum, göğüs bozuklukları ve mediastinal hastalıklar
Yaygın olmayan: Dispne
Gastrointestinal hastalıklar
Yaygın: Bulantı, kusma
Kas-iskelet bozuklukları, bağ doku ve kemik hastalıkları
Yaygın: Kas güçsüzlüğü
Yaygın olmayan: Kas spazmı,ekstremitelerde rahatsızlık
Genel bozukluklar ve uygulama bölgesine ilişkin hastalıklar
Yaygın: Yorgunluk, anormal hissetme
Yaygın olmayan: Göğüste rahatsızlık, sıcak veya soğuk hissetme
-------------------------------------------------------------------
* Döküntü ve anjiyoödem gibi olaylar bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Aşırı dozda lasmiditan ile ilgili sınırlı klinik deney deneyim mevcuttur. Aşırı doz durumunda,
hastayı advers reaksiyon belirtileri veya semptomları açısından izleyiniz ve uygun
şekildedestekleyici semptomatik tedavi uygulayınız. Aşırı dozda lasmiditan için bilinen bir
antidot yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Selektif serotonin (5HT1) agonistleri
ATC kodu: N02CC08
Etki mekanizması
Lasmiditan 5-HT 1F reseptörüne yüksek afinite ile bağlanır. Lasmiditan migren tedavisindeki
9/18terapötik etkilerini tahminen 5-HT1F reseptöründeki agonist etkiler yoluyla göstermektedir;
ancak kesin mekanizması bilinmemektedir.
Farmakodinamik etkiler
Kardiyak Elektrofizyoloji
Önerilen maksimum günlük dozun iki katı dozdaki BIMIERE, QTc aralığını klinik açıdan
anlamlı derecede uzatmaz.
Klinik etkililik ve güvenlilik
Migren
BIMIERE'nin akut migren tedavisindeki etkililiği iki randomize, çift kör, plasebo kontrollü
çalışmada [Çalışma 1 (NCT02439320) ve Çalışma 2 (NCT02605174)] gösterilmiştir. Bu
çalışmalara, Uluslararası Baş Ağrısı Bozukluklarının Sınıflandırılması (ICHD-II) tanı
kriterlerine göre auralı ve aurasız migren öyküsüne sahip hastalar kaydedilmiştir. Hastalar
ağırlıklı olarak kadın (%84) ve beyaz (%78) olup, yaş ortalaması 42'dir (18-81 aralığında).
Hastaların yüzde yirmi ikisinin başlangıçta migren için önleyici ilaç almakta olduğu
kaydedilmiştir. Çalışma 1 hastaları BIMIERE 100 mg (n=744) veya 200 mg (n=745) ya da
plasebo (n=742) için randomize etmiş ve Çalışma 2 hastaları BIMIERE 50 mg (n=750), 100
mg (n=754) veya 200 mg (n=750) ya da plasebo (n=751) için randomize etmiştir. Hastaların
çalışma ilacını aldıktan 2 saat sonra kurtarma ilacı almalarına izin verilmiştir; ancak çalışma
ilacının uygulanmasından itibaren 24 saat süreyle opioidlere, barbitüratlara, triptanlara ve
ergotlara izin verilmemiştir.
Primer etkililik analizleri, atağın başlamasından itibaren 4 saat içinde orta ila şiddetli ağrılı
migrenin tedavi edildiği hastalarla yürütülmüştür. BIMIERE'nin plaseboya kıyasla etkililiği,
Çalışma 1 ve 2'de 2. saatte ağrının giderilmesi ve 2. saatte En Can Sıkıcı Semptomun (MBS)
ortadan kalkması üzerindeki etkisiyle saptanmıştır. Ağrının giderilmesi orta ya da şiddetli baş
ağrısının ağrısızlığa düşürülmesi ve MBS'nin ortadan kalkması hastanın belirlediği MBS'nin
(fotofobi, fonofobi ya da bulantı) yokluğu olarak tanımlanmıştır.
Bir MBS seçen hastalar arasında en fazla seçilen MBS fotofobi (%54) olup, bunu bulantı (%24)
ve fonofobi (%22) izlemiştir.
Her iki çalışmada, tedaviden 2 saat sonra ağrının giderildiği ve MBS'nin ortadan kalktığı hasta
yüzdesi, tüm dozlarda BIMIERE alan hastalar arasında plasebo alanlara kıyasla anlamlı ölçüde
yüksek bulunmuştur (bkz. Tablo 2).
Tablo 2: Çalışma 1 ve 2’de Tedavi Sonrası Migren Etkililik Sonlanım Noktaları
Çalışma 1 Çalışma 2
BIMIERE BIMIERE Plasebo BIMIERE BIMIERE BIMIERE Plasebo
100 mg 200 mg 50 mg 100 mg 200 mg
2 saatte ağrısızlık
N 498 503 515 544 523 521 534
10/18Yanıt veren % 28.3 31.8 15.3 28.3 31.4 38.8 21.0
Plasebo ile fark (%) 13 16.5 7.3 10.4 17.8
p-değeri <0.001 <0.001 0.006 <0.001 <0.001
2 saatte MBS’sizlik
N 464 467 480 502 491 478 509
Yanıt veren % 41.2 40.7 29.6 40.8 44.0 48.7 33.2
Plasebo ile fark (%) 11.6 11.1 7.6 10.8 15.5
p-değeri <0.001 <0.001 0.014 <0.001 <0.001
Migren ağrısının orta ya da şiddetli ağrıdan hafif ağrıya düşürülmesi ya da ortadan kaldırılması
olarak tanımlanan, ağrının 2 saatte giderilmesi de değerlendirilmiştir (bkz. Tablo 3).
Tablo 3: Çalışma 1 ve 2’de Tedavi Sonrası İlave Migren Etkililik Sonlanım Noktası
Çalışma 1 Çalışma 2
BIMIERE BIMIERE Plasebo BIMIERE BIMIERE BIMIERE Plasebo
100 mg 200 mg 50 mg 100 mg 200 mg
2 saatte ağrıyı gidermea
N 498 503 515 544 523 521 534
Yanıt veren % 54.0 55.3 40.0 55.9 61.4 61.0 45.1
Plasebo ile fark (%) 14.0 15.3 10.8 16.3 15.9
a Ağrının giderilmesi analizi tanımlayıcı niteliktedir ve Tip I hata için kontrol edilmemektedir.
11/18Şekil 1, Çalışma 1 ve 2’deki tedaviden sonraki 2 saat içinde migren ağrısının ortadan kalktığı
hastaların yüzde oranını göstermektedir.
Şekil 1: Birleştirilmiş Çalışmalar 1 ve 2’de Tedaviden Sonraki 2 Saat içinde Migren
Ağrısının Ortadan Kalktığı Hastaların Yüzde Oranı
%100
BIMIERE 200 mg
n BIMIERE 100 mg
a
r
O BIMIERE 50 mga
e
%80
d
z Plasebo
ü
Y
ığ
ıt
k
l
a
K %60
n
a
d
a
t
r
O
n
ın
ıs %40
ı
r
ğ
A
n
e
r
g
iM
%20
%0
0 0.5 saat 1 saat 1.5 saat 2 saat
Dozdan itibaren geçen süre, saat
a 50 mg kolu sadece Çalışma 2’de bulunmaktadır.
12/18Şekil 2, Çalışma 1 ve 2’deki 2 saat içinde MBS’nin ortadan kalktığı hastaların yüzde oranını
göstermektedir.
Şekil 2: Birleştirilmiş Çalışmalar 1 ve 2’deki 2 saat içinde MBS’nin Ortadan Kalktığı
Hastaların Yüzde Oranı
%100
BIMIERE 200 mg
BIMIERE 100 mg
n %80
BIMIERE 50 mga
a
r
O
Plasebo
e
d
z
ü
Y
ı ğ %60
ıt
k
l
a
K
n
a
d
a
t
r %40
O
n
i
n
’
S
B
M
%20
%0
0 0.5 saat 1 saat 1.5 saat 2 saat
Dozdan itibaren geçen süre, saat
a 50 mg kolu sadece Çalışma 2’de bulunmaktadır.
Araç Kullanma Üzerindeki Etkiler
Sağlıklı 90 gönüllü (ortalama yaş 34,9) ile yürütülen randomize, çift kör, plasebo ve aktif
kontrollü, beş dönemlik çapraz geçişli bir çalışmada BIMIERE 50 mg, 100 mg, 200 mg,
alprazolam 1 mg ve plasebo uygulandıktan 90 dakika sonra araç kullanma performansı
bilgisayar tabanlı bir simülasyon ile değerlendirilmiştir. Araç kullanma performansı, kanda
%0.05 alkol konsantrasyonuna sahip bir popülasyonda saptanan valide edilmiş bir eşiğe göre
değerlendirilmiştir. Primer sonuç ölçütü, bir araç kullanma performansı ölçütü olan Lateral
Pozisyondan Standart Sapma (SDLP) ölçütünde plaseboya kıyasla kaydedilen farktır.
Bilgisayar tabanlı simüle araç kullanma performansında doza bağlı bozukluk, uygulamadan 90
dakika sonra tüm BIMIERE dozlarında görülmüştür.
Sağlıklı 67 gönüllü (ortalama yaş 32.8) ile yürütülen ayrı bir randomize, çift kör, plasebo ve
aktif kontrollü, dört dönemlik çapraz geçişli çalışmada da BIMIERE 100 mg ya da 200 mg
uygulanmasından 8, 12 ve 24 saat sonra primer sonlanım noktası olarak SDLP kullanılıp
13/18bilgisayar tabanlı simüle araç kullanma performansı ölçülerek araç kullanma performansı
değerlendirilmiştir.
Pozitif kontrol olarak difenhidramin 50 mg kullanılmıştır. BIMIERE 100 ya da 200 mg
uygulandıktan sonraki 8. saat ve sonrasında ortalama SDLP araç kullanmanın bozulması eşiğine
ulaşmamıştır.
5.2 Farmakokinetik özellikler
Genel özellikler
Emilim
Oral uygulamanın ardından lasmiditan medyan Tmaks 1,8 saat olmak üzere hızla emilir. Migren
hastalarında lasmiditanın emilimi ya da farmakokinetik özellikleri, migren atağı sırasında ve
interiktal süre sırasında farklı değildir.
Yiyecek Etkisi
Lasmiditanın yüksek yağlı bir yemekle beraber alınması ortalama lasmiditan Cmaks ve EAA
değerlerini sırasıyla %22 ve %19 artırmış ve medyan tmaks değerini 1 saat geciktirmiştir.
Maruziyetteki bu farkın klinik açıdan anlamlı olması beklenmemektedir (bkz. Bölüm 4.2).
Lasmiditan klinik etkililik çalışmalarında yiyecek göz önüne bulundurulmaksızın
uygulanmıştır.
Dağılım
Lasmiditanın insan plazma proteinlerine bağlanma oranı yaklaşık %55 ila %60'tır ve 15 ile 500
ng/mL arasında konsantrasyondan bağımsızdır.
Biyotransformasyon
Lasmiditan primer olarak CYP dışı enzimler tarafından hepatik ve ekstrahepatik olarak
metabolize edilir.
Lasmiditanın metabolizmasına aşağıdaki enzimler dahil değildir: MAO-A, MAO-B, flavin
monooksigenaz 3, CYP450 redüktaz, ksantin oksidaz, alkol dehidrogenaz, aldehid
dehidrogenaz ve aldo-keto redüktazlar. Lasmiditan ayrıca M7 (piperidin halkada oksidasyon)
ve M18'e (M7 ve M8 yolaklarının kombinasyonu) metabolize edilir. Bu metabolitler
farmakolojik olarak inaktif kabul edilir.
Eliminasyon
Lasmiditan yaklaşık 5.7 saatlik geometrik ortalama t1/2 değeri ile elimine edilmiştir. Günlük
dozlamada lasmiditan birikimi gözlenmemiştir. Lasmiditan primer olarak metabolizma yoluyla,
majör yolağı temsil eden keton azaltımı ile elimine edilir. Renal atılım, lasmiditan klirensinin
minör bir yoludur.
Atılım
Değişmemiş lasmiditanın idrarda geri kazanım oranı düşüktür ve dozun yaklaşık %3'üne
karşılık gelir. S-M8 metaboliti idrardaki dozun yaklaşık %66'sını temsil etmekte olup, geri
kazanımın büyük kısmı doz sonrası 48 saat içinde kaydedilir.
14/18Doğrusallık/doğrusal olmayan durum:
50 ila 200 mg klinik doz aralığının üzerinde, lasmiditan maruziyeti yaklaşık olarak doğrusal
olacak şekilde doza bağlı olarak artmıştır.
İlaç Etkileşimi Çalışmaları
Lasmiditanın Diğer İlaçları Etkileme Potansiyeli
İlaç Metabolize Edici Enzimler
Lasmiditan CYP2D6'nın in-vitro bir inhibitörüdür ancak diğer CYP450 enzimlerinin
aktivitesini anlamlı ölçüde inhibe etmemiştir. Lasmiditanın bilinen duyarlı bir CYP2D6
substratı olan dekstrometorfan üzerindeki etkisinin modeli ve simülasyonu, lasmiditanın
CYP2D6'yı klinik açıdan anlamlı derecede inhibe etmesinin olası olmadığını göstermektedir.
Lasmiditan, M7, S-M8 ve [S,R]-M18; monoamin oksidaz A'nın (MAO-A) geri dönüşümlü ve
zamana bağlı inhibitörleri değildir.
Günlük lasmiditan dozlaması sırasıyla CYP3A, CYP1A2 ve CYP2C9 substratları olan
midazolam, kafein ya da tolbütamidin FK'sini değiştirmemiştir. Lasmiditanın sumatriptan,
propranolol ya da topiramat ile beraber uygulanması, bu tıbbi ürünlerin maruziyetinde klinik
olarak anlamlı değişikliklerle sonuçlanmamıştır.
İlaç Taşıyıcıları
Sağlıklı gönüllülerde yapılan bir ilaç etkileşimi çalışmasında, 200 mg BIMIERE'nin dabigatran
(P-gp substratı) ile birlikte uygulanması dabigatranın sistemik maruziyetlerini, EAA ve C
maks
değerlerini sırasıyla %25 ve %22 arttırmıştır (bkz. Bölüm 4.5). Rosuvastatin (BCRP substratı)
ile birlikte 200 mg BIMIERE’nin uygulanması, rosuvastatin maruziyetini etkilememiştir.
Lasmiditan OCT1'i in-vitro inhibe eder. Ancak lasmiditan ve sumatriptan (OCT1 substratı) ile
ilgili bir ilaç-ilaç etkileşimi çalışmasında, sumatriptan FK'sinde değişiklik gözlenmemiştir.
Lasmiditan renal akış taşıyıcıları MATE1 ve MATE2-K'yı in-vitro inhibe eder.
Diğer İlaçların Lasmiditanı Etkileme Potansiyeli
İlaç Metabolize Edici Enzimler
Lasmiditan primer olarak CYP dışı enzimler tarafından hepatik ve ekstrahepatik olarak
metabolize edilir. Dolayısıyla CYP inhibitörlerinin ya da indükleyicilerinin lasmiditanın
farmakokinetik özelliklerini etkileme olasılığı düşüktür. Lasmiditanın sumatriptan, propranolol
ya da topiramat ile birlikte değerlendirildiği klinik çalışmalarda anlamlı bir ilaç etkileşimi
potansiyeli görülmemiştir.
İlaç Taşıyıcıları
Lasmiditan, P-gp'nin in-vitro bir substratıdır.
15/18Hastalardaki karekteristik özellikler
Özel popülasyonlar:
Yaş, Cinsiyet, Irk/Etnik Köken ve Vücut Ağırlığı
Popülasyon farmakokinetiği (FK) analizine göre yaş, cinsiyet, ırk/etnik köken ve vücut
ağırlığının lasmiditan FK'si (Cmaks ve EAA) üzerinde anlamlı bir etkisi yoktur. Dolayısıyla
yaş, cinsiyet, ırk/etnik köken ve vücut ağırlığına dayalı doz ayarlamaları gerekli değildir.
Geriyatrik Kullanım
Bir klinik farmakoloji çalışmasında, lasmiditanın 65 yaş ve üzeri hastalara uygulanması 45 yaş
ve altı hastalara kıyasla EAA(0-∞) değerimde %26 daha fazla maruziyet ve %21 daha yüksek
Cmaks ile sonuçlanmıştır. Maruziyetteki bu farkın klinik açıdan anlamlı olması
beklenmemektedir.
Böbrek Yetmezliği
Bir klinik farmakoloji çalışmasında, lasmiditanın şiddetli böbrek yetmezliği bulunan hastalara
uygulanması (eGFR<30 mL/dak/1.73 m2) normal böbrek fonksiyonuna sahip hastalara kıyasla
EAA(0-∞) değerinde %18 daha fazla maruziyet ve %13 daha yüksek Cmaks ile sonuçlanmıştır.
Böbrek fonksiyonuna dayalı doz ayarlaması gerekli değildir.
Karaciğer Yetmezliği
Bir klinik farmakoloji çalışmasında, hafif ve orta karaciğer yetmezliği bulunan hastalar
(sırasıyla Child-Pugh A ve B sınıfı) normal karaciğer fonksiyonuna sahip hastalara kıyasla
lasmiditana sırasıyla %11 ve %35 daha yüksek maruziyet [EAA(0-∞)] sergilemiştir.
Cmaks değerinin hafif ve orta karaciğer yetmezliği bulunan hastalarda sırasıyla %19 ve %33
daha yüksek olduğu görülmüştür. Maruziyetteki bu farkın klinik açıdan anlamlı olması
beklenmemektedir. Şiddetli karaciğer yetmezliği bulunan hastalarda lasmiditanın kullanımı
araştırılmamıştır.
5.3 Klinik öncesi güvenlilik verileri
Karsinogenez
Lasmiditanın TgRasH2 farelerine 26 hafta boyunca 150 (erkek) ya da 250 (dişi) mg/kg/gün
dozlarına kadar ya da sıçanlara 2 yıl boyunca 75 mg/kg/gün dozuna kadar oral yoldan
uygulanmasının ardından ilaçla ilgili tümörler gözlenmemiştir.
Sıçanlarda test edilen en yüksek dozlardaki plazma maruziyetleri (EAA), insanlar için önerilen
maksimum doz (MRHD) olan 200 mg/gün için, insanlardaki maruziyetin yaklaşık 15 katı
olarak kaydedilmiştir.
Mutagenez
Lasmiditan in vitro (bakteriyel ters mutasyon testi, memeli hücrelerinde kromozomal aberasyon
testi) ve in vivo (fare kemik iliği mikronükleus testi) deneylerde negatif sonuç vermiştir.
Fertilitenin Bozulması
Lasmiditanın erkek (0, 100, 175 ya da 200 mg/kg/gün) ya da dişi (0, 100, 150 ya da 200
16/18mg/kg/gün) sıçanlara çiftleşme öncesi ve sırasında oral yoldan uygulanması ve dişilerde
gebeliğin 7. gününe kadar devam edilmesi fertilite ya da üreme performansında advers etki
oluşturmamıştır.
Test edilen en yüksek dozdaki (200 mg/kg/gün) plazma maruziyetleri (EAA) MRHD'de
insanlarınki maruziyetin yaklaşık 26 katı olarak saptanmıştır.
6. FARMASÖTİK ÖZELLİKLER
6.1 Yardımcı maddelerin listesi
Çekirdek tablet – granül içi bileşenler:
Kroskarmeloz sodyum
Magnezyum stearat
Mikrokristalin selüloz
Prejelatinize nişasta
Sodyum lauril sülfat
Çekirdek tablet – granül dışı bileşenler:
Kroskarmeloz sodyum
Magnezyum stearat
Film kaplama:
Renk karışımı, mor 85F100069:
Siyah demir oksit
Polietilen glikol
Polivinil alkol
Talk
Titanyum dioksit
Demir oksit kırmızı
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel uyarılar
30°C altındaki oda sıcaklığında saklayınız.
6.5 Ambalajın niteliği ve içeriği
Alüminyum folyo ile kapatılmış PCTFE/PVC blisterlerde veya alüminyum folyo ile kapatılmış
17/18PVC bilisterlerde, 2, 4, 6, 12 veya 16 film kaplı tablet içeren ambalajlarda.
Tüm ambalaj boyutlarında pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Lilly İlaç Ticaret Ltd Şti
Acıbadem Mah. Çeçen Sokak
Akasya Acıbadem Kent Etabı
A Blok Kat: 3
34660 Üsküdar / İstanbul
Tel : 0 216 554 00 00
Faks : 0 216 474 71 99
8. RUHSAT NUMARASI(LARI)
2022/235
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.04.2022
Ruhsat yenileme tarihi:
10. KÜB’ÜN YENİLENME TARİHİ
18/18