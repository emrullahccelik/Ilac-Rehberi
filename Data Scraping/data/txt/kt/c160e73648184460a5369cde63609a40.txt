1 / 11  KULLANMA TALİMATI  
 
KOPAQ 300 mg I/mL e njeksiyonluk ç özelti  
İntraarteriyal (atar damar içine), intravenöz (toplardamar içine), intratekal (omurga 
içine)  olarak ve vücut boşluklarına uygulanır.  
Steril  
 
• Etkin madde:  Beher mL ’de 300 mg I’a  eşdeğer 647 mg ioheksol içerir.  
• Yardımcı maddeler:  Trometamol, sodyum kalsiyum edetat, pH ayarlayıcısı olarak 
hidroklorik asit ve enjeksiyonluk su.  
 
Bu tıbbi ürün her bir mL ’de 0 ,012 mg sodyum içerir. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel  olarak sizin için reçete edi lmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız  
 
Bu kullanma talimatında:  
 1. KOPAQ  nedir ve ne için kullanılır?  
2. KOPAQ’ı  kullanmadan önce dikkat edilmesi gerekenler  
3. KOPAQ  nasıl kullanılır?  
4. Olası yan etkiler nelerdir? 
5. KOPAQ’ın  saklanması  
 Başlıkları yer almaktadır.   1. KOPAQ  nedir ve ne için kullanılır?   
 
KOPAQ, renksiz cam flakonda 100 mL’lik ve ya 50 mL’lik ambalajlar şeklinde kullanıma 
sunulmuştur. 
 Bu ürün, ioheksol  adı verilen bir etkin maddeyi içerir ve sadece tanı amaçlı kullanım içindir. 
Sadece bir hastalığın teşhisini koymak için kullanılır, tedaviye yönelik kullanımı yoktur.  
 KOPAQ bir “kontrast madde”dir. Bir röntgen uygulamasından önce verilerek doktorun çekeceği filmin daha net olmasını sağlar.  
 
• Enjekte edildikten sonra, doktorunuzun vücudunuzdaki bazı organların şekil ve 
görünümlerinin normal olup olmadığını ayırt edebilmesine yardımcı olur.  
• İdrar yollarınızın, omurganızın veya kan damarlarınızın (kalpteki  kan damarları dahil) 
röntgeninin çekilmesi için kullanılabilir.  2 / 11  • Bu ilaç size, bilgisayarlı tomografi adı verilen bir yöntemle baş veya vücudunuzun 
taranması öncesinde veya sırasında da verilebilir. Bu tip taramada röntgen ışınları kullanılır.  
• Bu ilaç, t ükrük bezlerinizin, mide ve barsaklarınızın veya eklem, rahim veya over 
tüpleri gibi vücut boşluklarınızın incelenmesi için de kullanılabilir.   
Doktorunuz vücudunuzun hangi kısmının inceleneceğini açıklayacaktır.  
 
2. KOPAQ’ı  kullanmadan önce dikkat edilmesi gerekenler  
 
KOPAQ’ı aşağıdaki durumlarda KULLANMAYINIZ  
Eğer;  
• Şiddetli tiroid problemleriniz varsa  
• İoheksol  veya KOPAQ içeriğindeki herhangi bir maddeye karşı aşırı duyarlılığınız  
varsa  
 
KOPAQ’ı aşağıdaki  durumlarda DİKKATLİ KULLANINIZ  
Eğer;  
• KOPAQ benzeri kontrast madde adı verilen herhangi bir ilaç daha önce sizde alerjiye 
neden olduysa (Alerjik reaksiyon bel irtileri arasında şunlardan biri veya birden fazlası 
bir arada bulunabilir: Hırıltılı solunum, nefes almada zorluk, göğüste sıkışma veya ağrı, deri döküntüsü, kabartılar, kaşıntılı lekeler, deride ve ağızda sulu kabarcıklar, kızarık/kaşıntılı gözler, öksür ük, burun akıntısı, hapşırma veya diğer alerjik belirtiler, 
yüzde şişme, düşük tansiyon nedeniyle baş dönmesi veya bayılma hissi)  
• Herhangi bir tiroid probleminiz varsa  
• Herhangi bir zamanda herhangi bir tip alerji geçirdiyseniz  
• Astımınız varsa  
• Diyabet (şeker) hastalığınız varsa  
• Beyninizde herhangi bir hastalığınız  varsa (örneğin, tümörler, beyinde şişme veya 
enflamasyon veya beyindeki kan damarlarını etkileyen kan pıhtısı veya kanama dahil 
herhangi bir durum)  
• Yüksek tansiyon, kan pıhtıları, inme ve d üzensiz kalp atımları (aritmi) dahil, kalp veya 
kan damarlarını içine alan şiddetli kalp hastalığınız  veya öykünüz  varsa  
• Böbrek sorunlarınız veya hem karaciğer hem de böbrek hastalığınız varsa  
• “Myastenia gravis” (şiddetli kas zayıflığına neden ola n bir hastalık) olarak 
adlandırılan bir hastalığınız varsa  
• Feokromasitoma (adrenal bezdeki nadir görülen bir tümör nedeni ile ortaya çıkan, 
sürekli veya ataklar halinde yüksek tansiyona neden olan bir durum) hastalığınız varsa  
• “Homosistinüri” (sistein  aminoasidinin idrarla atılımının arttığı bir durum) adı verilen 
bir durumunuz varsa  
• Kan veya kemik iliğiniz ile ilgili bir hastalığınız varsa  
• Herhangi bir bağışıklık sistemi hastalığınız varsa  
• Herhangi bir zamanda alkol veya madde bağımlısı olduysanız  
• Epilepsiniz (sara hastalığı) varsa  
• Birkaç hafta içinde tiroid fonksiyon testi yaptıracaksanız  
• Pulmoner hipertansiyonunuz (akciğer atardamarlarınızda basınç yüksekliği) varsa  
• Paraproteineminiz (kanınızda aşırı miktarda anormal protein bulunması) varsa  
• Aynı gün kan ve ya idrar tetkiki yaptıracaksanız.  3 / 11  Görüntüleme işlemi sırasında veya işlemden hemen sonra, “ensefalopati” adı verilen kısa 
süreli bir beyin rahatsızlığı ortaya çıkabilir. Bu rahatsızlıkla ilgili olarak, bu kullanma 
talimatının “4. Olası yan etkiler nelerdir?” başlığı altında sıralanan bulgu ve belirtilerden 
herhangi birinin sizde bulunduğunu fark ederseniz, derhal doktorunuza bildiriniz.  
 KOPAQ uygulamasından sonra çocuklarda ve yetişkinlerde tiroid bozuklukları gözlenebilir. Infantlar, anne  karnındayken bu ilaca maruz kalabilir. Doktorunuz, KOPAQ uygulamasından 
önce ve/veya sonra tiroid fonksiyon testleri yaptırmayı gerekli görebilir.  
 Yukarıdakilerden herhangi birinin sizin için geçerli olup olmadığından emin değilseniz KOPAQ almadan önce doktorunuza danışınız.  
 KOPAQ almadan önce ve aldıktan sonra çok miktarda sıvı aldığınızdan emin olunuz. Bu 
gereklilik özellikle multipl myeloma (kandaki beyaz hücrelerle ilgili bir hastalık) hastalığı, diyabeti, böbrek problemleri olan hastalarla, genel  durumu kötü hastalar, çocuklar ve yaşlı 
hastalarda önemlidir.  
 
Çocuklar ve ergenler:  
KOPAQ almadan önce ve sonrasında bol miktarda sıvı aldıklarından emin olunuz. Bu durum 
özellikle bebekler ve küçük çocuklar için geçerlidir. Böbreklere hasar verebilece k diğer ilaçlar 
KOPAQ ile aynı zamanda alınmamalıdır.  
 KOPAQ bebek vücudundan, erişkinlere göre, çok daha yavaş atılabilir.   Küçük bebekler (1 yaşından küçük) ve özellikle yenidoğanlar belirli laboratuvar testlerindeki değişikliklere (tuz ve mineral deng esi) ve kan dolaşımındaki değişikliklere (kalbe kan akışı) 
daha duyarlıdır.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 KOPAQ’ın yiyecek ve içecekle kullanılması  
Bilinen bir etkisi yoktur.  
 Hamilelik  
İlacı kullanmadan önce doktorunuza veya eczacınıza danışınız.  
 Eğer gebeyseniz veya gebe olabileceğinizi düşünüyorsanız mutlaka doktorunuza söyleyiniz. Doktorunuz ancak ilacı kullanmaktan sağlayacağınız yararın siz ve bebeğiniz için doğabilecek riskten daha fazla olacağına karar verirse ilacı kullanacaktır . Gebelik sırasında anneye 
KOPAQ uygulanırsa, doğan bebeğin tiroid fonksiyonunun izlenmesi önerilir (Bkz. “KOPAQ’ı aşağıdaki durumlarda dikkatli kullanınız”).  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
KOPAQ uygulamasından sonra normal bir şekilde emzirmeye devam edebilirsiniz.  
 4 / 11  Araç ve makine kullanımı  
Eğer:  
• Omurganıza uygulandıysa ilk 24 saat  
• Diğer tüm incelemelerde ilk 1 saat  
araç veya makine kullanmayınız. Çünkü, sersemlik ve başka belirtiler hissedebilirsiniz.  
 
KOPAQ’ın içeriğinde bulunan bazı yardımcı maddeler hakkında önemli bilgiler  
Bu tıbbi ürün he r dozunda 1 mmol (23 mg)’dan daha az sodyum ihtiva eder, yani aslında 
“sodyum içermez”.  
 
Diğer ilaçlarla birlikte kullanımı 
Eğer diyabetiniz  varsa ve metformin içeren bir ilaç kullanıyorsanız doktorunuza söyleyiniz. 
Eğer yakın bir zamanda reçetesiz alınanlar da dahil herhangi bir başka ilaç kullandıysanız  
halen kullanıyorsanız veya kullanma ihtimaliniz varsa veya beta blokör (yüksek kan basıncı 
tedavisinde kullanılan bir ilaç) , damarlar üzerine etkili herhangi bir ilaç, AC E enzim 
inhibitörleri veya anjiyotensin antagonistlari (yüksek tansiyon tedavisinde kullanılan ilaçlar) 
kullanıyorsanız veya yakın bir zamanda interlökin- 2 veya interferonları (bağışıklık sistemi 
hastalıklarını tedavi etmek için kullanılan ilaçlar) veya an tidepresanları (depresyon gibi 
mental bozuklukları tedavi etmek için kullanılan ilaçlar) kullandıysanız KOPAQ almadan 
önce doktorunuzla konuşunuz. Çünkü bazı ilaçlar KOPAQ’ın etki şeklini değiştirebilir.  
 Beta-blokörler, KOPAQ kullanımına bağlı riskler ol an, nefes almada zorluk riskini artırabilir 
ve şiddetli alerjik reaksiyonların tedavisi ile etkileşebilir.  
 Laboratuvar testleri  
Eğer görüntüleme gününde sizden laboratuvar testleri için kan veya idrar numunesi istendiyse, doktorunuza veya hemşirenize si ze KOPAQ verildiğini söyleyiniz. Çünkü 
KOPAQ bazı laboratuvar test sonuçlarını etkileyebilir. 
 
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bi lgi veriniz.  
 
3. KOPAQ nasıl kullanılır?  
 
KOPAQ daima bu konuda özel eğitim almış kalifiye bir sağlık personeli tarafından uygulanacaktır.  
• KOPAQ daima bir hastane de veya klinikte uygulanacaktır. 
• Güvenli bir şekilde kullanılması için bilmeniz gereken her türlü bilgi size verilecektir.  
 
Uygun kullanım ve doz/uygulama sıklığı için talimatlar:  
Doktorunuz sizin için en uygun doza karar verecektir. Genellikle kullanılan doz bir tek 
enjeksiyondur veya bu miktarı içmeniz istenebilir.  
 KOPAQ aldıktan sonra:  
• Bol miktarda sıvı içmeniz (ilacın vücudunuzdan temizlenmesini sağlamak için),  
• İncelemenizin yapıldığı alanda veya civarında 30 dakika kadar vakit geçirmeniz ve  
• Hastanede veya klinikte 1 saat süre il e kalmanız  
istenecektir.  
Bununla birlikte gecikmiş reaksiyonlar da görülebilir.   5 / 11  Eğer bu süre içinde herhangi bir yan etki hissederseniz derhal doktorunuzla görüşünüz (bkz. 
“4. Olası yan etkiler nelerdir? ” bölümü).  
 Bu öneri, KOPAQ alan tüm hastalar için geçerlidir. Eğer emin olmadığınız herhangi bir konu varsa doktorunuza sorunuz.  
 
Uygulama yolu ve metodu:  
KOPAQ çok çeşitli yollarla uygulanabilir. Aşağıda KOPAQ kullanılan en yaygın inceleme 
yollarının bir listesi verilmektedir:  
 Bir atardamar veya toplardamar içine enjekte edilmesi:  
KOPAQ en sık olarak kol veya bacakta bir toplardamar içine enjekte edilir. Bazen kolunuzdaki veya kasığınızdaki bir atardamara yerleştirilen ince, plastik bir tüp aracılığı ile (kateter) kullanılır.  
 
Omurgaya enjekte edilmesi:  
KOPAQ spinal kanalınızın görüntülenmesi amacı ile omuriliğinizin etrafındaki boşluğa 
enjekte edilecektir. Eğer size bu uygulama yapıldıysa, sonrasında sizden şunlar istenecektir:  
• Baş ve vücudunuz yukarıya doğru olacak şekilde 1 saat veya yatmak 
durumundaysanız 6 saat süre ile dinlenmelisiniz.  
• Yürürken dikkatli olmanız ve 6 saat boyunca aşağı doğru eğilmekten kaçınmalısınız.  
• Eğer ayaktan tedavi gören bir hastaysanız veya kasılma nöbeti öykünüz varsa, 
KOPAQ aldıktan sonraki ilk 24 saat süresince yalnız kalmamalısınız.  
 
Yukarıdaki bu öneriler sadece omurganıza KOPAQ enjekte edilmesi halinde geçerlidir. Emin 
olmadığınız herhangi bir konu varsa doktorunuza sorunuz.   Vücut boşlukları ve eklemlerde kullanılması:   
Vücut boşlukları; eklemler, rahim veya over tüpleri olabilir. KOPAQ’ın nereye ve nasıl 
uygulanacağı değişir.   Ağız yolu ile kullanılması:  
Boğaz, mide veya ince bağırsağın incelenmesi için KOPAQ normalde ağızdan verilir. KOPAQ bu incelemelerde su ile se yreltilebilir.  
 
• Değişik yaş grupları:  
Çocuklarda kullanımı: Doktorunuz hasta için en uygun dozu belirleyecek ve 
uygulayacaktır.  
Yaşlılarda kullanımı: Yaşlı hastalarda doz çalışmaları yapılmamıştır. Doktorunuz sizin 
için en uygun dozu belirleyecek ve uygulayacaktır.  
 
• Özel kullanım durumları:  
Böbrek yetmezliği/ Karaciğer yetmezliği : Bu hastalarda doz çalışmaları yapılmamıştır. 
Doktorunuz sizin için en u ygun dozu belirleyecek ve uygulayacaktır.  
Eğer KOPAQ’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla KOPAQ  kullandıysanız  
KOPAQ size bir sağlık tesisinde ve bir sağlık personeli tarafından uygulanacaktır.  6 / 11  Doktorunuz doz aşımı görüldüğü hallerde su veya elektrolit dengesizliklerini düzeltme  ve 
diğer tedavileri uygulama yoluna gidebilir.  
Bu ilacın özel bir antidotu yoktur.  
 
KOPAQ’ı kullanmayı unutursanız  
KOPAQ doktor kontrolü altında uygulanır.  
 
Unutulan dozları dengelemek için çift doz almayınız.  
 
KOPAQ  ile tedavi sonlandırıldığındaki oluşabilecek etkiler  
Size KOPAQ uygulandıktan sonra herhangi bir sorun ortaya çıkarsa doktorunuzla konuşunuz.  
 4. Olası yan etkiler nelerdir?  
 
Tüm ilaçlar gibi, KOPAQ’ın içeriğinde bulunan maddelere duyarlı kişilerde yan etkiler olabilir.  
 Alerjik etkiler:  
Henüz size KOPAQ uygulanan hastane veya klinikte iken alerjik etkiler ortaya çıkarsa DERHAL doktorunuza bildiriniz. Bu etkiler arasında şunlar bulunabilir:  
• Hırıltılı nefes alma, nefes almada zorluk veya göğüste sıkışma hissi veya ağrı  
• Deri döküntüsü, kabartılar , kaşıntılı lekeler, ciltte veya ağız içinde  sulu kabarcıklar , 
gözlerde kızarıklık ve kaşıntı, öksürük, burun akıntısı, hapşırma  veya diğer alerji 
belirtileri  
• Yüzünüzde şişme  
• Baş dönmesi veya baygınlık hissi ( Tansiyonunuzun düşmesinden kaynaklanır)  
 Bu bahsedilen yan etkiler KOPAQ verilmesinden birkaç saat veya gün sonra ortaya çıkabilir. Eğer bu yan etkilerden herhangi biri siz hastaneden ayrıldıktan sonra ortaya çıkarsa, en yakın hastanenin acil servisine başvurunuz.   KOP AQ verilmesinden sonra idrar oluşumunda kısa süreli bir azalma yaygın olarak görülür. 
Bu durum böbrek hasarına yol açabilir.  
Aşağıda listelenen diğer istenmeyen etkiler size KOPAQ verilmesinin nedeni ve veriliş yolu ile ilişkilidir. Eğer size KOPAQ’ın nas ıl uygulandığı konusunda emin değilseniz doktorunuza 
sorunuz.   
Yan etkiler görülme sıklıklarına göre aşağıdaki şekilde sıralanmıştır: 
Çok yaygın : 10 hastanın en az l’inde görülebilir.  
Yaygın : 10 hastanın birinden az, fakat 100 hastanın birinden fazla gö rülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az , fakat 10.000 hastanın birinden fazla  görülebilir.  
Çok seyrek : 10.000 hastanın birinden az görülebilir. Bilinmiyor : Eldeki veriler ile tahmin edilemiyor.  
 
    7 / 11  Genel (KOPAQ uygulanan tüm hastaları kapsar):  
Yaygın   
• Sıcaklık hissi  
  
Yaygın olmayan   
• Bulantı  
• Terlemede artma/anormallik, soğuk hissetme, baş dönmesi/baygınlık  
• Baş ağrısı  
Seyrek  
• Aşırı duyarlılık reaksiyonları (alerji)  (ölümle sonuçlanabilir)   
• Kalp hızında yavaşlama  
• Mide bölgesi civarında ağrı, kusma, ateş  
 
Çok seyrek   
• Tat duyusunda anlık değişiklik  
• Tansiyonun çıkması veya düşmesi, titreme (ürperme)  
• İshal  
• Şok ve kollapsa yol açan şiddetli alerjik reaksiyon dahil, alerjik reaksiyon (Bkz. Diğer 
belirtiler için yukarıda ‘Alerjik reaksiyonlar’)  
 
Bilinmiyor  
• Tükürük bezlerinin şişmesi ve duyarlı (ağrılı) hale gelmesi  
 Atardamar veya toplardamar içine enjeksiyondan sonra:  
Yaygın  
• Solunum hızında kısa süreli değişiklikler, solunum problemleri  
 
Yaygın olmayan  
• Ağrı ve rahatsızlık  
• Akut böbrek hasarı  
 Seyrek   
• İshal  
• Hızlı veya yavaş kalp atımı dahil, kalp atışlarında düzensizlik  
• Öksürük, nefes almanın durması, ateş, genel rahatsızlık  
• Baş dönmesi, halsizlik hissi, kaslarda güçsüzlük 
• Parlak ışığa tahammülsüzlük  
• Aşırı yorgunluk hissi  
• Deri döküntüsü ve kaşıntı, deride kızarıklık 
• Görmede azalma (çift görme, bulanık görme dahil)  
 Çok seyrek  
• Kasılmalar, bilinç bulanıklığı,  inme,  duyularda (dokunma gibi) bozulma, titreme  
• Sıcak basması  
• Nefes almakta güçlük   
• Miyokard enfarktüsü  
• Göğüste ağrı  -8 / 11  Bilinmiyor  
• Şiddetli döküntü, deride sulu kabarcıklar ve derinin soyulması dahil, şiddetli deri 
reaksiyonları  
• Kafa karışıklığı, nerede olduğunu bilememe hali, kendini ajite, huzursuz ve endişeli 
hissetme  
• Tiroid bezinin aşırı çalışması (kanda tiroid hormonunun artması sonucunda kalp 
atışında hızlanma, terleme, kaygılı olma gibi çeşitli belirtiler ortaya çıkabilir), tiroid bezinin aktivitesinde kısa süreli azalma ((tiroid fonksiyonunda daha  sonra normale 
dönen bir anormallik)  
• Bir süre etrafta dolaşmakta güçlük  
• Kısa süreli körlük (birkaç saatten birkaç güne kadar), kısa süreli işitme kaybı  
• Kalp yetmezliği, kalp arterlerinin spazmı dahil kalp problemleri ve siyanoz (oksijen 
azalmasına bağlı olarak deri renginin mavi -mora dönmesi)  
• Göğüste sıkışma h issi veya nefes almakta güçlük  (akciğerlerin şişmesi, solunum 
yollarının spazmı dahil)  
• Pankreasta (midenin arkasında bir organ) var olan iltihabın kötüleşmesi ve bunun 
sonucunda yemekle daha da kötüleşen mide ağrısı  
• Toplardamarlarda ağrı ve şişlik, kan pıhtıları oluşması  
• Eklem ağrısı, enjeksiyon bölgesinde reaksiyon, sırt ağrısı  
• Psöriyazis (sedef hastalığı) alevlenmesi  
• Konuşamama ve kelimeleri telaffuz edememe dahil k onuşma bozuklukları  
• Astım atağı  
• İyodizm (vücutta iyot miktarının aşırı artması. Bu durum tükrük bezlerinin şişmesine 
ve ağrımasına yol açar)  
• Beyinde kısa süreli bozukluklar (ensefalopati). Kafa karışıklığı, hayal görme, görmede zorluklar, görme kaybı, nöbetler, koordinasyon kaybı, vücudun bir tarafında hareket 
kaybı, konuşma sorunları ve kısa süreli hafıza kaybı dahil bilinç kaybı, koma ve uykulu olma hali  
• Trombositopeni (kandaki platelet sayısının düşmesi durumu. Bu durumda kan 
normalde olduğu gibi pıhtı laşmaz)  
• Kan kreatinin düzeylerinde artma  
 
Omurgaya enjeksiyondan sonra:  
Çok yaygın  
• Baş ağrısı (şiddetli ve uzun süreli olabilir)  
 
Yaygın  
• Bulantı, kusma  
 Yaygın olmayan   
• Beyin ve omurili ği çevreleyen zarların iltihabı 
 Seyrek  
• Kasılma nöbetleri, baş dönmesi, kol veya bacaklarda ağrı, boyun ağrısı, sırt ağrısı  
gözün görmesinde azalma (çift görme, bulanık görme dahil)  
 
   -9 / 11  Bilinmiyor   
• Ajite hissetme  
• Endişeli olma hali  
• Elektroensefalografi  olarak adlandırılan bir tetkikte beyinde anormal elektrik aktivitesi 
tespit edilmesi  
• Parlak ışığa tahammül edememe, ense sertliği  
• Bir süre etrafta hareket edememe, kafa karışıklığı hissi  
• Duyularda (dokunma gibi) bozukluk, kısa süreli körlük (birkaç saa tten birkaç güne 
kadar), kısa süreli işitme kaybı  
• Nöbet (beş dakikadan daha uzun sürer)  
• Karıncalanma duyusu, kas kasılmaları, enjeksiyon bölgesi reaksiyonları  
• Kafa karışıklığı, hayaller görme, görmede zorluklar, görme kaybı, nöbetler, 
koordinasyon kaybı, vücudun bir tarafında hareket kaybı, konuşma problemleri ve 
bilinç kaybı (kısa süreli hafıza kaybı dahil), koma, uykulu olma hali ve retrograde 
amnezi (hafıza kaybı) durumlarına yol açabilen kısa süreli beyin rahatsızlığı 
(ensefalopati)  
• Konuşamama, kelimeleri telaffuz edememe dahil konuşma bozuklukları  
 
 Vücut boşluklarında kullanımından sonra:  
(rahim, over tüpleri, mesane, pankreas veya fıtık gibi)  
Çok yaygın   
• Mide bölgesi çevresinde ağrı  
 
Yaygın   
• Pankreas bezinin iltihabı (pankreati t)  
• Laboratuvar testlerinde, pankreas bezinin anormal miktarda bir madde salgıladığının 
saptanması  
 
Bilinmiyor   
• Ağrı  
 
Eklemlere enjeksiyondan sonra:  
Çok yaygın   
• Enjekte edildiği yerde ağrı  
 
Bilinmiyor   
• Eklemlerde iltihap  
 Ağız yolu ile kullanılmasından sonra:  
Çok yaygın   
• İshal  
 
Yaygın   
• Bulantı, kusma  
 Yaygın olmayan   
• Mide bölgesi çevresinde ağrı  10 / 11  Yan etkilerden herhangi biri ciddileşirse veya yukarıda bildirilmeyen bir yan etki ortaya 
çıkarsa, lütfen doktorunuza bildiriniz.  
 Çocuklarda ve adolesanlarda görülen ek istenmeyen etkiler:  
Prematüre bebekler  yeni doğanlar ve diğer çocuklarda ioheksol uygulanmasını takiben, tiroid  
fonksiyonlarında kısa süreli bozukluk bildirilmiştir. Bu durum geçicidir ve bir süre sonra normale döner. Normalde herhangi bir belirti görülmez. Prematüre bebekler iyot etkisine özellikle duyarlıdır.  
 Tekrarlanan ioheksol uygulamalarına maruz kalan emziren bir annenin bebeğinde kısa süreli , 
daha sonra normale dönen, geçici tiroid fonksiyonu anormalliği bildirilmiştir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu ve eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. KOPAQ’ın saklanması  
 
KOPAQ’ı çocukların göremeyeceği, erişemeyeceği yerlerde ve ambalajında saklayınız. 
 Tüm parenteral ürünler için olduğu gibi, kullanılmadan önce KOPAQ gözle incelenmelidir. 
Flakon içinde çökelti ve renk değişikliği olup olmadığı ve ambalajın bütünlüğü kontrol 
edilmelidir.  
Eğer üründe ve/veya ambalajında bozukluk fark ederseniz KOPAQ’ı kullanmayınız.  
Son kullanma tarihiyle uyumlu kullanınız.  
 
Etiketi üzerinde basılı son kullanma tarihinden sonra kullanmayınız. Son kullanma tarihi o 
ayın son gününü gösterir.   25°C’nin altındaki oda sıcaklığında ışıktan koruyarak saklayınız. Karton kutusu içinde saklayınız.   Bu ürün tek kullanımlıktır. Açıldıktan sonra hemen kullanılmalıdır. Kulla nılmayan kısımlar 
imha edilmelidir.  
 Ambalajdaki son kullanma tarihinden sonra KOPAQ’ı kullanmayınız. .   Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
   11 / 11  Ruhsat s ahibi:  
Koçsel İlaç San. ve Tic. A.Ş. 
Gebze OSB2 Mah. 1700.Sk. No:1703/2  
Çayırova/Kocaeli  
Tel: 0850 250 66 56  
e-mail: info@onkokocsel.com  
 
Üreti m Yeri : 
Onko İlaç Sanayi ve Ticaret A.Ş   
Adres: GOSB , 1700 Sokak, No:1703  
Çayırova , Kocaeli  
Tel: 0850 250 66 56 
e-mail: info@onkokocsel.com  
 
Bu kullanma talimatı  ../../…. tarihinde onaylanmıştır.  