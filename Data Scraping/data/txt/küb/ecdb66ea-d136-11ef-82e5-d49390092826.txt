KISA ÜRÜN BİLGİSİ
1. BEŞERİ TIBBİ ÜRÜNÜN ADI
XYLOCAINE % 10 Pump Spray
2. KALİTATİF VE KANTİTATİF BİLEŞİMİ
Etkin madde: Her mL 100 mg lidokain içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Pompalı Sprey solüsyon.
Çözelti, mentol ve muz tadında berrak ve açık pembe renktedir.
4. KLİNİK ÖZELLİKLER
4.1 Terapötik endikasyonlar
Diş hekimliği: Enjeksiyon, kalıp alma, radyografi ve diş taşlarının temizlenmesi
öncesinde topikal anestezik olarak,
Otorinolaringoloji:
Maksiller sinus ponksiyonları ile burun boşluğu, boğaz ve epifarinksteki küçük
cerrahi girişimlerde topikal anestezik olarak,
Obstetrik: Doğumun son aşamalarında ve ağrı kontrolüne ilaveten doğum esnasında
meydana gelen yırtılmaların dikişinde,
Solunum ve sindirim yollarına tüp, katater ve benzeri cihazların takılması:
Solunum ve üst gastrointestinal yollardaki endoskopik girişimlerde ve endotrakeal
entübasyon, laringoskopi, bronkoskopi ve özofagoskopi sırasında orofarinks ve
trakeada yüzeysel anestezi sağlayarak refleks aktivitenin ve hemodinamik tepkilerin
azaltılmasında, tüp, kateter ve cihazların takılmasını kolaylaştırmada kullanılmaktadır.
4.2 Pozoloji ve uygulama şekli
Pozoloji/uygulama sıklığı ve süresi
Bir uygulama 10 mg lidokain’ e eşdeğerdir.
50 mL’ lik şişe yaklaşık 500 uygulamaya karşılık gelmektedir. Uygulama sayısı
anestezi yapılacak alanın büyüklüğüne bağlıdır.
Diş hekimliği:Mukoz membrana 1-5 uygulama
Maksiller sinus ponksiyonunda: Ponksiyon kısmına 3 uygulama,
1(10)Doğum esnasında:Maksimum 20 uygulama (200 mg lidokain)
Solunum ve sindirim yolları ile ilgili entübasyon ve kataterizasyon gibi girişimler:
Farenks, larenks ve trakea bölgesindeki girişimlerde 20 uygulamaya (200 mg
lidokain), kadar olan lidokain dozları uygulanabilir.
XYLOCAINE pump sprey plastikten yapılmış endotrakeal tüplerin ağız kısmında
kullanılmamalıdır (Bkz.Özel kullanım uyarıları ve önlemleri).
Uygulama şekli :
Pompalı sprey solüsyon uygulanacak bölgeye püskürtülerek kullanılır. Uygulama
öncesi bölgenin kurutulmasına gerek yoktur.
Özel popülasyonlara ilişkin ek bilgiler :
Böbrek/Karaciğer yetmezliği :
Şiddetli böbrek/karaciğer yetmezliği olan hastalarda doz, yaşa, vücut ağırlığına ve
fiziksel statüye göre ayarlanmalıdır.
Pediyatrik popülasyon :
12 yaşından büyük çocuklarda: Doz, yaşa, vücut ağırlığına ve fiziksel statüye göre
ayarlanmalıdır.
12 yaşın altındaki çocuklarda: Doz 3 mg/ kg’ ı geçmemelidir.( vücut ağırlığı 20 kg
olan çocuklarda 6 uygulama). Özellikle larinks ve trakeada kullanımında doz 1.5
mg/kg’ a düşürülmelidir.
3 yaşındaki veya 3 yaşın altındaki çocuklarda: Daha az konsantre lidokain çözeltileri
önerilmektedir.
Geriyatrik popülasyon :
Yaşlı hastalarda, şiddetli hastalarda veya septisemi hastalarında doz, yaşa, vücut
ağırlığına ve fiziksel statüye göre ayarlanmalıdır.
4.3 Kontrendikasyonlar
Amid grubu lokal anesteziklere ve spreyin içerdiği diğer bileşiklere karşı aşırı
duyarlılığı bulunan hastalarda kontrendikedir.
4.4 Özel kullanım uyarıları ve önlemleri
Çok yüksek dozlar veya çok kısa doz aralıkları yüksek plazma seviyelerine ve ciddi
yan etkilere neden olabilir. Mukoz membranlardan emilim değişkendir fakat,
bronşiyollerde emilim daha yüksektir.Bu nedenle bu tür uygulamalar plazma
konsantrasyonlarının hızla yükselmesine ve konvülsiyon gibi toksik semptomlara
neden olabilir.
2(10)Uygulama bölgesindeki zarar görmüş bir mukoza lidokainin emilimini artırır. Şiddetli
advers reaksiyonların idaresinde resüsitatif cihazlar, oksijen veya diğer resüsitatif
ilaçların kullanımı gerekebilir. (Bölüm 4.9’a bakınız). Genel anestezi altındaki
paralize hastalardaki lidokain kan düzeyi, spontan solunum yapabilen hastalardan
daha yüksek olabilir. Bu durum paralizi olmamış hastalarda uygulanan ilaç dozunun
daha büyük oranının yutulması bu ilacın sindirim yollarından emilmesinden sonra
karaciğerde büyük oranda ilk geçiş metabolizmasına uğraması ile açıklanabilir.
Topikal anestezik ajanların orofarinkste kullanımında yutkunma
engellenebileceğinden aspirasyon teklikesini artırabilir. Anestezik etki ısırmaya bağlı
travma tehlikesini artırabilir. Bu nedenle yeme ve içmeye başlamadan once anestezik
etkinin geçmesi beklenmelidir.
Uygulama metodundan veya verilen dozdan ötürü yüksek plazma konsantrasyonlarına
ulaşma riski mevcut ise, kalp hastalığı veya kalp yetmezliği olan hastalar, kısmi veya
tam kalp bloğu olan hastalar, yaşlı ve genel durumu bozuk olan hastalar, ileri
karaciğer hastalığı ve ağır böbrek yetmezliği olan hastalar, şoktaki hastalar ve
epilepsili hastalar özel dikkat gerektirmektedirler.
Gözler ile temas etmemesine özen gösterilmelidir.
Kardiak aritmi ortaya çıkabileceğinden ötürü, Sınıf III antiaritmik ilaçlar ( amiodaron)
ile tadavi edilen hastalarda EKG izlenmelidir.
XYLOCAINE Pump Sprey plastikten yapılmış endotrakeal tüplerin ağız kısmında
kullanılmamalıdır. Plastikten yapılmış endotrakeal tüplerin ağız kısmı ile temas
halinde olan lidokain baz ağızlığın zarar görmesine neden olabilir. Bu hasar ağızlıkta
basınç kaybına neden olabilecek delinmeler şeklinde açıklanabilir.
XYLOCAINE Pump Sprey muhtemelen porfirinojeniktir ve akut porfirisi olan
hastalara sadece şiddetli ve acil endikasyonlarda reçete edilmelidir. Tüm porfirik
hastalar için uygun tedbirler alınmalıdır.
4.5 Diğer tıbbi ürünler ile etkileşimler ve diğer etkileşim şekilleri
Lidokain, toksik etkilerin artabileceği düşünülerek, diğer lokal anestezikler veya
amid-türü lokal anesteziklerle yapısal olarak ilişkili ilaçlar örn: meksiletin gibi Sınıf
IB antiaritmik ilaçlar ile birlikte dikkatli kullanılmalıdır.
Lokal anestezikler ve Sınıf III antiaritmik ilaçlar (örn.amiodaron) ile ilgili spesifik bir
ilaç etkileşim çalışması mevcut değildir, fakat kullanımda dikkatli olunması
önerilmektedir (Bkz. Bölüm 4.4).
Lidokainin metabolizmasını inhibe eden ilaçlar (örn. Simetidin, betablokörler),
lidokain uzun dönemde ve tekrarlanan dozlarda verildiği zaman potansiyel toksik
plazma konsantrasyonlarına neden olabilir. Lidokain ile önerilen dozlarda ve kısa
dönemli tedavinin ardından görülen bu tür etkileşimlerin klinik bir önemi yoktur.
3(10)4.6 Gebelik ve laktasyon
Genel tavsiye :
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvan çalışmaları, gebelik üzerine etki, embryonal/fötal gelişim, partürisyon ya da
postnatal gelişime ilişkin bilgiler açısından yetersizdir (Bkz Bölüm 5.3)
Gebelik dönemi :
Hamile kadınların tedavisinden elde edilen bilgiler yeterli değildir.
Lidokain plasentaya geçer. Çok sayıda hamile ve doğurganlık çağında olan kadına
lidokain verilmiştir. Malformasyon görülme riski veya fetüsa doğrudan veya dolaylı
etki gibi üreme üzerine spesifik bir hasar raporlanmamıştır. Bununla birlikte insanlar
üzerindeki riskler tam olarak araştırılmamıştır.
Hamilelik, embriyonal/fetal gelişim, doğum ve doğum sonrası gelişim üzerine etkileri
konusunda yapılan hayvan çalışmaları tamamlanmamıştır (Bkz. Bölüm 5.3).
Doğum ve hamilelik sırasında geçici olarak XYLOCAINE Pump Sprey
kullanılmasındaki fayda olası riskten daha fazladır.
Laktasyon dönemi :
Lidokain anne sütüne az miktarda geçer, terapötik dozlarda bu miktar bebek üzerinde
risk oluşturmayacak kadar düşüktür. Bu nedenle XYLOCAINE Pump Sprey
kullanılırken emzirmeye devam edilebilir.
Üreme yeteneği/Fertilite :
Lidokain gebe ve doğurganlık çağındaki birçok kadında kullanılmıştır. Malformasyon
veya fetüs üzerine doğrudan ya da dolaylı zararlı etkilerin insidansında artış gibi,
üreme süreci ile ilgili spesifik zararlı bir etkisi bildirilmemiştir. Ancak gebe
kadınlarda kullanılırken dikkatli olunmalıdır.
4.7 Araç ve makine kullanımı üzerindeki etkiler
XYLOCAINE Pump Spray’ in araç ve makine kullanmaya etkisi yok denecek kadar
azdır. Doza bağlı olarak hafif de olsa mental fonksiyonları etkileyebilir ve lokomotor
aktivite ve koordinasyonu bozabilir.
4.8 İstenmeyen etkiler
XYLOCAINE ile lokal uygulamaya bağlı istenmeyen etkiler nadiren rapor edilmiştir.
Sistemik advers reaksiyonlar seyrektir ve hastaların bir kısmında hızlı emilim
(örneğin ses tellerinin altındaki alanlara uygulama ile) ya da doz aşımı veya aşırı
duyarlılık, kişisel özellik veya azalmış tolerans nedeni ile yüksek sistemik düzeye
ulaşan lidokain, akut toksik etkilere yol açabilir.
4(10)Advers reaksiyonlar sistem organ sınıfına ve mutlak sıklığa göre listelenmektedir.
Sıklıklar çok yaygın ( 1/10), yaygın ( 1/100, <1/10), yaygın olmayan ( 1/1000, <
1/100), seyrek ( 1/10 000, <1/1000), çok seyrek (<1/10 000) veya bilinmiyor (eldeki
verilerden hareketle tahmin edilememektedir) olarak tanımlanmaktadır.
Bağışıklık sistemi hastalıkları :
Çok seyrek : alerjik reaksiyon (ağır vakalarda anaflaktik şok)
Sinir sistemi bozuklukları :
Sıklık : sinirlilik, sersemlik, konvülsiyonlar, baygınlık, solunum durması
Kardiyak bozukluklar :
Sıklık : hipotansiyon, miyokard depresyonu, bradikardi ve kalp durması olasılığı
Genel bozukluklar ve uygulama bölgesine ilişkin hastalıklar
Sıklık : lokal irritasyon, boğaz ağrısı, seste boğuklaşma, ses kaybı
Xylocaine Pump Sprey kullanılması, endotrakeal girişimler sırasında yüzeyel anestezi
sağlamakla birlikte entübasyondan sonra görülen ağrıyı önlemez.
Sistemik advers reaksiyonlar seyrektir ve hastaların bir kısmında hızlı emilim
(örneğin ses tellerinin altındaki alanlara uygulama ile) ya da doz aşımı veya aşırı
duyarlılık, kişisel özellik veya azalmış tolerans nedeni ile yüksek sistemik düzeye
ulaşan lidokain, akut toksik etkilere yol açabilir.
Toksik reaksiyonlar başlıca santral sinir sistemi ve kardiyovasküler sisteme aittir.
Santral sinir sistemi reaksiyonları uyarıcı ve/veya baskılayıcıdır ve sinirlilik,
sersemlik, konvülsiyonlar, baygınlık ve muhtemelen solunum durması ile
karakterizedir. Uyarıcı reaksiyonlar çok kısa olabilir veya başlangıçta ortaya
çıkmayabilir, bu durumlarda toksisitenin ilk belirtileri sersemlik, baygınlık hali ve
solunum durması şeklinde olabilir.
Kardiyovasküler reaksiyonlar baskılayıcıdır ve hipotansiyon, miyokard depresyonu,
bradikardi ve kalp durması olasılığı ile karakterizedir.
4.9 Doz aşımı ve tedavisi
Akut sistemik toksisite
Toksik reaksiyonlar başlıca santral sinir sistemi ve kardiyovasküler sisteme aittir.
Santral sinir sistemi toksisitesinde belirtiler ve bulgular ilerleyici tarzdadır. İlk
belirtiler ağız çevresinde parestezi, dilde his kaybı, baş dönmesi, hiperakuzi ve kulak
çınlamasıdır. Görme bozuklukları ve müsküler tremorlar daha ciddi belirtilerdir ve
jeneralize konvülsiyonlardan önce görülür. Yukarıda belirtilen semptomları takiben
şuur kaybı ve grand-mal nöbetler görülebilir ve bu durum bir kaç saniyeden bir kaç
dakikaya kadar sürebilir. Normal solunumun etkilenmesi ile birlikte konvülsiyonlarda
müsküler aktivitenin artması sonucunda hızla hipoksi ve hiperkapni gelişir. Ciddi
5(10)durumlarda apne de görülebilir. Asidoz, lokal anesteziklerin toksik etkilerini
güçlendirir.
İyileşme, lidokainin santral sinir sisteminden redistrübisyonu ve metabolizasyonu ile
gerçekleşir. Çok yüksek miktarlarda kullanılmadıysa iyileşme hızlı olabilir.
Kardiyovasküler sistemdeki toksik etkiler, sistemik dolaşımdaki lidokainin yüksek
düzeylere çıkması durumunda ortaya çıkar. Bu durumda belirgin hipotansiyon,
bradikardi, aritmi ve kardiyovasküler kollaps görülebilir.
Genel anestezi altındaki hastalar veya benzodiyazepin veya barbiturat gibi ilaçlar ile
ileri sedasyon sağlanmış hastalar hariç, diğer hastalarda kardiyovasküler toksik
etkiler, genellikle merkezi sinir sistemi toksisitesinden sonra ortaya çıkar.
Akut toksisite tedavisi:
Akut sistemik toksisite belirtileri başladığında, lokal anesteziklerin uygulanmasına
derhal son verilmelidir.
Gerekli ilaçlar ve ekipman derhal sağlanmalıdır. Tedavideki hedef, oksijenizasyonun
devamının sağlanması, konvülsiyonların durdurulması ve kan dolaşımının
desteklenmesidir. Oksijen verilmeli ve gereken durumlarda yapay solunuma
başlanmalıdır. Konvülsiyonlar 15-30 saniye içinde kendiliğinden kesilmezse
ventilasyonun kolaylaştırılması amacı ile intravenöz yoldan 1-3 mg/kg tiopenton
sodyum veya 0.1 mg/kg diazepam (daha yavaş etki eder) verilmelidir. Uzun süreli
nöbetlerde hastanın solunumu ve oksijen alımı tehlikeye girmektedir. Kas
gevşeticilerin enjekte edilmesi ( 1 mg/kg süksinilkolin) hastanın ventilasyonu ve
oksijenizasyonu için daha uygun bir işlemdir, ancak bu durumda trakeal entübasyon
ve yapay solunum gerektiğinden sadece bu tür girişimlerde deneyimli olan kişiler
tarafından kullanılmalıdır.
Eğer kalp baskılanması ( hipotansiyon ve bradikardi) meydana gelirse, intravenöz
yoldan bir vasopressör ajan (5-10 mg efedrin) uygulanmalı ve gerekirse, 2-3 dakika
sonra tekrarlanmalıdır.
Kalp durması durumunda derhal kardiyopulmoner resüsitasyona başlanmalıdır. Lokal
asidozun düzeltilmesi, oksijen tedavisi, ventilasyon ve dolaşım desteği sürdürülmesi
gereken önemli işlemlerdir, çünkü hipoksi ve asidoz lokal anesteziklerin sistemik
toksisitesini artırabilir.
Çocuklara yaşları ve kiloları ile oranlı dozlar verilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Lokal anestezikler
ATC kodu: N01BB02
XYLOCAINE Pump Spray, mukoz membrana uygulanır ve mukozalarda yaklaşık 10-
15 dakika süren bir yüzeysel anestezi sağlar. Anestezik etkisi, uygulama bölgesine
bağlı olarak 1-5 dakika içinde başlar.
6(10)Lidokain, diğer lokal anestezikler gibi, sinir membranı boyunca sodyum iyonlarının
içeriye doğru hareketlerini önleyerek sinir lifi boyunca uyarı yayılımının tersinir
blokajına neden olur. Amid türevi lokal anesteziklerin sinir membranının sodyum
kanalları içinde hareket ettiği düşünülmektedir.
Lokal anestezik ilaçlar aynı zamanda beyin ve kalp kasındaki uyarılabilir
membranlarda benzer etkiler gösterir. Eğer aşırı miktarda ilaç hızla sistemik dolaşıma
girerse, santral sinir sistemi ve kardiyovasküler sistemlerden doğan toksisite
semptomları ve belirtileri gözlenir,
Santral sinir sistemi toksisitesi daha düşük plazma konsantrasyonlarında ortaya çıktığı
için genellikle kardiyovasküler etkilerden önce olur. Lokal anesteziklerin kalp
üzerindeki doğrudan etkileri yavaş iletim, negatif inotropizm ve en sonunda kalp
durmasıdır.
5.2 Farmakokinetik Özellikler
Genel özellikler
Emilim:
Lidokain mukoz membranlara topikal uygulama sonrası emilime uğrar. Emilim oranı
ve süresi uygulanan toplam doza ve ilacın konsantrasyonuna, uygulama alanının
özelliğine ve uygulamanın süresine bağlıdır. Genel olarak, topikal uygulanan lokal
anesteziklerin emilim oranı intratrakeal ve bronşiyal uygulamalardan çok daha
hızlıdır. Bu nedenle bu tür uygulamalar plazma konsantrasyonlarının ve dolayısıyla
konvülsiyon gibi toksik semptomların görülme riskinin artmasına neden olabilir.
Lidokain gastrointestinal kanaldan oldukça iyi emilir fakat, ilk geçiş metabolizmasına
geniş ölçüde maruz kalır.
Dağılım:
Lidokainin plazma proteinlerine bağlanması ilaç konsantrasyonuna bağlıdır ve
konsantrasyon arttıkça bağlanan fraksiyon azalır. Her ml’deki serbest bazın 1 ila 4
mikrogram konsantrasyonlarında, lidokainin %60 ila %80’i proteinlere bağlanır.
Plazma proteinine bağlanma baskın olarak alfa-1-glikoprotein’e olur. Kan-beyin
engelini ve plasental bariyeri muhtemelen pasif difüzyonla geçer.
Biyotransformasyon :
Lidokain esas olarak karaciğer yolu ile metabolize olur. ve metabolitler ve
değişmemiş ilaç böbrekler yoluyla itrah edilir.Biyotransformasyon, oksidatif N-
dealkilasyon, halka hidroksilasyonu, amid bağının ayrılması ve konjugasyonu kapsar.
N-dealkilasyon, major biyotransformasyon yolağı, ile monoetilglisin ksilid (MEGX)
ve glisin ksilidid(GX) ortaya çıkar. Bu metabolitlerin farmakolojik/toksikolojik
etkileri benzer fakat lidokainden daha az güçlüdür. İdrardaki temel metabolit 4-
hidroksi-2,6-dimetilanilin konjugatıdır.
7(10)Eliminasyon:
İntravenöz bolus şeklinde verilen lidokainin yaklaşık %90’ı metabolitleri şeklinde
atılır, %10’u ise değişmeden itrah edilir. Uygulandıktan sonra lidokainin ve MEGX’
in eliminasyon yarı ömrü sırası ile 1.5-2 ve 2.0 saattir. Hızlı metabolize olmalarından
ötürü farmakokinetikleri karaciğer fonksiyonlarındaki tüm değişikliklere duyarlıdır.
Doğrusallık/Doğrusal olmayan durum :
Veri yoktur.
Hastalardaki karakteristik özellikler
Karaciğer yetmezliği :
Karaciğer yetmezliği olan hastalarda ilacın yarılanma süresi iki kat veya daha fazla
artar.
Böbrek yetmezliği :
Böbrek yetmezliği lidokainin farmakokinetiğini etkilemez fakat, metabolitlerin
birikmesine yol açar.
Farmakokinetik/farmakodinamik ilişkiler :
Asidoz, santral sinir sistemi stimulanları ve depresanların kullanılması gibi faktörler
lidokainin santral sinir sistemi düzeylerini etkiler ve sistemik etkiler oluşmasına yol
açar. Objektif advers belirtilerin her ml’de 6.0 mikrogram serbest baz üzerinde artan
venöz plazma düzeyleri ile belirginliği artar.
5.3 Klinik öncesi güvenlilik verileri
5.3.1. Üreme toksikolojisi
Lidokain iyi bilinen bir etkin maddedir.
Hayvan çalışmalarında yüksek dozlarda lidokain sonrası ortaya çıkan toksisite santral
sinir sistemi ve kardiyovasküler sistemler üzerindeki etkilerden oluşmaktadır. Üreme
toksisitesi çalışmalarında ilaca bağlı advers etki gözlenmemiştir, lidokain in vitro
veya in vivo mutajenisite testlerinde mutajenik potansiyel göstermemiştir. Bu ilaç için
terapötik kullanım alanı ve süresinden dolayı lidokain ile kanser çalışmaları
yapılmamıştır.
Lidokain ile yapılan genotoksisite testleri mutajenik potansiyele dair bir kanıt
göstermemiştir. Lidokainin bir metaboliti olan 2,6-dimetilanilin, bazı genotoksisite
testlerinde zayıf aktivite kanıtı göstermiştir. 2,6-dimetilanilin metabolitinin kronik
maruziyeti değerlendiren klinik öncesi toksikoloji çalışmalarında karsinojenik
potansiyeli olduğu gösterilmiştir. Lidokainin aralıklı kullanımından hesaplanan
maksimum insan maruziyeti ile klinik öncesi çalışmalarda kulanılan maruziyetin
karşılaştırıldığı risk değerlendirmeleri klinik kullanım için geniş bir güvenlik aralığını
işaret etmektedir.
8(10)6. FARMASÖTİK ÖZELLİKLER
6.1 Yardımcı maddelerin listesi
Etanol (% 95)
Polietilen glikol
Muz aroması
Mentol
Sakarin
Saf su
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel uyarılar
25 C’ nin altındaki sıcaklıkta muhafaza ediniz.
6.5 Ambalajın niteliği ve içeriği
Kutuda ölçülü valfli renksiz cam şişe+ 1 adet plastik uygulama kanülü. Ölçülü sprey
pompası ile 50 ml cam sprey şişeleri (yaklaşık 500 spray dozu). Kutuda tek
kullanımlık yaklaşık 120 mm uzunluğunda plastik sprey ağızlığı vardır. İlave kısa
sprey ağızlıkları ayrıca mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
Sprey ağızlığı son pozisyonuna getirilmiştir. Daha fazla bükülmemelidir. Sprey
ağızlıkları tekrar kullanılmamalı ve kullandıktan hemen sonra atılmalıdır.
Kullanılmamış olan ürünler ya da atık materyaller “ Tıbbi atıkların kontrolü
yönetmeliği” ve “Ambalaj ve Ambalaj Atıklarının Kontrolü Yönetmelikleri”ne uygun
olarak imha edilmelidir.
7. RUHSAT SAHİBİ
AstraZeneca İlaç San.ve Tic.Ltd.Şti.
Büyükdere Cad.Yapı Kredi Plaza, B-Blok
Kat 4, Levent – İstanbul tarafından ithal edilmiştir
Tel : (0212) 317 23 00
Faks : (0212) 317 24 05
8. RUHSAT NUMARASI
105/19
9(10)9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 14.12.1998
Ruhsat yenileme tarihi : 14.12.2008
10. KÜB’ÜN YENİLENME TARİHİ
10(10)