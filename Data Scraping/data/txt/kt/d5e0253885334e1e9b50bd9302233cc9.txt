1  KULLANMA TALİMATI 
 
SEVOFLURANE -BAXTER % 100 inhalasyon çözeltisi  
Solunum yoluyla uygulanır.  
- Etkin  madde:  Her bir 250 mL SEVOFLURANE -BAXTER,  250 mL sevofluran içerir.  
- Yardımcı madde: Saf su. 
 
 
Bu Kullanma Talimatında:  
1. SEVOFLURANE-BAXTER nedir ve ne için  kullanilir?  
2. SEVOFLURANE-BAXTER kullanmadan önce dikkat edilmesi  gerekenler  
3. SEVOFLURANE-BAXTER nasıl  kullanılır?  
4. Olası yan etkiler  nelerdir?  
5. SEVOFLURANE-BAXTER'in  saklanması  
Başlıkları yer almaktadır.  
 
1. SEVOFLURANE -BAXTER nedir ve ne için  kullanılır?  
- SEVOFLURANE -BAXTER 250 mL alüminyum şişelerde kullanıma  sunulmuştur.  
- Her bir 250 mL SEVOFLURANE -BAXTER, 250 mL sevofluran  içerir.  
- SEVOFLURANE -BAXTER, renksiz berrak bir sıvıdır.  
- SEVOFLURANE -BAXTER, genel anestezikler olarak adlandırılan bir ilaç grubuna 
dahildir. Bu gruptaki ilaçlar, vücudun merkezi sinir sistemi aktivitesinin geçici olarak 
azaltılması yoluyla işle v görmektedir. Aktivitedeki bu azalma, cerrahi girişimin ağrı ya da 
rahatsızlık hissedilmeden uygulanmasına olanak sağlayan bilinç kaybı da dahil olmak 
üzere, vücutta tam bir duyu kaybına neden  olmaktadır.  
- SEVOFLURANE -BAXTER,  özel bir anestezi  makinasına  (vaporizatör)  konulduğunda 
soluduğunuz oksijen ile karışan bir gaza  dönüşür.  Bu ilacı kullanmaya başlamadan önce bu  KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
1. Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
2. Eğer ilave sorularınız olursa, lütfen doktorunuza veya eczacınıza danışınız.  
3. Bu ilaç kişisel olarak sizin için reçete edilmiştir, başkalarına  vermeyiniz.  
4. Bu ilacın  kullanımı sırasında  doktora veya hastaneye  gittiğinizde  bu ilacı kullandığınızı 
doktorunuza  söyleyiniz.  
5. Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  2  - SEVOFLURANE -BAXTER, solunan (inhalasyon),  bir anesteziktir  ve ameliyat sırasında 
erişkinlerde ve çocuklarda derin ve ağrısız bir uykuyu (genel anestezi) başlatmak ve 
devam ettirmek için  kullanılır.  
 
2. SEVOFLURANE -BAXTER’i kullanmadan önce dikkat edilmesi  gerekenler 
SEVOFLURANE -BAXTER'i aşağıdaki durumlarda  KULLANMAYINIZ  
Eğer;  
- Size önceden genel anestezi olmamanız gerektiği  söylendiyse,  
- SEVOFLURANE -BAXTER veya başka bir anestezi ilacına karşı alerjik  iseniz,  
- Sizin veya ailenizin herhangi bir ferdinin bir ameliyat sırasında malign hipertermi (vücut 
sıcaklığında hızlı artış ve şiddetli kas kasılmaları) adı verilen bir durum yaşadığını 
biliyorsanız,  
- Karaciğer sorunlarınız varsa ve daha önce genel anestezi aldıysanız, özellikle kısa bir 
dönem içinde genel anestezi tekrarlandı ise servis doktorunuza, cer rahınıza veya anestezi 
uzmanınıza söyleyiniz. Bazı anestezikler bazen ciltte ve gözlerde sararmaya (sarılık) yol 
açan karaciğer sorunlarına neden olabilirler.  
SEVOFLURANE -BAXTER'i aşağıdaki durumlarda DİKKATLİ KULLANINIZ  
 
Eğer;  
- QT uzaması (elektrokardiyogr afide [EKG] belirli bir zaman aralığında uzama) veya QT 
uzaması ile ilişkilendirilebilen torsades de pointes (spesifik bir kalp ritim bozukluğu 
tipidir) mevcut ise (SEVOFLURANE-BAXTER’in bunlara bazen neden olduğu  
bilinmektedir),  
- Eğer mitokondri ile ilgili bir hastalığınız  varsa,  
- Eğer nöbet riskiniz varsa ya  da eğilimli iseniz.  
Bu uyarılar geçmişteki herhangi bir dönemde dahi olsa sizin için geçerliyse lütfen  
doktorunuza danışın.  
Yukarıdakilere  ilave  olarak,  eğer SEVOFLURANE -BAXTER  çocuğunuza  uygulanıyor  ise ve 
aşağıda yer alan durumlar mevcut ise servis doktorunuza,  cerrahınıza veya anestezi 
uzmanın ıza söyleyiniz: 
Eğer;  
- Nöbet veya nöbet hastalığı (kriz) mevcut ise (SEVOFLURANE-BAXTER  nöbet  
riskini arttırabilir),  
- Pompe  hastalığı (metabolik  bir hastalık)  mevcut  ise (SEVOFLURANE -BAXTER  bazı 
durumlarda ciddi olabilen anormal kalp ritmine neden olabilir),  
- Duchenne musküler distrofisi gibi ciddi bir kas hastalığı mevcut  ise, 
- Mitokondriyal bir hastalık mevcut ise (doğuştan gelebilen bir hastalık olabilir ve kalp,  
beyin ve böbreklerdeki özel hücreleri etkileyebilir).  
Tüm ilaçlarda olduğu gibi, klinikteki hekiminize veya anestezi uzmanınıza hangi ilaç tedavilerini almakta olduğunuzu söylemeniz önemlidir. Bu durum, öz ellikle aşağıdaki ilaçları 
almakta iseniz önem taşımaktadır:  
- Amfetaminler  (uyarıcılar)  
- Beta blokerler,  kalsiyum  antagonistleri veya  verapamil  olarak  adlandırılan  ilaç (yüksek kan 3  basıncını ve belirli kalp rahatsızlıklarını tedavi etmek için  kullanılmaktadır)  
- İzoniazid (tüberküloz tedavisi için kullanılan bir  antibiyotiktir)  
- Sarı Kantaron  (St John’s  Wort)  (depresyon tedavisinde  kullanılan  yardımcı  bir bitkisel 
ilaçtır)  
- Dekonjestan ilaçlar  (efedrin) 
- Antidepresanlar (non -selektif monoamin oksidaz ( MAO ) inhibitörleri)  
- Kalsiyum  antagonistleri 
- Beta sempatomimetrik ajanlar (isoprenalin gibi) ve alfa -beta sempatomimetrik  ajanlar  
(adrenalin ve noradrenalin gibi) (sempatik sinir sistemine etkili ilaçlardır)  
- Benzodiazepinler (sakinleştirici olarak kullanılır) ve opioidler (ağrı kesici olarak 
kullanılır)  
 
SEVOFLURANE -BAXTER’in yiyecek ve içecek ile kullanılması 
SEVOFLURANE -BAXTER’in yiyecek ve içecek ile kullanılmasının herhangi bir etkisi 
yoktur.  
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamile olma olasılığınız var ise doktorunuza söyleyiniz.  
Hamilelerde kullanımı ile ilgili yeterli ve iyi kontrollü çalışmalar yoktur. Bundan dolayı 
sevofluran, hamilelerde ancak gerektiğinde doktorun önerisi ile  kullanılmalıdır.  
Emzirme  
İlacı kullanmadan önce doktorunuza veya eczacınıza danışınız.  
SEVOFLURANE -BAXTER’in  insan  sütüne  geçip  geçmediği  bilinmemektedir.  
SEVOFLURANE -BAXTER uygulamasını takiben 48 saat süre ile emzirmenin durdurulması 
ve bu aralıkta üretilen  sütün atılması tavsiye  edilir.  
Araç ve makine kullanımı üzerindeki etkiler:  
Diğer ajanlarla olduğu gibi, makina kullanmak gibi zihin açıklığı gerektiren aktivitelerin 
başarılması, genel anestezi sonrası bir müddet bozulabilir. SEVOFLURANE-BAXTER 
anestezisinden sonra doktorunuz kullanabileceğinizi söyleyene kadar araç ve tehlikeli makina 
kullanmayınız.  
SEVOFLURANE -BAXTER’in içeriğinde bulunan bazı yardımcı maddeler hakkında 
önemli bilgiler:  
SEVOFLURANE -BAXTER herhangi bir yardımcı madde içermemektedir.  
 
Diğer ilaçlar ile SEVOFLURANE -BAXTER'in birlikte kullanımı:  
- Benzodiazepin (sakinleştirici) ve opioidler (ağrı kesiciler) SEVOFLURANE-  
BAXTER’ın akciğer hava keselerindeki konsantrasyonunu azaltabilir.  
- Azotlu gaz (nitröz oksit) ile beraber kullanıldığında sevofluranın akciğer hava 
keselerindeki maksimum konsantrasyonu azalır.  
- SEVOFLURANE -BAXTER'in vücutta parçalanması, karaciğer enziminin (sitokrom P450 
(CYP)2E1)bilinen aktivite hızlandırıcıları (örn. izoniyazid ve alkol) ile artabilir.  
 4  - Damardan verilen anestezik (örn. propofol) kullanımı sonrasında SEVOFLURANE - 
BAXTER'in daha düşük konsantrasyonları gerekebilir.  
- SEVOFLURANE -BAXTER,  depolarize etmeyen  kas gevşeticilerin  yaptığı 
nöromusküler  blokajın  (sinir  kas kavşağında  sinir iletiminin  durdurulması),  hem 
yoğunluğunu hem de etki süresini etkiler.  
- Sevofluran ile kullanılan adrenalin (epinefrin) ve noradrenalin (norepinefrin) anormal kalp 
ritimlerine neden  olabilir.  
- Ameliyatlarda yaygın olarak kullanıldığı üzere sevofluran uygulaması barbitüratlar 
(yatıştırıcı ilaçlar) ile  geçimlidir.  
- SEVOFLURANE -BAXTER ve dolaylı etki gösteren sempatomimetik (sempatik 
aktiviteyi arttıran ilaçlar) ürünlerin (amfetaminler, efedrin) eş zamanlı kullanımında akut 
hipertansif epizot (ani yüksek tansiyon ata ğı) riski bulunmaktadır.  
- Beta-blokerler, kalsiyum antagonistleri veya Verapamil adı verilen bir ilaç (yüksek 
tansiyon ve belirli kalp hastalıklarının tedavisinde kullanılır) , kalp atım hızında azalmaya 
neden olabilir.   
- Uzun  süre Sarı Kantaron  (St. John's  Worth)  ile tedavi  gören  hastalarda halojene edilmiş 
inhalasyon anestezikleri ile anesteziden kaynaklanan ciddi hipotansiyon (kan basıncında 
düşme) ve geç uyanma bildirilmiştir.  
- Selektif olmayan monoamin oksidaz (MAO) inhibitörleri (bir antidepresan tipi), 
sevofluran ile birlikte kullanıldığında düş ük kan basıncı ya da yüksek kan basıncı 
dönemlerine yol  açabilir.  
- Sevofluran ile birlikte kullanılan suksinilkolin (kas gevşetici), potasyum  düzeylerinde  
fatal olaylara yol açan bir artışa neden olabilir.  
- Verapamil ve sevofluran eş zamanlı uygulandığında atriyoventriküler iletimin (kalpteki 
sinyal iletimin) bozulduğu gözlemlenmiştir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa, lütfen doktorunuza bunlar hakkında bilgi veriniz.  
 
3. SEVOFLURANE -BAXTER nasıl  kullanılır?  
Uygun kullanım ve doz/uygulama sıklığı için talimatlar:  
SEVOFLURANE -BAXTER, size daima bir anestezi uzmanı tarafından uygulanacaktır.  
Alacağınız SEVOFLURANE -BAXTER dozuna anestezi uzmanınız tarafından karar 
verilecektir ve yaşınıza, kilonuza ve ameliyatınızın türüne göre değişecektir.  
SEVOFLURANE -BAXTER’in hoş bir kokusu vardır ve çok hızlı ve rahat bir şekilde uykuya 
dalarsınız.  
Uygulama yolu ve metodu:  
Anestezi başlangıcında uykuya geçme  
Bazen hastalardan bir maske yoluyla SEVOFLURANE -BAXTER gazını içlerine çekmeleri 
istenebilir ama genellikle SEVOFLURANE-BAXTER almadan önce uykuya girmeleri için başka bir anestezik madde enjeksiyon yoluyla verilecektir.  
Anestezi süresince uykuda kalma  
Bir anestezi  uzmanı  gözleminde, operasyon süresince maske ile sevofluran solumaya 
devam edeceksiniz.  5  Anestezi sonrası uyanma  
Anestezi uzmanı tarafından sevofluran solumanız durdurulduğunda, birkaç dakika içerisinde 
uyanacaksınız.  
Değişik yaş grupları:  
Çocuklarda kullanımı:  
SEVOFLURANE -BAXTER, anestezi uzmanı tarafından hastanın yaşı dikkate alınarak 
uygulanacaktır.  
 
Yaşlılarda kullanımı:  
SEVOFLURANE -BAXTER, anestezi uzmanı tarafından hastanın yaşı dikkate alınarak 
uygulanacaktır.  
 
Özel kullanım durumları :  
Böbrek/karaciğer yetmezliği:  
Böbrek/karaciğer yetmezliğiniz varsa uzman doktorunuzla konuşunuz.  
 
Eğer SEVOFLURANE-BAXTER’ ’in etkisinin çok güçlü veya zayıf olduğuna dair bir 
izleniminiz var ise doktorunuz veya eczacınız ile konuş unuz.  
 
Kullanmanız gerekenden daha fazla SEVOFLURANE -BAXTER kullandıysanız:  
Uzman doktor tarafından uygulanacağından ilgili  değildir.  
SEVOFLURANE -BAXTER’i kullanmayı unutursanız  
Uzman doktor tarafından uygulanacağından geçerli  değildir.  
SEVOFLURANE -BAXTER ile tedavi sonlandırıldığındaki oluşabilecek etkiler:  
Uzman doktor tarafından uygulanacağından geçerli değildir.  
  
4. Olası yan etkiler  nelerdir?  
Tüm ilaçlar gibi, SEVOFLURANE -BAXTER'in içeriğinde bulunan maddelere duyarlı olan 
kişilerde yan etkiler olabilir.  
 
Bu yan etkiler operasyonunuz sırasında ve sonrasında meydana gelebilir.  
Kendinizi iyi hissetmiyorsanız servis doktorunuz ya da anestezi uzmanınıza danışmanız  
önemlidir.  
Sevofluran ile görülen aşağıdaki yan etkiler ciddidir ve operasyon sırasında bunlara 
gerekliliğe göre anestezistiniz veya cerrahınız müdahale edecektir.  
 
Aşağıdakilerden biri olursa SEVOFLURANE -BAXTER kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz :  
• Kalp atışında yavaşlama (bradikardi)  
• Boğaz spazmı (boğazda daralma hissi)  6  • Ameliyatınız sırasında anestezistiniz tarafından yakından izlenecek ve  ameliyattan 
sonra baş dönmesi ile tanınabilecek kalp  rahatsızlıkları.  
• Aşırı  duyarlılık  tepkisi (anaflaktik  veya anaflaktoid reaksiyonlar),  kızarıklık,  yüzün 
şişmesi, hırıltı gibi belirtilerin olduğu alerjik  reaksiyonlar  
• Genel anestezi sırasında vücut ısısının aşırı derecede artması (malign  hipertermi)  
• Hırıltı ve nefes  darlığı 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
SEVOFLURANE_BAXTER' e karsı ciddi alerjiniz var demektir. Acil tıbbi müdahaleye veya 
hastaneye yatırılmanıza gerek olabilir.  
Yan etkilerin sıklığı aşağıdaki şekilde sınıflandırılmıştır: 
Çok yaygın :10 hastanın en az birinde  görülebilir.  
Yaygın :10 hastanın birinden az fakat 100 hastanın birinden fazla görülebilir.  
Yaygın olmayan:100 hastanın birinden az fakat 1.000 hastanın birinden fazla  görülebilir.  
Seyrek :1.000 hastanın birinden az fakat 10.000 hastanın birinden fazla görülebilir.  
Çok seyrek :10.000 hastanın birinden az görülebilir.  
Bilinmiyor :Eldeki verilerden ha reketle tahmin edilemiyor.  
 
Diğer yan etkiler:  
Çok yaygın:  
- Huzursuzluk (ajitasyon)  
- Düşük kan basıncı  (hipotansiyon)  
- Öksürme  
- Bulantı 
- Kusma  
Yaygın:  
- Uyuklama  (somnolans)  
- Baş dönmesi  
- Baş ağrısı  
- Kalp atışında hızlanma  (taşikardi)  
- Yüksek kan basıncı (hipertansiyon)  
- Yavaş, yüzeysel nefes alıp verme (solunum depresyonu)  
- Gırtlak ve boyun kaslarının kasılması  (larengospazm)  
- Salya artışı (hipersekr esyon)  
- Üşüme  
- Ateş (pireksi)  
- Vücut ısısının normalin altına düşmesi (hipotermi)  
- Anormal şeker (glukoz)  seviyesi  
- Anormal karaciğer fonksiyon testi* 
- Anormal beyaz kan hücre  sayımı  
- Artmış karaciğer enzimi (aspartat aminotransferaz)  7  - Artmış kan florür  düzeyi** 
- Delirium  (hezeyan)  
 
Yaygın olmayan:  
- Akyuvar (beyaz kan hücreleri) sayısında artış  (lökositoz)  
- Akyuvar (beyaz kan hücreleri) sayısında azalma (lökopeni). Beyaz kan hücrelerinin 
sayısında bir azalma, baş dönmesi, yorgunluk, halsizlik, ağız ülserleri ve enfeksiyona  
eğilimi ile ilişkili olabilir.  
- Zihin  karışıklığı 
- Kalp atım düzensizliği (aritmi)  
- Tam kalp bloğu (tam atriyoventriküler blok)  
- Birkaç farklı kalp ritim bozuklukları (atriyal fibrilasyon, ventriküler ekstrasistol, 
supraventriküler ekstrasistol, ekstrasistol)  
- Nefes kesilmesi  (apne)  
- Oksijen yetmezliği 
- Astım  
- İdrara çıkm ada zorluk  
- İdrarda şeker  (glukozüri)***  
- Böbrek fonksiyon testlerinde anormallik*  
- Artmış karaciğer enzimi (alanin aminotransferaz)  
- Artmış kan kreatinin  
- Artmış kan laktat dehidro genaz (LDH)  
Bilinmiyor:  
- Kasılmalar  (konvülsiyonlar) , özellikle çocuklarda  
- İstenmeyen seğirme ve sıçrama hareketleri  (distoni)  
- Kalp durması, ritm  bozukluğu 
- QT uzaması ile ilişkilendirilebilen torsades de pointes (spesifik bir kalp  ritim  bozukluğu 
tipidir)  
- Akciğerlerde bronşların istenmeyen şekilde kasılması  (bronkospazm)  
- Solunum güçlüğü (dispne)  
- Akciğerlerde sıvı birikmesi (pulmoner  ödem)  
- Akut böbrek yetmezliği, koyu renkli  idrar  
- Hepatit 
- Karaciğer  yetmezliği 
- Karaciğer dokularında yıkım, inflamasyon, gözlerde sararma  
- Döküntü 
- Kurdeşen (ürtiker)  
- Kaşıntı 
- Egzama (kontakt  dermatit)  
- Şişkin  yüz 
- Kas seğirmesi  
- Göğüs  rahatsızlığı 
 
* Eğer kan testiniz varsa , size  yükselmiş karaciğer enzimleri, yükselmiş kreatinin veya 
yükselmiş beyaz kan hücresi seviyeleriniz olduğu söylenebilir . Bu durum , normalde  8  herhangi bir belirtiye neden olmayacaktır.  
** Sevofluran vücutta parçalandığı için kandaki florür seviyeleri anestezi sırasında veya 
sonrasında  hafifçe yükselebilir. Fakat bu seviyelerin zararlı  olduğu düşünülmem ektedir  
ve çok geçmeden normale dönerler.  
*** İdrar testi yaptırırsanız size idrarınızda glukoz olduğu söylenebilir. Bu durum, normalde 
herhangi bir belirtiye neden olmayacaktır.  
Bunların hepsi ciddi yan etkilerdir. Acil tıbbi müdahale gerekebilir.  
Çok seyrek olarak, kalp atışlarının durduğu durumlarda kalbin durması rapor edilmiştir.  
Ameliyattan sonra bazı çocuklarda, kan potasyum düzeylerinde değişiklikler  nedeniyle, 
yaşamı tehdit edici olabilen düzensiz  kalp ritimlerine sahip olabilirler.  
Pompe hastalığı olan çocuklarda  izole kalp ritim problemleri vakaları bildirilmiştir.   
Anestezi altındayken oluşabilecek diğer yan etkiler gerekirse doktorunuz tarafından 
yönetilecektir.  
SEVOFLURANE -BAXTER kullanımından sonra birkaç dakika içinde kendinize gelir veya  
uyanırsınız.  Özellikle  çocuklar,  uyandıktan sonra  huzursuz  olabilir.  Eğer, fazladan ağrınız var 
ise doktorunuza veya anestezistinize söyleyiniz.  SEVOFLURANE - BAXTER anestezisi 
aldıktan sonra başka olağan dışı veya beklenmedik belirtiler ortaya çıkarsa bunları derhal 
servis doktorunuza veya anestezi uzmanınıza söyleyiniz.  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuza veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana  gelmesi 
durumunda  hekiminiz,  eczacınız veya hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. SEVOFLURANE -BAXTER'in  saklanması  
SEVOFLURANE-BAXTER'i çocukların  göremeyeceği,  erişemeyeceği  yerlerde ve 
ambalajında saklayınız.  
30°C altındaki oda sıcaklığında saklayınız. Dondurmayınız. Kapağı sıkıca kapalı tutunuz.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SEVOFLURANE -BAXTER'i kullanmayınız.  
Eğer üründe/ambalajında bozukluklar fark ederseniz SEVOFLURANE -BAXTER'i 
kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Ç evre ve Şehircilik 
Bakanlığınca belirlenen toplama sistemine veriniz.  
 
 9  Ruhsat  sahibi:  
Baxter Turkey Renal Hizmetler A.Ş.  
Sarıyer -İSTANBUL  
 
Üretim yeri:  
Baxter Healthcare Corp. Puerto Rico / ABD  
 
Bu kullanma talimatı ................../...................../................... tarihinde onaylanmıştır.  
 
 
  
 
 
  
 
 
  
 
 
 
 
 
 
  
 
 
  
 
 
 
 
 
 
  
 
  
 