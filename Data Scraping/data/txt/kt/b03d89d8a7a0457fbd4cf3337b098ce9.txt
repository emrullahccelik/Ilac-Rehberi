   1/9 KULLANMA TALİMATI  
 
NAZOFİX® %0.05 burun spreyi, süspansiyon   
Buruna uygulanır.  
 
• Etkin madde : Her bir püskürtme 50 mikrogram mometazon furoat içerir.  
• Yardımcı maddeler : Mikrokristalin selüloz RC 591 ( Mikrokristalin selüloz+ Karboksimetil 
Selüloz Sodyum ), gliserol  (%85), sitrik asit monohidrat, sodyum sitrat, polisorbat 80, 
benzalkonyum klorür, feniletil alkol, saf su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. NAZOFİX  nedir ve ne için kullanılır?  
2. NAZOFİX ’i kullanmadan önce dikkat edil mesi gerekenler  
3. NAZOFİX  nasıl kullanılır?  
4. Olası yan etkiler nelerdir?  
5. NAZOFİX ’in saklanması  
 
Başlıkları yer almaktadır.  1. NAZOFİX nedir ve ne için kullanılır ? 
NAZOFİX
® %0.05 burun spreyi, süspansiyon; 140 püskürtme için 18 g süspansiyon içeren 
manuel doz ayarlı nazal aplikatörlü polietilen plastik şişede ambalajlanır ve kortikosteroidler 
adı verilen bir ilaç grubuna dahil olan mometazon furoat içerir. Mometazon furoat bazı 
sporcular tarafından hatalı kullanılan ve tabletler veya enjeksiyonlarla alınan "anabolik steroidler" ile karıştırılmamalıdır. Mometazon furoatın küçük  miktarları burun içine 
püskürtüldüğü zaman, burundaki iltihabı, kaşıntıyı, tıkanıklığı ve hapşırığı gidermeye yardımcı olur.  
 
NAZOFİX 6 yaş ve üzeri çocuklarda ve erişkinlerde saman nezlesi (mevsimsel alerjik rinit 
olarak da bilinir) ve yıl boyu devam eden rinit (burun iltihabı) semptomlarının tedavisinde kullanılır.  
    2/9 NAZOFİX, erişkinler ve 12 yaş ve üzerindeki adolesanlarda mevsimsel alerjik rinitin 
profilaksisinde (önlenmesinde) endikedir.  
 
NAZOFİX, 2- 6 yaş arasında alerjik rinit tanısı almış olan çocuklarda kullanılabilir.  
 
Profilaktik tedaviye polen mevsiminin beklenen başlangıcından 2- 4 hafta önce başlanmalıdır.  
 
NAZOFİX 18 yaş ve üzeri erişkinlerde nazal polip (iyi huylu ur) tedavisinde de kullanılır.  
 NAZOFİX, erişkinlerde kronik rinosinüzit tedavisinde ve 12 ya ş ve üzeri çocuklarda ve 
erişkinlerde akut rinosinüzitte (bakterilerin e şlik ettiği rinosinüzitte antibiyotiğe ek olarak) 
kullanılır.  
 Saman nezlesi ve yıl boyu devam eden rinit nedir?  Yılın belirli dönemlerinde ortaya çıkan saman nezlesi ağaç, çimen, ot polenleri ve ayrıca küf ve 
mantar sporlarının solunmasından kaynaklanan alerjik bir reaksiyondur.  
 
Yıl boyu devam eden rinit, ev tozu akarları, hayvan tüyü kepeği, kuş tüyü ve belirli gıdalar dahil 
çeşitli maddelere karşı duyarlılıktan kaynaklanabilir. Bu alerjiler burun akıntısı ve hapşırığa 
neden olur ve burun mukozasında şişliğe bağlı olarak burunda tıkanıklık hissine yol açar. 
NAZOFİX burundaki şişliği ve tahrişi azaltır ve böylelikle, hapşırık, burun kaşıntısı, akıntısı 
ve tıkanıklığını giderir.  
 
Rinosinüzit nedir?  
Rinosinüzit; burun tıkanıklı ğı, akıntı, yüzde a ğrı gibi şikayetlerle seyreden, burun ve paranazal 
sinüslerin inflamasyonudur. 
 
Burun polipleri nedir?  
Burun polipleri burun mukozasının üzerindeki küçük oluşumlardır ve genellikle her iki burun deliğinde görülürler. Ana belirti burunda tıkanıklık hissidir ve burundan nefes almayı 
etkileyebilir. Genize akıntı olarak hissedilen burun akıntısı ve tat ve koku duyumu kaybı da 
görülebilir. NAZOFİX burundaki iltihabı azaltır ve poliplerin kademeli olarak küçülmesini 
sağlar.  
  
2. NAZOFİX’ i kullanmadan önce dikkat edilmesi gerekenler  
NAZOFİX ’i  aşağıdaki durumlarda  KULLANMAYINIZ  
Eğer:  
• Mometazon furoat veya ilacın herhangi bir bileşenine karşı alerjikseniz (aşırı duyarlılığınız var ise),  
• Bir burun enfeksiyonu geçiriyorsanız , nazal spreyi kullanmaya başlamadan önce 
enfeksiyonun iyileşmesini beklemelisiniz.  
• Yakın tarihte bir burun ameliyatı veya burun yaralanması geçirdiyseniz, nazal spreyi kullanmaya başlamadan önce burnunuzdaki yaranın iyileşmesini beklemeniz gerekir.  
    3/9 NAZOFİX ’i  aşağıdaki durumlarda  DİKKATLİ KULLANINIZ  
Eğer:  
• Daha önce tüberküloz (verem hastalığı) geçirdiyseniz veya tüberkülozunuz varsa,  
• Gözünüzde herpes simpleks (virüs) enfeksiyonu varsa,  
• Başka herhangi bir enfeksiyonunuz varsa,  
• Ağızdan veya enjeksiyon yoluyla başka kortikosteroid ilaçlar alıyorsanız,  
• Alerji için ağızdan veya enjeksiyonla kortikosteroid ilaçlar alıyorsanız, doktorunuz 
NAZOFİX kullanmaya başlamadan önce bunları bırakmanızı tavsiye edebilir. Bazı kişiler 
ağızdan veya enjeksiyonla aldıkları kortikosteroidleri bıraktıklarında kas veya eklem  ağrısı, 
güçsüzlük ve depresyon gibi bazı istenmeyen etkilerle karşılaşabilirler. Bu olayları 
yaşarsanız doktorunuza bildiriniz; doktorunuz nazal spreyi kullanmaya devam edip etmemeniz konusunda size tavsiyede bulunacaktır. Ayrıca gözlerde kaşıntı, sulanma  veya 
deride kaşıntı veya kızarıklık gibi başka alerjiler de yaşayabilirsiniz. Bu etkilerden herhangi biriyle karşılaşır ve endişeye kapılırsanız, doktorunuza danışmalısınız.  
• Kistik fibrozunuz varsa.  
 
Kortikosteroid burun spreyleri uzun süre yüksek dozlarda kullanıldığında çocuklarda büyüme 
hızının yavaşlaması gibi bazı yan etkilere neden olabilir. Nazal kortikosteroidlerle uzun süreli tedavi gören çocukların boylarının düzenli olarak izlenmesi ve herha ngi bir değişiklik olursa 
doktorlarına bildirilmesi önerilir.  
 NAZOFİX kullanırken, kızamık veya su çiçeği hastalığı olan kişilerle temas etmekten 
kaçınınız. Bu enfeksiyonları geçirmekte olan kişilerle temas ederseniz doktorunuza söyleyiniz.  
 
Bu uyarılar geçmişteki herhangi bir dönemde dahi olsa sizin için geçerli ise lütfen doktorunuza danışınız. 
 
NAZOFİX ’i n yiyecek ve içecek ile kullanılması  
NAZOFİX gıdalarla birlikte veya ayrı olarak alınabilir.  Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya çocuk sahibi olmayı planlıyorsanız, NAZOFİX’i doktorunuz söylemedikçe kullanmamalısınız.  
 Diğer nazal kortikosteroid preparatları ile olduğu gibi NAZOFİX’in gebe kadınlarda kullanımına karar verilirken anne ve fetüse verilebilecek olası zararlar, beklenen yararlarla  
karşılaştırılmalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.   
     4/9 Emzirme  
İlacı kullanmadan önce doktorunuza veya eczacınıza danışınız.  
Emziriyorsanız veya bebeğinizi emzirmeyi düşünüyorsanız, NAZOFİX almadan önce 
doktorunuza danışmalısınız. Diğer nazal kortikosteroid preparatları ile olduğu gibi 
NAZOFİX’in emziren kadınlarda kullanımına karar verilirken anne ve bebeğe verilebilecek olası zararlar, beklenen yararlarla karşılaştırılmalıdır.  
 
Araç ve makine kullanımı  
NAZOFİX ’ in araç ve makine kullanımı üzerine etkisi bilinmemektedir.  
 
NAZOFİX ’i n içeriğinde bulunan bazı yardımcı maddeler hakkında önemli bilgiler  
NAZOFİX 1 gr’da 0.2 mg’a eşdeğer benzalkonyum klorür içermektedir.
 Benzalkonyum klorür 
özellikle uzun süreli kullanımda burun içinde tahrişe veya şişkinliğe neden olabilir.   
 
Diğer ilaçlar ile birlikte kullanımı  
Doktorunuza aldığınız reçeteli ve reçetesiz ilaçlar ve bitkisel katkılar dahil tüm ilaçları bildirin. 
Bazı ilaçlar NAZOFİX’in etki mekanizmasını değiştirebilir veya NAZOFİX diğer ilaçlarınızın etki mekanizmasını değiştirebilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. NAZOFİX n asıl kullanılır?  
NAZOFİX’i  her zaman doktorunuzun size söylediği şekilde kullanınız. Emin olmadığınız 
zaman doktorunuza veya eczacınıza danışınız. Spreyi doktorunuzun söylediğinden daha uzun 
süre veya daha sık kullanmayın ve daha yüksek doz almayın.  
 
Uygun kullanım ve doz/uygulama sıklığı için talimatlar:  
• Saman nezlesi ve yıl boyu devam eden rinit  
Erişkinler ve 12 yaşından büyük çocuklar:  
Erişkinler (yaşlı hastalar dahil) ve 12 yaşından büyük çocuklarda klasik doz her burun deliğine 
günde bir kez iki püskürtmedir.  
Belirtileriniz kontrol altına alındıktan sonra doktorunuz her burun deliğinize günde sadece bir 
kez püskürtmenizi tavsiye edebilir.  
 Kendinizi daha iyi hissetmeye başlamazsanız, doktorunuza danışmalısınız. Doktorunuz en fazla günlük dozu günde bir kez her burun deliğine dört püskürtmeye yükseltebilir. Semptomlarınız kontrol altına alındıktan sonra doktorunuz dozu günde bir kez her burun deliğinize iki 
püskürtmeye düşürmenizi önerebilir.  
2-11 yaş arası çocuklar : 
Klasik doz her burun deliğine günde bir kez bir püskürtmedir.     5/9 Nazal steroidlerin uzun süre yüksek dozlarda kullanımı çocuklarda büyüme hızının 
yavaşlamasına neden olabilir. Doktorunuz çocuğunuzun boyunu tedavi döneminde zaman zaman ölçebilir ve herhangi bir etki görülürse dozu azaltabilir.  
Saman nezlesi şikayetleriniz kötüleşirse, doktorunuz polen mevsimi başlamadan 2- 4 hafta önce 
NAZOFİX  kullanmaya başlamanızı söyleyebilir; bu, saman nezlesi semptomlarının ortaya 
çıkmasını önlemeye yardımcı olacaktır. Özellikle gözlerinizde kaşıntı veya tahriş varsa, doktorunuz NA ZOFİX  ile birlikte başka tedaviler kullanmanızı tavsiye edebilir. Polen 
mevsiminin sonunda saman nezlesi belirtileriniz iyileşebilir ve ondan sonra tedaviye ihtiyacınız olmayabilir.  
• Nazal polipler  
18 yaş ve üzeri erişkinlerde klasik başlangıç dozu günde bir kez her iki burun deliğine iki 
püskürtmedir.  
Semptomlar 5 -6 hafta içinde kontrol altına alınamazsa doz, günde iki kez her iki burun deliğine 
iki püskürtmeye çıkarılabilir. Semptomlar kontrol altına alındıktan sonra, doktorunuz dozu, 
semptomları kontrol eden en düşük doza düşürmenizi isteyecektir.  
Günde iki kez uygulamayla 5- 6 hafta içinde semptomlarda hiçbir iyileşme olmazsa, NAZOFİX  
yerine kullanılabilecek diğer tedavileri görüşmek üzere doktorunuza başvurmalısınız.  
• Rinosinüzit:  
12 ya ş ve üzeri çocuklarda ve eri şkinlerde önerilen günlük doz her burun deli ğine günde 1 kez  
2 püskürtmedir. Semptomlar yeterince kontrol altına alınamazsa günlük doz her burun deli ğine 
günde 2 kez 2 püskürtmeye yükseltilebilir.  
 
Uygulama yolu ve metodu:  
Nazal spreyin  kullanıma hazırlanması:  
NAZOFİX Burun Spreyi’nde burnu koruyan ve temiz kalmasını sağlayan plastik  kapa k vardır. 
Spreyi kullanmadan önce bu kapağı çıkarınız ve kullandıktan sonra takınız.  Sprey pompasının ucunu delmeyiniz. 
 
İlk kullanımda, sprey pompasını ayarlamak için, ilaç, düzgün bir şekilde püskürdüğü 
görülünceye kadar, genellikle 10 kez püskürtülmelidir:  
1. Her kullanımdan önce iyice çalkalanmalıdır.  2. İşaret parmağınızı ve orta parmağınızı burnun her iki yanına ve başparmağınızı şişenin altına yerleştiriniz.  
3. Şişeyi burun deliğinizden uzaklaştırınız ve parmaklarınızı bastırarak spreyi püskürtünüz.  
 
   6/9 Sprey pompası 14 gün veya daha uzun bir süre kullanılmamışsa, kullanımdan önce sprey 
pompasını ayarlamak için, ilaç, düzgün bir şekilde püskürdüğü görülünceye kadar, genellikle 2 kez püskürtülmelidir. 
 
Kullanma talimatı  
1. Şişeyi yavaşça çalkalayınız ve plastik kapağını çıkarınız (Şekil 1).  
 
 
            
Şekil 1  
2. Burnunuzu yavaşça temizleyiniz.  
3. Burun deliğinin birini kapatarak sprey pompasının ucunu diğer burun deliğinize 
yerleştiriniz (Şekil 2). Başınızı hafifçe öne eğerken şişeyi dik tutunuz.  
 
            
  Şekil 2 
4.Burnunuzdan yavaşça nefes almaya başlayınız ve nefesinizi içeri çekerken parmaklarınızla 
BİR kere bastırarak burnunuza püskürtünüz.  
5. Nefesinizi ağzınızdan veriniz. 4’üncü basamaktaki işlemi aynı burun deliğine bir kez daha 
tekrarlayınız.  
6. Şişeyi burun deliğinden uzaklaştırınız ve nefesinizi ağzınızdan veriniz.  
7. Diğer burun deliği için 3’ten 6’ıncı basamağa kadar olan işlemleri tekrarlayınız.  
Spreyi kullandıktan sonra temiz bir mendil veya kağıt mendil ile ağzını siliniz ve kapağını 
kapatınız.  
 
Nazal Sprey’in temizlenmesi  
Nazal spreyinizi düzenli temizlemeniz önemlidir yoksa düzgün çekemeyecektir. Plastik kapağı  
kaldırınız ve sprey pompasını açınız. Sprey pompasını ve kapağ ı sıcak suda yıkayın ve kurutun. 
Sprey pompasının ucunu iğne ya da başka bir keskin objeyle delmeye çalışmayınız; çünkü bu işlem pompaya zarar verecek ve doğru ilaç dozunu almanızı engelleyecektir. Sıcak bir yerde kurumaya bırakın. Spreyi şişenin içine iti n ve plastik  kabı yerleştirin. Spreyi temizledikten 
sonra, ilk kez kullanırken, ilaç düzgün bir şekilde püskürdüğü görülünceye kadar, 2 kez 
püskürtülmelidir  
 
Değişik yaş grupları:  
Çocuklarda kullanımı: Süt çocuğu ve küçük çocuklarda zorunlu kalınmadıkça kullanımı 
önerilmemektedir.  Çocuklarda bu ilacın kullanımında, bir yetişkin yardımcı olmalıdır.  
Yaşlılarda kullanımı: Özel bir kullanım durumu mevcut değildir.   
 
   7/9 Özel kullanım durumları:  
Böbrek/karaciğer yetmezliği: Böbrek ya da karaciğer yetmezliği olan hastalar için veri 
bulunmamaktadır.  
Eğer NAZOFİX'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz .  
 
Kullanmanız gerekenden daha fazla NAZOFİX kullandıysanız:  
NAZOFİX’den kullanmanız gerekenden fazlasını kullanmışsanız bir doktor veya eczacı ile konuşunuz.  Steroidleri uzun süre ya da yüksek miktarlarda kullanırsanız nadiren bazı hormonlarınızı etkileyebilir. Çocuklarda büyüme ve gelişmeyi engelleyebilir.  
NAZOFİX’i  kullanmayı unutursanız:  
İlacınızı tavsiye edilen şekilde almaya çalışınız.  
Nazal spreyi doğru zamanda kullanmayı unuttuğunuzda, hatırladığınız anda kullanınız ve daha 
sonra normal kullanıma devam ediniz.  
Unutulan dozları dengelemek için çift doz almayınız.  NAZOFİX ile tedavi sonlandırıldığındaki oluşabilecek etkiler  
Bazı hastalarda NAZOFİX ilk dozdan 12 saat sonra semptomları gidermeye başlar; ancak 
tedavinin tam yararı iki güne kadar görülmeyebilir. Nazal spreyinizi düzenli kullanmanız çok önemlidir. Doktorunuz size söylemedikçe, kendinizi daha iyi hissetseniz bile tedavinizi durdurmayınız .  
 
Bu ürünle ilgili başka sorularınız olursa doktorunuza veya eczacınıza sorunuz.  4. Olası yan etkiler nelerdir? Tüm ilaçlar gibi NAZOFİX' in içeriğinde bulunan maddelere duyarlı olan kişilerde yan etkiler  
olabilir.   Asağıdakilerden biri olursa, NAZOFİX'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne basvurunuz:  
Seyrek: Burun içine (intranazal) uygulamasından sonra ani aşırı duyarlılık reaksiyonu 
(bronkospazm (bronşlarda spazm), dispne (nefes darlığı) gibi) meydana gelebilir.  
Çok seyrek: Anaflaksi (aşırı duyarlılık reaksiyonu) ve anjiyoödem (deride kaşıntılı durum) bildirilmiştir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise NAZOFİX ’e karşı ciddi allerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
Diğer yan etkiler:  
Yan etkiler aşağıdaki kategorilerde gösterildiği şekilde tanımlanmıştır:  
    8/9 Çok yaygın:  10 hastadan en az 1'inde görülür.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1000 hastanın birinden fazla görülebilir.  
Seyrek:  1.000 hastanın birinden az görülebilir, fakat 10.000 hastanın birinden 
fazla görülebilir.  
Çok seyrek:  10.000 hastanın birinden az görülebilir  
Bilinmiyor:  Eldeki verilerden hareketle tahmin edilemiyor.  
 
• Klinik çalışmalarda alerjik rinitli yetişkin ve adolesan hastalarda rapor edilen tedaviye 
bağlı istenmeyen olaylar aşağıda belirtilmiştir:  
 
Yaygın: Epistaksis (burun kanaması), farenjit (boğaz iltihabı), nazal (burunda) yanma, nazal 
iritasyon (burunda tahriş), nazal ülserasyon (burunda ülserleşme), hapşırık, baş ağrısı  
 Bilinmiyor: Çocuklarda uzun süreli kullanımda büyüme hızında yavaşlama, göz basıncında 
artışa (glokom) bağlı olarak görme bozuklukları  
 Nazal kortikosteroidler ile uzun süreli tedavi alan çocukların boy uzunluğunun düzenli takip edilmesi önerilir.  
 Epistaksis (burun kanaması) genelde hafif şiddette olup kendiliğinden geçmiştir. İnsidansı (görülme sıklığı) plaseboya (içinde etkin madde olmayan ilaca) kıyasla daha yüksek (%5) olmakla birlikte karşılaştırılan aktif kontrol nazal kortikosteroidlerle (%15 ’e kadar) 
kıyaslanabilir veya daha düşüktür. Diğer tüm etkilerin insidansı plasebo ile karşılaştırılabilir oranlardadır.  
 Pediyatrik hastalarda, yan etki insidansı, ör. Baş ağrısı (%3), epistaksis (%6), burunda iritasyon (%2) ve hapşırma (%2) plasebo ile kıyaslanabilir düzeydedir.  
 
• Burun polipleri (iyi huylu ur): Burun polipleri için tedavi edilen hastalarda, istenmeyen 
olayların görülme sıklığı, plaseboyla kıyaslanabilir nitelikte olup alerjik rinitli hastalarda 
gözlemlenenler ile benzerdir. Polipler için yürütülen klinik çalışmalar da hastaların %1 
veya daha fazlasında bildirilen tedaviye bağlı istenmeyen olaylar şunlardır:  
 
Çok yaygın: Burun kanaması günde iki kez 200 mikrogram ile çok yaygın  
 
Yaygın: Üst solunum yolu enfeksiyonu günde bir kez 200 mikrogram ile, burun kanaması günde bir kez 200 mikrogram ile, boğaz iritasyonu günde iki kez 200 mikrogram ile, baş ağrısı günde bir kez 200 mikrogram ile ve günde iki kez 200 mikrogram ile yaygın  
 
Yaygın olmayan: Üst solunum yolu enfeksiyonu günde iki kez 200 mikrogram ile yaygın olmayan   Çok seyrek olarak tat ve koku alma bozukluğu bildirilmiştir.     9/9  
Burun içine uygulanan kortikosteroidlerin kullanımı sonrası, seyrek olarak nazal septum perforasyonu (burun kıkırdağında delinme) vakaları veya göz içi basıncı artışı ve/veya katarakt 
vakaları bildirilmiştir.  
 
Nazal kortikosteroidlerin tüm vücut üzerine etkileri özellikle uzun dönemlerde yüksek dozlarla reçetelendiğinde görülebilmektedir. 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0  800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
5. NAZOFİX’i n saklanması   
NAZOFİX ’i çocukların göremeyeceği, erişemeyeceği yerlerde ve ambalajında saklayınız . 
25ºC  altındaki oda sıcaklığında saklayınız.  
Direkt gün ışığına maruz bırakmayınız. Dondurmayınız.  
 
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra NAZOFİX’i  kullanmayınız.  
Eğer üründe ve/veya ambalajında bozukluklar fark ederseniz NAZOFİX ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:   
Recordati İlaç San. ve Tic. A.Ş. 
Ç.O.S.B. Karaağaç Mah. Atatürk Cad.  
No:36 Kapaklı / TEKIRDAĞ  
Tel : 0 282 999 16 00 
 
Üretim Yeri:  
Recordati İlaç San. ve Tic. A.Ş. 
Ç.O.S.B. Karaağaç Mah. Atatürk Cad.  
No:36 Kapaklı / TEKIRDAĞ  
  
 Bu kullanma talimatı  ../../…. tarihinde  onaylanmıştır.  