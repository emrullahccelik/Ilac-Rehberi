  
1 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI 
CUTIVATE % 0,005 merhem  
 
2. KALİTATİF VE KANTİTATİF BİLEŞİM 
Etkin madde:  
Her gramında;  
Flutikazon propiyonat ……………..50 mikrogram 
  
Yardımcı maddeler:         
Propilen glikol................................... % 5 
Sıvı parafin.................% 70 (yaklaşık olarak) 
 
Yardımcı maddeler için Bölüm 6.1.’e bakınız.  
 
3. FARMASÖTİK FORM 
Merhem  
Beyaz veya beyaza yakın renkte yarı saydam merhem 
 
4. KLİNİK ÖZELLİKLER 
4.1. Terapötik endikasyonlar 
İnflamatuvar dermatozların tedavisi: 
CUTIVATE, kortikosteroidlere cevap veren dermatozların kaşıntılı ve inflamasyonlu 
durumlarının tedavisinde şu hallerde endikedir: Atopik, çocukluk, diskoid egzamalar dahil 
egzamalar, prurigo nodülaris, psöriyazis (yaygın plak psöriyazisi hariç), liken simpleks dahil 
nörodermatozlar, liken planus, seboreik dermatit, temas duyarlılığı reaksiyonları, diskoid 
lupus eritematozus tedavisinde, sistemik steroid tedavisine ek olarak yaygın eritrodermada 
böcek ısırmaları ve isilikte kullanılır.  
 
Çocuklarda kullanımı: 
Düşük potentli kortikosteroid tedavisine yanıt vermeyen 3 aydan büyük infantlarda ve 
çocuklarda, doktor gözetiminde olacak şekilde, atopik dermatitin iltihaplı ve kaşıntılı 
belirtilerinin giderilmesinde kullanımı endikedir. CUTIVATE’ın çocuklardaki diğer 
kortikosteroide duyarlı dermatozlarda kullanılmasından önce uzman görüşü alınmalıdır. 
 
4.2 Pozoloji ve uygulama şekli 
Pozoloji/uygulama sıklığı ve süresi: 
Hekim tarafından başka şekilde tavsiye edilmediği takdirde; 
 
İnflamatuvar dermatozların tedavisi: 
CUTIVATE merhem ince bir tabaka halinde yumuşak bir şekilde etkilenen alanı kaplayacak 
miktarda, günde bir ya da iki kez düzelme sağlanana kadar 4 hafta boyunca uygulanır. Daha 
sonra uygulama sıklığı azaltılır ya da tedavi daha az güçlü bir ilaçla değiştirilir. Her uygulama 
sonrasında bir yumuşatıcı uygulanmadan önce emilim için yeterli süre beklenmelidir. 
 
Durum kötüleşirse ya da 2-4 haftada düzelme sağlanmazsa tanı ve tedavi yeniden 
değerlendirilmelidir.   
   
2 Lezyon kontrolü sağlandıktan sonra tedavi azaltılarak kesilmelidir ve idame tedavi olarak bir 
yumuşatıcı kullanılmalıdır. 
 
Tedavinin ani kesilmesi dermatozlarda rebound etkisine yol açabilir.  
Nüks riskinin azaltılması: 
Sık relaps görülen hastalarda topikal bir kortikosteroidin sürekli kullanılması ile akut atak 
etkili biçimde tedavi edildikten sonra aralıklı doz (günde bir kez, haftada iki kez, kapalı tedavi 
olmadan) uygulanması düşünülebilir. Bunun relaps sıklığını düşürdüğü gösterilmiştir.  
 
Önceden etkilenmiş ya da relaps potansiyeli olan alanlara uygulama sürdürülmelidir. Bu rejim 
rutin günlük bir yumuşatıcı ile birlikte uygulanmalıdır. Durum ve sürdürülen tedavinin 
yararları ve riskleri düzenli olarak yeniden değerlendirilmelidir.  
 
Enfekte olmuş inflamatuvar lezyonlar tedavi edilirken uygun antimikrobiyal tedavi 
uygulanmalıdır. Enfeksiyonun yayılması durumunda topikal kortikosteroid çekilmeli ve 
sistemik antimikrobik ajanlar verilmelidir.  
 
Uygulama şekli:  
CUTIVATE merhem kuru, likenifiye ve pullanmanın görüldüğü  lezyonlar için uygundur.  
CUTIVATE merhem, ince bir tabaka halinde ciltteki lezyonlu bölgeye sürülür. 
 
Özel popülasyonlara ilişkin ek bilgiler: 
Böbrek/Karaciğer yetmezliği:   
Sistemik emilim durumunda (geniş bir alana uzun süre uygulamada) metabolizma ve 
eliminasyon gecikebilir ve sistemik toksisite riski artabilir. Bu nedenle istenen klinik etkiyi 
sağlamak için en düşük miktarda ve en kısa sürede kullanılmalıdır.    
 
Pediyatrik popülasyon:  
3 aydan büyük çocuklarda kullanılır.   
 
Çocuklarda deri bariyeri tam olarak gelişmediğinden ve erişkinlere göre yüzey alanı/vücut 
ağırlığı oranı daha fazla olduğundan, topikal kortikosteroidlerle daha fazla lokal ve sistemik 
yan etki gelişir ve genel olarak erişkinlere göre daha kısa süre ve daha az güçlü ilaçlarla 
tedavi gerekir.  
 
Çocukluk yaş grubunda zorunlu kalınmadıkça kullanımı önerilmemektedir.  
Terapötik yararın sağlandığı en düşük miktarın uygulanmasına dikkat edilmelidir.  
 
Geriyatrik popülasyon:  
Klinik çalışmalarda yaşlılar ile genç hastalar arasında yanıt farkı saptanmamıştır. Yaşlılarda 
hepatik ve renal fonksiyonlarda azalma sıklığının daha fazla olması sistemik emilim ortaya 
çıktığında eliminasyonu geciktirebilir. Bu nedenle istenen klinik etkiyi sağlamak için en 
düşük miktarda ve en kısa sürede kullanılmalıdır.   
 
4.3. Kontrendikasyonlar   
 Tedavi edilmemiş deri enfeksiyonlarında, 
 Rozasea, akne vulgaris, perioral dermatit, derinin primer viral enfeksiyonlarında 
(örneğin, herpes simpleks , suçiçeği),  
 İlacın içeriğindeki etkin maddeye veya Bölüm 6.1’de yer alan yardımcı maddelere 
karşı aşırı duyarlılık durumlarında,    
3  Anüs çevresinde ve genital bölgede kaşıntı durumlarında, 
 İnflamasyonsuz kaşıntı durumlarında, 
 Bakteri veya mantarların neden olduğu primer enfekte deri lezyonlarında, 
 Üç aydan küçük bebeklerde dermatit ve pişik dahil dermatoz tedavisinde 
kullanılmamalıdır. 
 
4.4. Özel kullanım uyarıları ve önlemleri 
Flutikazon propiyonat, kortikosteroidlere veya preparattaki yardımcı maddelerden herhangi 
birine lokal aşırı duyarlılık öyküsü olan hastalarda dikkatle kullanılmalıdır. Lokal 
hipersensitivite reaksiyonları tedavi edilen hastalığa benzer semptomlar gösterebilir (Bkz. 
Bölüm 4.8). 
 
Topikal steroidlerin sistemik absorpsiyonunda artışın sonucu olarak glukokortikosteroid 
eksikliğine yol açan hiperkortizolizm (Cushing’s sendromu) ve reversible hipotalamik pituiter 
adrenal (HPA) eksen supresyonu bazı bireylerde meydana gelebilir. Bu durum 
gözlemlendiğinde ya ilacın uygulama sıklığı azaltılarak ilaç yavaş yavaş bırakılır ya da daha 
az potent bir kortikosteroid uygulanır. İlacın aniden bırakılması glukokortikosteroid 
eksikliğine yol açabilir.   
Sistemik etki artışı risk faktörleri:  
• Topikal steroidin gücü ve formülasyonu, 
• Maruz kalma süresi, 
• Geniş vücut yüzeyine uygulanması, 
• Kapalı deri alanlarında kullanılması (örneğin, deri kat alanlarında ya da oklüzyonlu 
uygulama; bebeklerde bebek bezi).  
• Stratum corneumun hidrasyonunun artması.  
• Yüz gibi ince deri alanlarında kullanım, 
• Deride yaralanma gibi deri bariyerinin bozulduğu durumlarda kullanım,  
• Yetişkinlere kıyasla bebek ve çocuklarda topikal kortikosteroidlerin absorpsiyonu daha 
fazla olabilir bu sebeple sistemik yan etkilere duyarlılık daha fazla olabilir. Bu durum 
çocukların cilt bariyerlerinin tam olarak olgunlaşmamasından ve yetişkinlere nazaran 
kiloya oranla daha geniş cilt yüzeyine sahip olmalarından kaynaklanmaktadır.  
 
Çocuklarda kullanım 
12 yaşından küçük çocuklarda ve bebeklerde adrenal supresyon yapabileceğinden uzun süreli 
topikal kortikosteroid tedavisinden mümkün olduğunca kaçınılmalıdır. 
 
Göz kapaklarına uygulama 
Göz kapaklarına uygulama esnasında ilacın göz ile temas etmemesine dikkat edilmelidir. 
Göze tekrarlayan devamlı maruziyette katarakt ve glokom görülebilir. 
 
Görme bozuklukları 
Kortikosteroidlerin sistemik ve topikal kullanımında görme bozuklukları raporlanabilir. Eğer 
hastalarda bulanık görme ya da diğer görme bozuklukları gibi semptomlar gelişirse, sistemik 
veya topikal kortikosteroid kullanımı sonrası raporlanmış katarakt, glokom ya da santral seröz 
koryoretinopati gibi nadir hastalıklara sebebiyet olasılığının incelenmesi için göz doktoruna 
danışılması değerlendirilebilir. 
 
Yüze uygulama 
Yüze uzun süreli uygulama bu alanın atrofik değişikliklere daha yatkın olması nedeniyle 
önerilmez.   
4 Psöriyaziste kullanım 
Topikal kortikosteroidler psöriyaziste kullanılırken dikkatli olunmalıdır. Bazı olgularda nüks, 
tolerans geliştirme, yaygınlaşmış püstüler psöriyazis riski, bozulmuş deri bariyerinden 
kaynaklı lokal ve sistemik toksisite gelişimi gibi istenmeyen etkiler raporlanmıştır. 
Psöriyazisli hastalarda kullanım gözetim altında olmalıdır.  
 
Konkomitant enfeksiyonlar 
Enfekte olmuş inflamatuvar lezyonların tedavisinde uygun antimikrobiyal tedavi 
uygulanmalıdır. Enfeksiyon genişlemesi görülürse derhal kortikosteroid tedavisine son 
verilmeli, gerekirse sistemik antimikrobiyal tedaviye geçilmelidir.  
 
Oklüzyon ile enfeksiyon riski 
Bakteriyel enfeksiyonlar ılık ve nemli kalan deri katmanları ya da oklüzyon ile kapatılmış deri 
alanları arasında gelişirler. Oklüzyon uygulanırken deri alanı temiz bir bez ile kapatılmadan 
önce temizlenmelidir.  
 
Kronik bacak ülseri 
Topikal kortikosteroidler bazen kronik bacak ülserleri çevresindeki dermatit tedavisinde 
kullanılır. Ancak bu kullanım lokal hipersensitivite reaksiyonlarının daha fazla görülmesine 
ve lokal enfeksiyonun artmasına sebep olabilir.  
 
Yetişkin vücut yüzeyinin %50’den fazlasını tedavi etmedikçe ve günde 20 g’dan fazla 
uygulanmadıkça flutikazon propiyonat merhem veya kremin terapötik kullanımından 
kaynaklanan HPA ekseninin aşırı baskılanması (sabah plazma kortizol seviyesinin 5 
mikrogram/dl’den az olması) olasılığı oldukça düşüktür. 
 
CUTIVATE, içerdiği propilen glikol yardımcı maddesi nedeniyle deride iritasyona neden 
olabilir.  
 
CUTIVATE parafin içermektedir. Hastalara, şiddetli yanık riski nedeniyle sigara içmemeleri 
ya da çıplak ateş yanında bulunmamaları söylenmelidir. CUTIVATE ile temas eden kumaşlar 
(kıyafetler, yatak örtüleri, kaplamalar vb.) daha kolay alev almakta ve ciddi bir yangın 
tehlikesi oluşturmaktadır. Kıyafetlerin ve yatak örtülerinin yıkanması ürün birikimini 
azaltabilir fakat tamamen ortadan kaldırmaz. 
 
4.5. Diğer tıbbi ürünler ile etkileşim ve diğer etkileşim şekilleri 
CYP3A4 inhibitörü ilaçlarla (örneğin, ritonavir, itrakonazol) eş zamanlı kullanımın 
kortikosteroid metabolizmasını baskılayarak sistemik maruziyette artışa yol açtığı 
gösterilmiştir. Bu etkileşimin klinik olarak önemli düzeye ulaşması uygulanan kortikosteroid 
dozu ve uygulama yolu ile CYP3A4 inhibitörü gücüne bağlıdır.  
 
Özel popülasyonlara ilişkin ek bilgiler 
Veri bulunmamaktadır. 
 
Pediyatrik popülasyon:  
Veri bulunmamaktadır. 
 
4.6. Gebelik ve laktasyon 
Genel tavsiye 
Gebelik Kategorisi: C   
5 Çocuk doğurma potansiyeli bulunan kadınlar/Doğum kontrolü (Kontrasepsiyon)   
Çocuk doğurma potansiyeli olan kadınlarda kullanımda özel bir kontrasepsiyona gerek 
yoktur. Gebelik planlayan kadınlarda geniş ölçüde, yüksek dozda ve uzun süre 
kullanılmamalıdır.   
 
Gebelik dönemi  
CUTIVATE’ın gebe kadınlarda kullanımına ilişkin yeterli veri mevcut değildir.  
 
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz. 
kısım 5.3). İnsanlara yönelik potansiyel risk bilinmemektedir. 
 
Hamile hayvanlara topikal kortikosteroid uygulanması fetal gelişim anormalliklerine neden 
olabilir (bkz. Bölüm 5.3). İnsanlara yönelik potansiyel risk bilinmemektedir. Buna karşın, 
flutikazon propiyonat kullanımı gebelik sırasında yalnızca anne için beklenen yararın fetüs 
için olası herhangi bir riskten fazla olması halinde düşünülmelidir. En az miktarda ve en kısa 
sürede kullanılmalıdır.   
 
Laktasyon dönemi 
Topikal kortikosteroidlerin laktasyonda kullanımının güvenliliği saptanmamıştır.  
 
Topikal kortikosteroidlerin anne sütünde saptanmaya yetecek düzeyde sistemik emilimi olup 
olmadığı bilinmemektedir.  
 
Emziren laboratuvar sıçanlarında subkutan uygulamayı takiben ölçülebilir plazma düzeyleri 
varlığında, sütte flutikazon propiyonat saptanmıştır. 
 
CUTIVATE laktasyon sırasında yalnızca anne için beklenen yararın bebeğe vereceği zarardan 
fazla olması halinde kullanılmalıdır. Laktasyon sırasında kullanılırken bebeğin yanlışlıkla 
yutmaması için memeye uygulanmamalıdır. 
 
Üreme yeteneği/Fertilite 
İnsanlarda topikal kortikosteroidlerin fertiliteye etkisini değerlendirecek veri 
bulunmamaktadır (bkz. Bölüm 5.3). 
 
4.7. Araç ve makine kullanımı üzerindeki etkiler 
Flutikazon propiyonatın araç ve makine kullanımı üzerindeki etkisini araştıran çalışma 
bulunmamaktadır. Topikal flutikazon propiyonatın advers reaksiyon profiline göre bu 
aktiviteler üzerinde olumsuz etki oluşturması beklenmez.   
 
4.8. İstenmeyen etkiler 
Yan etkiler aşağıdaki sıklık kategorilerine göre sunulmaktadır: 
 
Çok yaygın (≥ 1/10);  yaygın (≥ 1/100 - < 1/10); yaygın olmayan (≥ 1/1.000 - <1/100); seyrek 
(≥ 1/10.000 - < 1/1.000); çok seyrek (<1/10.000); bilinmiyor. (eldeki verilerden hareketle 
tahmin edilemiyor.) 
 
Enfeksiyonlar ve enfestasyonlar 
Çok seyrek: Fırsatçı enfeksiyonlar 
 
   
6 Bağışıklık sistemi hastalıkları 
Çok seyrek: Hipersensitivite 
 
Endokrin hastalıkları 
Çok seyrek: Hipotalamik-hipofizer adrenal (HPA) eksen supresyonu: vücut ağırlığı 
artışı/obezite, çocuklarda ağırlık artışı/gelişmede gerilik, Cushingoid özellikler (örneğin, 
aydede yüzü, santral obezite), endojen kortizol düzeyinde azalma, hiperglisemi/glukozüri, 
hipertansiyon, osteoporoz, katarakt, glokom 
 
Göz hastalıkları 
Bilinmiyor: Bulanık görme (Bkz. Bölüm 4.4) 
 
Deri ve deri altı doku hastalıkları 
Yaygın: Pruritus 
Yaygın olmayan: Lokal yanma hissi 
Çok seyrek: Deride incelme, stria, hipertrikozis, pigmentasyon değişiklikleri, alerjik kontakt 
dermatit, altta yatan semptomların alevlenmesi, püstüler psöriyazis, atrofi, telanjiektazi, 
eritem, döküntü, ürtiker 
 
Şüpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr;  
e-posta: tufam@titck.gov.tr; tel: 0800 314 00 08; faks: 0312 218 35 99) 
 
4.9. Doz aşımı ve tedavisi 
Topikal uygulanan flutikazon sistemik etki oluşturacak kadar emilebilir. Akut doz aşımı 
oluşması beklenmez, bununla birlikte kronik doz aşımı veya yanlış kullanım sonucu 
hiperkortizolizm belirtileri ortaya çıkabilir.  
 
Doz aşımı durumunda flutikazon glukokortikosteroid yetmezliği riski nedeniyle uygulama 
sıklığı azaltılarak ya da daha az potent bir kortikosteroid ile değiştirilerek azaltılarak 
kesilmelidir. Klinik olarak gerekli olan tedavi ya da mevcutsa zehir merkezi önerileri 
uygulanmalıdır.  
 
5. FARMAKOLOJİK ÖZELLİKLER 
5.1. Farmakodinamik özellikler 
Farmakoterapötik grup: Güçlü kortikosteroidler (grup III) 
ATC kodu: D07AC17 
 
Etki mekanizması 
Topikal kortikosteroidler antienflamatuvar, antipruritik ve vazokonstriktif özelliklere sahiptir.  
  
Topikal kortikosteroidler, mast hücre yoğunluğunun azaltılmasını, kemotaksis ve eozinofil 
aktivasyonunun azaltmasını, lenfosit, monosit, mast hücreleri ve eozinofiller tarafından 
sitokin üretiminin azaltılmasını ve araşidonik asit metabolizması baskılanmasını içeren geç 
evre alerjik reaksiyonları çok sayıda mekanizmayla baskılayan antienflamatuvar ilaçlardır.   
   
7 Flutikazon propiyonat, güçlü topikal antienflamatuvar özellik gösteren bir glukokortikoiddir. 
Bununla birlikte dermal uygulamayı takiben HPA eksenini baskılayıcı etkisi düşüktür. 
Bundan dolayı yaygın olarak kullanılan steroidlerin çoğundan daha yüksek bir terapötik 
endekse sahiptir.  
 
Subkutan uygulamayı takiben güçlü sistemik glukokortikoid potens gösterir; fakat oral 
etkinliği muhtemelen metabolik inaktivasyondan ötürü zayıftır. İn vitro çalışmalarda insan 
glukokortikoid reseptörlerine kuvvetli afinite ve agonist etkinlik göstermiştir.  
 
Flutikazon propiyonatın beklenmeyen hormonal etkisi yoktur. Flutikazon propiyonat, merkezi 
ve periferik sinir sistemi, gastrointestinal sistem veya kardiyovasküler veya solunum sistemi 
üzerinde çok belirgin bir etkiye sahip değildir.  
 
5.2. Farmakokinetik özellikler 
Genel özellikler 
Emilim:  
Flutikazon propiyonatın oral veya topikal verilmesini takiben biyoyararlanımı, deri veya 
gastrointestinal kanaldan sınırlı emilim göstermesi ve geniş ölçüde ilk geçiş metabolizmasına 
uğraması nedeniyle çok düşüktür. Bu nedenle, CUTIVATE'ın herhangi bir şekilde 
emiliminden dolayı flutikazon propiyonata sistemik olarak maruz kalma oranı düşüktür. 
 
Dağılım:  
Dağılım çalışmaları oral uygulanan bileşiğin sistemik dolaşıma sadece çok düşük miktarlarda 
ulaştığını ve kısa sürede safra ve feçes ile vücuttan atıldığını göstermiştir. 
  
Flutikazon herhangi bir dokuda bulunmaz, melanine bağlanmaz. 
 
Biyotransformasyon:  
Sıçan ve köpeklerde yapılan çalışmaların sonucunda elde edilen farmakokinetik datalara göre, 
bileşik geniş ölçüde metabolik klerense ve hızlıca eliminasyona uğrar. İnsanda da metabolik 
klerensi fazladır ve eliminasyon da buna bağlı olarak hızlıdır. Bu sayede, sistemik dolaşıma 
deri yoluyla giren ilaç hızla inaktive olacaktır. Başlıca metabolizma yolu karboksilik asit 
bileşiğine hidroliz olmak şeklindedir ki bu bileşik çok zayıf glukokortikoid ve 
antienflamatuvar etkinlik gösterir.  
 
Eliminasyon:  
Test hayvanlarında yapılan çalışmalar, bileşiğin atılım yolunun uygulanma yolundan bağımsız 
olduğunu göstermiştir. Atılım ağırlıklı olarak fekaldir ve 48 saat içerisinde tamamlanır.  
 
Doğrusallık/Doğrusal olmayan durum: 
Veri bulunmamaktadır. 
 
5.3. Klinik öncesi güvenlilik verileri 
Karsinogenez / Mutagenez  
Karsinogenez 
Flutikazonun karsinojenik potansiyelini araştıran uzun süreli topikal ve oral çalışmalar 
karsinojenite kanıtı göstermemiştir.    
 
Genotoksisite 
Flutikazon in vitro bakteriyel ve memeli hücre tayinlerinde mutajenik bulunmamıştır.     
8 Fertilite 
Sıçanlarda yürütülen fertilite ve genel üreme performansı çalışmasında flutikazon subkutan 
yol ile dişilere 50 mikrogram/kg/gün ve erkeklere 100 mikrogram/kg/gün doza dek 
uygulanmıştır. Çiftleşme performansı ya da fertilite üzerinde etki saptanmamıştır.    
 
Gebelik 
Gebelik sırasında fare  (150 mikrogram/kg/gün), sıçan (100 mikrogram/kg/gün) ya da 
tavşanlarda (300 mikrogram/kg/gün) subkutan uygulanan flutikazon yarık damak dahil olmak 
üzere fetal anormalliklere yol açmıştır. Oral uygulama ise fetal anormalliklere yol açmamıştır; 
oral flutikazonun düşük biyoyararlanımı ile uyumludur.    
 
6. FARMASÖTİK ÖZELLİKLER 
6.1. Yardımcı maddelerin listesi 
Propilen glikol   
Mikrokristalize vaks   
Sorbitan seskioleat   
Sıvı parafin   
 
6.2. Geçimsizlikler 
Geçimsizlik saptanmamıştır.  
 
6.3. Raf ömrü 
36 ay 
 
6.4. Saklamaya yönelik özel tedbirler 
30oC altındaki oda sıcaklığında saklayınız.   
 
6.5. Ambalajın niteliği ve içeriği  
30 g'lık tüplerde ve karton kutularda satılmaktadır. 
 
6.6 Beşeri tıbbi üründen arta kalan maddelerin imhası ve diğer özel önlemler  
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.  
 
7. RUHSAT SAHİBİ 
GlaxoSmithKline İlaçları Sanayi ve Ticaret A.Ş.  
1. Levent Plaza Büyükdere Cad. No.173 B Blok 34394 1. Levent/İstanbul 
Telefon : 0212 339 44 00 
Faks : 0212 339 45 00 
 
8. RUHSAT NUMARASI 
76/45  
 
9. İLK RUHSAT TARİHİ/RUHSAT YENİLEME TARİHİ  
İlk Ruhsat Tarihi: 06.12.1995  
Ruhsat Yenileme Tarihi: 24.07.2020 
 
10. KÜB’ÜN YENİLEME TARİHİ  