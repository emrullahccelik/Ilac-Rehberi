KISA ÜRÜN BİLGİSİ
1. BEŞERİ TIBBİ ÜRÜNÜN ADI
PANTHEC 40 mg enterik tablet
2. KALİTATİF VE KANTİTATİF BİLEŞİM
Etkin madde:
Pantoprazol sodyum seskihidrat 45,1 mg
(40 mg pantoprazole eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enterik Tablet
Açık sarı veya sarı renkli, oblong, enterik kaplı tabletler
4. KLİNİK ÖZELLİKLER
4.1. Terapötik endikasyonlar
12 yaşın üzerindeki çocuklarda ve erişkinlerde:
Gastroözofageal reflü hastalığının tedavisinde endikedir.
Erişkinlerde:
• Helicobacter pylori’nin (H.pylori) neden olduğu duodenal ve gastrik ülserde tekrarı azaltmak
amacıyla bu mikroorganizmanın eradikasyonu için uygun iki antibiyotikle kombine olarak,
• Peptik ülserde (duodenal ülser ve gastrik ülser),
• Zollinger Ellison Sendromu ve diğer patolojik hipersekresyonlu durumlarda kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
12 yaşın üzerindeki çocuklarda ve erişkinlerde:
Gastroözofageal reflü hastalığında
Önerilen doz günde 1 adet PANTHEC 40 mg Enterik Tablet’tir. Bazı durumlarda doz iki katına
çıkarılabilir (günde 2 adet PANTHEC 40 mg Enterik Tablet). 4 haftalık tedavi sonunda
iyileşmeyen hastalar için 4 haftalık ilave bir tedavi düşünülebilir.
Erişkinler:
Uygun iki antibiyotikle kombine olarak H.Pylori eradikasyonunda
Hekim tarafından aksi belirtilmedikçe aşağıdaki bilgiler göz önüne alınır. Belirtilen kurallara
uyulmadığı takdirde istenen etki görülmeyebilir. Gastrik ve duodenal ülserli H. pylori pozitif
hastalarda, etkenin tamamen ortadan kaldırılması için kombine tedavi uygulanmalıdır. H. pylori
1/13eradikasyonu için direnç durumuna göre aşağıdaki kombinasyonlar önerilebilir:
a) Günde 2 defa 1 PANTHEC 40 mg Enterik Tablet
+ Günde 2 defa 1000 mg amoksisilin
+ Günde 2 defa 500 mg klaritromisin
b) Günde 2 defa 1 PANTHEC 40 mg Enterik Tablet
+ Günde 2 defa 400-500 mg metronidazol (veya 500 mg tinidazol)
+ Günde 2 defa 250-500 mg klaritromisin
c) Günde 2 defa 1 PANTHEC 40 mg Enterik Tablet
+ Günde 2 defa 1000 mg amoksisilin
+ Günde 2 defa 500 mg metronidazol (veya 500 mg tinidazol)
H. pylori eradikasyonu için kombinasyon tedavisinde ikinci PANTHEC 40 mg Enterik Tablet
akşam yemeğinden 1 saat önce alınmalıdır. Kombinasyon tedavisi genellikle 7 gün uygulanır ve
toplam 2 haftaya kadar 7 gün daha uzatılabilir. Ülser tedavisi için pantoprazol tedavisine devam
edilecekse duodenal ve gastrik ülser için doz önerileri göz önüne alınmalıdır.
Kombine tedavi istenmiyorsa, örneğin hasta H.pylori negatif ise, aşağıda belirtilen dozda
PANTHEC 40 mg Enterik Tablet monoterapisi uygulanır:
Gastrik ülser tedavisinde
Günde 1 tablet PANTHEC 40 mg Enterik Tablet alınır. Bilhassa, diğer tedavilere yanıt
alınamaması gibi özel vakalarda doz iki katına çıkarılabilir (günde 2 adet PANTHEC 40 mg
Enterik Tablet). Gastrik ülser tedavisinde genellikle 4 haftalık bir periyod gereklidir. Eğer bu
süre yeterli değilse, takip eden 4 hafta içerisinde iyileşme gözlenecektir.
Duodenal ülser tedavisinde
Günde 1 tablet PANTHEC 40 mg Enterik Tablet alınır. Bilhassa, diğer tedavilere yanıt
alınamaması gibi özel vakalarda doz iki katına çıkarılabilir (günde 2 adet PANTHEC 40 mg
Enterik Tablet). Duodenal ülser tedavisinde genellikle 2 haftalık bir periyod gereklidir. Eğer bu
süre yeterli değilse, takip eden 2 hafta içerisinde iyileşme gözlenecektir.
Zollinger Ellison Sendromu’nun ve diğer patolojik hipersekresyonlu durumların uzun dönem
tedavisinde
Tedaviye 80 mg’lık (2 adet PANTHEC 40 mg Enterik Tablet) günlük doz ile başlanmalıdır.
Bundan sonra, dozaj gastrik asit sekresyonu ölçümleri esas alınarak gerektiği şekilde
yükseltilebilir veya düşürülebilir.Günlük doz 80 mg’ın üzerinde olduğunda, doz bölünmeli ve
günde 2 defa verilmelidir.
Pantoprazol dozunun geçici olarak 160 mg’ın üzerine çıkarılması olasıdır, ancak yeterli asit
kontrolü için gerekenden daha uzun süre uygulanmamalıdır. Zollinger Ellison Sendromu’nda ve
diğer patolojik hipersekresyonlu durumlarda tedavi süresi sınırlandırılmamış olup klinik
ihtiyaca göre ayarlanabilir.
2/13Uygulama şekli:
PANTHEC çiğnenmemeli veya kırılmamalı; yemekten bir saat önce su ile bütün olarak
yutulmalıdır.
İlacın alınması unutulduğunda, gecikmiş olan doz alınmamalıdır. Tedavi, hastanın doz şemasına
göre, bir sonraki dozdan itibaren sürdürülmelidir.
PANTHEC ile tedavinin erken kesilmesi veya tedaviye ara verilmesi konusunda hekime
danışılmalıdır.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonu bozulmuş hastalarda doz ayarlamasına gerek yoktur. Böbrek yetmezliği olan
hastalarda pantoprazolün bu hastalardaki kombine tedavisine dair etkililik ve güvenlilik ile ilgili
veri olmadığından, bu hastalarda H.pylori eradikasyonu için pantoprazol ile kombine tedavi
uygulanmamalıdır.
Karaciğer yetmezliği:
Ağır karaciğer yetmezliği olan hastalarda günlük 20 mg pantoprazol dozu aşılmamalıdır. Orta ve
ağır derecede karaciğer yetmezliği olan hastalarda pantoprazolün bu hastalardaki kombine
tedavisine dair etkililik ve güvenlilik ile ilgili veri olmadığından, bu hastalarda H.pylori
eradikasyonu için pantoprazol ile kombine tedavi uygulanmamalıdır. Ayrıca bu hastaların
karaciğer enzimleri tedavi sırasında izlenmeli, yükselme görüldüğünde pantoprazol kesilmelidir.
Pediyatrik popülasyon:
12 yaşın altındaki çocuklarda etkililik ve güvenliliğine ilişkin kısıtlı veri bulunması nedeniyle,
PANTHEC’in, bu yaş grubundaki çocuklarda 40 miligramlık dozda kullanılması
önerilmemektedir. (5-12 yaş arası çocuklar için PANTHEC20 mg tercih edilmelidir.)
Geriyatrik popülasyon:
Yaşlılarda doz ayarlamasına gerek yoktur.
4.3. Kontrendikasyonlar
PANTHEC, bileşimindeki etkin maddeye, dallanmış benzimidazollere veya bileşiminde bulunan
diğer yardımcı maddelerden herhangi birine veya kombinasyonda birlikte kullanılan diğer
ilaçlara karşı aşırı duyarlılığı bilinen hastalarda kullanılmamalıdır.
4.4. Özel kullanım uyarıları ve önlemleri
Karaciğer yetmezliği:
Ağır karaciğer yetmezliği olan hastalarda pantoprazol ile tedavi sırasında, özellikle de uzun
süreli kullanımda, karaciğer enzimleri düzenli olarak izlenmelidir. Karaciğer enzimlerinin
yükselmesi durumunda pantoprazol kullanımı kesilmelidir.
3/13Kombine tedavi:
Kombine tedavi sırasında diğer ilaçların ürün bilgileri göz önüne alınmalıdır.
Alarm semptomlarının varlığı:
Herhangi bir alarm semptomunun varlığında (örn. beklenmeyen kilo kaybı, tekrarlayan
kusmalar, disfaji, hematemez, anemi veya melena) ve gastrik ülser şüphesinde ya da varlığında,
malinite olasılığı ortadan kaldırılmalıdır, çünkü pantoprazol semptomları baskılayabilir ve
tanının gecikmesine neden olabilir.
Uygun tedaviye rağmen semptomlar hala devam ediyorsa ileri tetkikler yapılmalıdır.
Atazanavir ile birlikte kullanım:
Atazanavir ile proton pompası inhibitörlerinin birlikte uygulanması tavsiye edilmez. (bkz.
Bölüm 4.5) Eğer atazanavir ile bir proton pompası inhibitörünün kombinasyonu zorunlu ise,
yakın klinik izleme (örn. virüs yüklemesi), atazanavir dozunun 400 mg’a yükseltilmesi ve
tedaviye 100 mg ritonavir eklenmesi ve hastanın klinik açıdan dikkatle izlenmesi (örn. viral
yük) önerilir. Günlük 20 mg pantoprazol dozu aşılmamalıdır.
B12 vitamini emilimi üzerindeki etki:
Zollinger-Ellison sendromu ve uzun süreli tedavi gerektiren diğer patalojik hipersekresyon
durumlarında pantoprazol, tüm diğer asit bloke edici ilaçlar gibi, hipoklorhidri veya
aklorhidriye bağlı olarak B12 vitamini (siyanokobalamin) emilimini azaltabilir. Bu durum, B12
vitamini vücut stokları azalmış veya emiliminin azalması yönünde risk faktörleri olan uzun
süreli tedavi gören hastalarda ya da ilgili klinik semptomların gözlenmesi durumunda göz
önünde bulundurulmalıdır.
Uzun süreli tedavi:
Özellikle 1 yıllık sürenin aşıldığı uzun süreli tedavilerde, hastalar düzenli olarak gözlenmelidir.
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPİ) tedavisinin, kalça, el
bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPİ tedavisi (bir yıl ya da daha fazla)
şeklinde tanımlanan yüksek doz alan hastalarda kırık riski artmıştır. Hastalar, tedavi edildikleri
durum için uygun olan en düşük dozda ve en kısa süreli PPİ tedavisini almalıdırlar.
Hipomagnezemi:
PPİ’lerle en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
tetani, aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPİ tedavisinin kesilmesini gerektirmektedir. Uzun süre tedavi alması beklenen
ya da PPİ’leri digoksin gibi ilaçlar ya da hipomagnezemiye neden olabilecek ilaçlarla (örn.
diüretikler) birlikte alan hastalar için, sağlık mesleği mensupları PPİ tedavisine başlamadan
önce ve daha sonra periyodik olarak magnezyum düzeylerini takip edebilirler.
4/13Nöroendokrin tümörler için yapılan incelemelerle etkileşimler:
Gastrik asit düzeyindeki ilaç kaynaklı azalmalara sekonder olarak serum kromogranin A (CgA)
düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPİ tedavisine ara vermeli ve eğer başlangıçtaki CgA
düzeyleri yüksek ise testi tekrar etmelidirler. Eğer seri testler yapılıyorsa (örn. monitorizasyon
için), testler arasındaki referans aralıkları değişebileceği için testler aynı laboratuvarda
yapılmalıdır.
Non-steroidal Anti-inflamatuar İlaçlar (NSAİİ) ile birlikte kullanım:
Seçici olmayan NSAİİ’lerin indüklediği gastroduodenal ülserin önlenmesi amacıyla pantoprazol
kullanımı, sürekli NSAİİ tedavisine ihtiyaç duyan ve gastrointestinal komplikasyonlar
geliştirme riski yüksek olan hastalarla sınırlandırılmalıdır. Yüksek risk, ihtiyarlık (65 yaşın
üzeri), gastrik veya duodenal ülser hikayesi veya üst gastrointestinal kanama hikayesi gibi
bireysel risk faktörlerine göre değerlendirilmelidir.
Bakterilerin yol açtığı gastrointestinal enfeksiyonlar:
Bütün proton pompası inhibitörleri gibi pantoprazolün de üst gastrointestinal yolda normal
olarak bulunan bakteri sayısını artırması beklenebilir. Pantoprazol ile tedavi, Salmonella ve
Campylobacter gibi bakterilerin yol açtığı gastrointestinal enfeksiyon riskini biraz artırabilir.
Subakut kütanöz lupus eritematozus:
Proton pompa intibitörleri çok seyrek olarak subakut kütanöz lupus eritematozus vakaları ile
ilişkilendirilmiştir. Özellikle derinin güneşe maruz kalan alanlarında olmak üzere lezyonların
ortaya çıkması ve artraljinin eşlik etmesi durumlarında hasta acilen tıbbi yardım almalı ve sağlık
mesleği mensubu PANTHEC tedavisinin kesilmesini değerlendirmelidir. Daha önce bir proton
pompa inhibitörü tedavisi sonrası subakut kütanöz lupus eritematozus gelişmiş olması, aynı
durumun diğer proton pompa inhibitörleri ile de görülme riskini arttırır.
4.5. Diğer tıbbi ürünler ile etkileşimler ve diğer etkileşim şekilleri
Pantoprazolün diğer ilaçların emilimi üzerindeki etkisi:
Şiddetli ve uzun süren gastrik asit sekresyonu inhibisyonu nedeniyle pantoprazol, ketokonazol,
itrakonazol, posakonazol gibi bazı azol antifungallerin ve erlotinib gibi biyoyararlanımı pH’ya
bağlı bazı ilaçların absorpsiyonunu azaltabilir.
HIV ilaçları (atazanavir):
Atazanavir ve absorbsiyonu pH bağımlı diğer HIV ilaçlarının proton pompası inhibitörleri ile
uygulanması HIV ilaçlarının biyoyararlanımını önemli derecede azaltarak bu ilaçların
etkililiğini etkilerler. Pantoprazol dahil proton pompası inhibitörleri bu nedenle, atazanavir ile
birlikte uygulanmamalıdır (bkz. Bölüm 4.3).
Kumarin antikoagülanları (fenprokumon ve varfarin)
Fenprokumon veya varfarin ile birlikte kullanıldığında, klinik farmakokinetik çalışmalarda bir
etkileşim gözlenmemiş olmasına rağmen, pazarlama sonrası dönemde Uluslararası
Normalizasyon Oranı (UNO) değerlerinde değişiklikle ilgili birkaç vaka rapor edilmiştir. Bu
5/13nedenle, kumarin antikoagülanları (örn. fenprokumon veya varfarin) ile tedavi edilen hastalarda,
pantoprazol tedavisi başlandıktan ve sonlandırıldıktan sonra veya pantoprazolün düzensiz
kullanımı sırasında protrombin zamanı/UNO değerlerinin izlenmesi önerilmektedir.
Diğer etkileşim çalışmaları:
Pantoprazol sitokrom P450 enzim sistemi aracılığı ile büyük ölçüde karaciğerde metabolize
olur. Ana metabolik yolak CYP2C19 ile demetilasyondur ve diğer metabolik yolaklar CYP3A4
ile oksidayonu içerir. Aynı enzim sistemiyle metabolize olan karbamazepin, diazepam,
glibenklamid,nifedipin ve levonorgestrel ve etinil östradiol içeren bir oral kontraseptif ile
yapılan etkileşim çalışmaları, klinik açıdan önemli olan etkileşimlere işaret etmemektedir.
Bir dizi etkileşim çalışması, pantoprazolün CYP1A2 (kafein, teofilin gibi), CYP2C9
(piroksikam, diklofenak, naproksen gibi), CYP2D6 (metoprolol gibi), CYP2E1 (etanol gibi) ile
metabolize olan aktif maddelerin metabolizmasını veya digoksinin p-glikoprotein ile ilişkili
emilimini etkilemediğini göstermiştir.
Antasitlerle birlikte verildiğinde etkileşim görülmemiştir.
Ayrıca klaritromisin, metronidazol, amoksisilin gibi antibiyotiklerin pantoprazol ile eş zamanlı
uygulanmasına dair etkileşim çalışmaları da yapılmıştır. Klinik açıdan önemli etkileşimler
gözlenmemiştir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (kontrasepsiyon)
Pantoprazol için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum yada doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3).
Gebe kadınlara verilirken tedbirli olunmalıdır.
Gebelik dönemi
Pantoprazolün gebelikte kullanımı ile ilgili klinik deneyim sınırlıdır.
Hayvanlarda yapılan çalışmalarda üreme toksisitesi gözlenmiştir. İnsanlarda potansiyel risk
bilinmemektedir. Açıkça gerekli değilse gebelerde kullanılmamalıdır.
Hayvanlarda yapılan üreme çalışmalarında, 5 mg/kg üzerindeki dozlarda ihmal edilebilir
düzeyde fetotoksisite görülmüştür.
Laktasyon dönemi
Hayvan çalışmaları pantoprazolün süte geçtiğini göstermiştir. İnsan sütüne de geçtiği
bildirilmiştir. Emzirmenin devam edilip edilmeyeceğine veya PANTHEC tedavisine devam
edilip edilmeyeceğine emzirmenin çocuğa yararı ve PANTHEC tedavisinin anneye yararı
açısından değerlendirilip, karar verilmelidir.
6/13Bebeğini emziren annelerde ancak, anneye olan yararı bebek üzerindeki potansiyel riskten fazla
ise kullanılmalıdır.
Üreme yeteneği / Fertilite
İnsanlarda fertilitenin bozulmasına veya teratojen etkiye ilişkin herhangi bir kanıt
bulunmamıştır.
Hayvanlarda yapılan üreme çalışmalarında 5mg/kg’nın üzerinde hafif fetotoksisite imareleri
gözlenmiştir. Üreme ya da teratojenite üzerine bir bulgu yoktur (bkz. bölüm 5.3).
4.7. Araç ve makine kullanımı üzerindeki etkiler
Baş dönmesi ve görsel bozukluklar gibi advers ilaç etkileşimleri gözlenebilir. (bkz. bölüm 4.8)
Bu advers olayların görülmesi durumunda hasta araç veya makine kullanmamalıdır.
4.8. İstenmeyen etkiler
Hastaların yaklaşık %5’inin advers ilaç reaksiyonları yaşadığı tahmin edilmektedir. En fazla
bildirilen advers reaksiyonlar diyare ve baş ağrısıdır, her iki durum da hastaların yaklaşık
%1’inde gözlenmiştir.
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000); bilinmiyor (eldeki verilerden hareketle
tahmin edilemiyor)
Yaygın Çok Seyrek
Yaygın Seyrek
Sıklık olmayan (<1/10,000,
(≥1/100 (≥1/10,000 Bilinmiyor
Organ (≥1/1,000 İzole raporlar
<1/10) <1/1,000)
sistemi <1/100) dahil)
Kan ve lenf Trombositope
sistemi Agranülositoz ni Lökopeni;
hastalıkları Pansitopeni
Bağışıklık sistemi Aşırı duyarlılık
hastalıkları (anaflaktik şok
ve anaflaktik
reaksiyonlar
dahil)
Metabolizma ve Hiperlipidemi Hiponatremi;
beslenme ve lipid artışı Hipomagnezemi
hastalıkları (trigliseridler, (bkz bölüm 4.4.)
kolesterol);
Kilo
değişiklikleri
Psikiyatrik Uyku Depresyon Dezoriyantasy Halüsinasyon;
hastalıklar bozuklukları (ve daha on (ve daha Konfüzyon
kötüleşmesi) kötüleşmesi) (özellikle
predispoze
hastalarda; daha
önceden mevcut
ise daha da
kötüleşmesi)
7/13Yaygın Çok Seyrek
Yaygın Seyrek
Sıklık olmayan (<1/10,000,
(≥1/100 (≥1/10,000 Bilinmiyor
Organ (≥1/1,000 İzole raporlar
<1/10) <1/1,000)
sistemi <1/100) dahil)
Sinir sistemi Baş dönmesi, Tat alma
hastalıkları Baş ağrısı bozuklukları
Göz hastalıkları Görme
bozuklukları
(bulanık görme)
Gastrointestinal Bulantı/kusma;
hastalıklar Abdominal ağrı
ve rahatsızlık;
Konstipasyon;
Ağız kuruluğu;
Abdominal
gerginlik ve
şişkinlik; Diyare
Hepatobiliyer Karaciğer Bilirubin artışı Hepatoselüler
hastalıklar enzimlerinde hasar, sarılık,
artış hepatoselüler
(transaminazlar, yetmezlik
γ-GT)
Deri ve derialtı Kaşıntı, Ürtiker, Stevens-Johnson
doku hastalıkları ekzantem ve Anjiyoödem sendromu, Lyell
deri döküntüsü sendromu,
gibi alerjik Erythema
reaksiyonlar; multiform,
Prurit Fotosensitivite,
Subakut kütanöz
lupus
eritematozus
(Bkz. Bölüm 4.4)
Kas-iskelet Kalça, el bileği Artralji, Miyalji
bozuklukları, bağ ve omurga kırığı
doku ve kemik (bkz bölüm 4.4)
hastalıkları
Böbrek ve idrar İnterstisyel nefrit
yolu hastalıkları
Üreme sistemi ve Jinekomasti
meme hastalıkları
Genel Halsizlik, Vücut
bozukluklar ve yorgunluk ve sıcaklığında
uygulama yerine keyifsizlik artış,
ilişkin hastalıklar Periferik ödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
8/134.9. Doz aşımı ve tedavisi
İnsanlarda doz aşımı belirtileri bilinmemektedir.
2 dakika içinde 240 mg i.v. dozlara kadar uygulanmış ve iyi tolere edilmiştir.
Pantoprazol proteinlere yüksek oranda bağlandığı için, hemen diyaliz edilemez.
Aşırı dozda alınması sonucu zehirlenme belirtileri görüldüğünde semptomatik ve destekleyici
tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Proton pompası inhibitörleri
ATC kodu : A02BC02
Etki Mekanizması
Pantoprazol bir sübstitüye benzimidazol olup, pariyetal hücrelerde bulunan proton pompalarına
spesifik etkisi ile midede hidroklorik asit salgılanmasını inhibe eder.
Pantoprazol, pariyetal hücrelerin asidik ortamında aktif formuna dönüşür ve midede hidroklorik
+ +
asit üretiminin son aşaması olan H , K -ATPaz enziminin inhibisyonunu sağlar. İnhibisyon doza
bağlı olup, hem bazal, hem de stimule asit salgılanmasını etkiler. Birçok hastada semptomların
düzelmesi iki hafta içinde gerçekleşir. Diğer proton pompası inhibitörleri ve H2 reseptör
inhibitörlerinde olduğu gibi pantoprazol ile tedavi, midedeki asiditeyi azaltır ve böylece
asiditedeki azalmayla orantılı olarak gastrin artışı sağlar. Gastrin artışı geri dönüşümlüdür.
Pantoprazol, enzimle reseptör distalinde etkileştiği için öteki maddelerle stimülasyondan da
etkilenmeksizin (asetilkolin, histamin, gastrin) hidroklorik asit sekresyonunu inhibe eder. Oral
veya intravenöz uygulamada aynı etki görülür.
Açlık durumundaki gastrin değerleri pantoprazol ile artar. Kısa süreli kullanımda çoğu durumda
normalin üst limitini aşmaz. Uzun süreli tedavide pek çok durumda gastrin seviyesi iki katına
çıkar. Ancak nadir durumlarda aşırı artış meydana gelir. Sonuç olarak, uzun süreli tedavi
süresince çok az vakada (basit veya adenomatoid hiperplazi) midedeki spesifik endokrin (ECL)
hücrelerinin sayısında hafif ila orta derecede artış meydana gelir. Ancak bugüne kadar
gerçekleştirilmiş olan çalışmalara göre, hayvanlar üzerinde yapılan çalışmalarda gözlenen
karsinoid prekürsör (atipik hiperplazi) veya gastrik karsinoid oluşumu (bkz bölüm 5.3),
insanlarda gözlenmemiştir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur.
Proton pompası inhibitörleri ile tedavi, SalmoneIla ve Camphylobacter ve muhtemelen ayrıca
hastanede yatan hastalarda Clostridum difficile gibi gastrointestinal enfeksiyonların riskini az da
olsa arttırabilir.
Hayvanlar üzerinde yapılan çalışmaların sonuçlarına göre, pantoprazol ile bir yılı aşan uzun
süreli tedavinin, tiroidin endokrin parametreleri üzerindeki etkisi tamamen göz ardı edilemez.
5.2. Farmakokinetik özellikler
Genel farmakokinetik
Emilim:
Pantoprazol hızla absorbe edilir ve 40 mg oral tek dozdan sonra bile maksimum plazma düzeyine
ulaşır. Uygulamadan ortalama 2.5 saat sonra yaklaşık 2-3 µg/mL olan serum konsantrasyonlarına
ulaşılır ve bu değerler çoklu uygulamadan sonra sabit kalır.
9/13Farmakokinetik tek doz veya tekrarlayan dozlardan sonra değişiklik göstermez.
Tabletin mutlak biyoyararlanımı yaklaşık % 77’dir. Besinlerle birlikte alınması EAA (Eğri
Altında Kalan Alan) değerini, maksimum serum konsantrasyonunu ve sonuçta biyoyararlanımı
etkilemez. Besinlerle birlikte alınması sadece etki başlama süresinin değişkenliğini artırır.
Dağılım:
Pantoprazol serum proteinlerine yaklaşık %98 oranında bağlanır. Dağılım hacmi yaklaşık 0.15
L/kg’dır.
Biyotransformasyon:
Pantoprazolün tamamına yakını karaciğerde metabolize olur. Ana metabolik yolak CYP2C19 ile
demetilasyon ve ile bunu izleyen sülfat konjugasyonudur, diğer metabolik yolak CYP3A4 ile
oksidasyondur. Gerek serum gerekse idrardaki ana metabolit, sülfatla konjuge olan
desmetilpantoprazoldür.
Eliminasyon:
Pantoprazol metabolitleri başlıca renal yolla (yaklaşık %80’i), kalanı feçes ile atılır. Terminal
yarılanma ömrü yaklaşık bir saattir ve klerens yaklaşık 0.1l/h/kg’dır. Eliminasyonun geciktiği
birkaç vaka görülmüştür. Pantoprazolün pariyetal hücrelerin proton pompalarına spesifik olarak
bağlanması nedeniyle, eliminasyon yarı-ömrü, daha uzun etkinlik süreleri ile orantılı değildir
(asit sekresyonunun inhibisyonu). Ana metabolitin yarılanma ömrü (yaklaşık 1.5 saat),
pantoprazolden daha uzun değildir.
Doğrusallık/doğrusal olmayan durum:
Pantoprazolün farmakokinetiği, tek doz veya tekrarlayan dozlardan sonra değişiklik göstermez.
10-80 mg’lık doz aralığında, hem oral hem intravenöz uygulamadan sonra pantoprazolün plazma
kinetiği doğrusaldır
Hastalardaki karakteristik özellikler
Polimorfik metabolizma:
Avrupa popülasyonunun yaklaşık %3’ü fonksiyonel CYP2C19 enziminden yoksundur ve bu
kişiler zayıf metabolize ediciler olarak adlandırılırlar. Bu bireylerde pantoprazolün
metabolizması CYP3A4 enzimiyle gerçekleşir. 40 mg pantoprazolün tek doz uygulanmasından
sonra, plazma-konsantrasyon eğrisinin altında kalan alan zayıf metabolize edicilerde, CYP2C19
enzimine sahip kişilerden (ekstansif metabolize ediciler) 6 kat daha büyüktür. Ortalama pik
plazma konsantrasyonları %60 artmıştır. Bu bulgular pantoprazolün pozolojisi için bir öneri
niteliğinde değildir.
Böbrek yetmezliği:
Böbrek fonksiyonu kısıtlı hastalar (diyaliz hastaları dahil) için doz azaltılmasına gerek yoktur.
Bu hastalarda sağlıklı kişilerde olduğu gibi pantoprazol yarı ömrü kısa olup, çok küçük miktarda
diyalize edilebilir. Başlıca metabolitinin yarı ömrü biraz uzamasına rağmen (2-3 saat), atılım
hızlı olduğundan birikme söz konusu değildir.
10/13Karaciğer yetmezliği:
Karaciğer sirozu olan hastalarda (Child sınıf A ve B) yarı ömrü 7-9 saat ve EAA değerleri 5-7
kat artmasına rağmen, maksimum serum konsantrasyonu sağlıklı kişilere nazaran sadece 1.5 kat
artmıştır.
Pediyatrik popülasyon:
20 veya 40 mg pantoprazolün 5-16 yaşlarındaki çocuklara tek doz oral olarak uygulanmasından
sonra EAA ile değerleri, yetişkin değerlerinin aralığındadır. 0.8 veya 1.6 mg/kg pantoprazolün 2-
16 yaş arasındaki çocuklara tek doz intravenöz yolla uygulanmasından sonra, pantoprazol
klerensi ile yaş veya kilo arasında anlamlı bir ilişki bulunmamıştır. EAA ve dağılım hacmi,
yetişkinlerden elde edilen verilerle uyumludur.
Geriyatrik popülasyon:
Yaşlı gönüllülerde gençlere nazaran görülen EAA ve C değerlerindeki hafif artış klinik
maks
açıdan önemli değildir.
5.3. Klinik öncesi güvenlilik verileri
Klasik farmakolojik güvenlik çalışmaları, tekrarlanmış dozlarda toksisite ve genotoksisite
çalışmalarından elde edilen preklinik veriler insanlara özel bir tehlikenin söz konusu olmadığını
göstermektedir.
Sıçanlar üzerinde 2 yıl boyunca yapılan karsinojenisite testlerinde nöroendokrin neoplazmalar
bulunmuştur. Ayrıca, sıçanların ön midelerinde pullu hücre papillomaları bulunmuştur. Substitüe
benzimidazoller vasıtasıyla gastrik karsinoidlerin oluşumuna neden olan mekanizma dikkatlice
incelenmiş ve sıçanda kronik yüksek dozlu tedavi esnasında serum gastrin seviyelerinde
meydana gelen artışların sekonder bir reaksiyonu olarak görüldüğü sonucuna varılmıştır.
Rodentler üzerinde yapılan iki yıllık çalışmalarda, sıçanlarda ve dişi farelerde karaciğer
tümörlerinin sayısında artış gözlenmiştir ve pantoprazolün, yüksek oranda karaciğerde
metabolize olmasından kaynaklandığı şeklinde yorumlanmıştır.
En yüksek dozu (200 mg/kg) alan sıçan grubunda tiroidin neoplastik değişimlerinde hafif artış
gözlenmiştir. Bu neoplazmaların meydana gelişi, sıçan karaciğerinde tiroksinin yıkımında
pantoprazolün neden olduğu değişimlerle ilişkilendirilmiştir. İnsanda terapötik doz düşük
olduğundan, tiroid bezlerine zararlı etki beklenmez.
Hayvanlarda yapılan üreme çalışmalarında, 5 mg/kg üzerindeki dozlarda hafif düzeyde
fetotoksisite görülmüştür.
Yapılan araştırmalarda fertilitenin bozulmasına veya teratojen etkiye ilişkin herhangi bir kanıt
bulunmamıştır.
Sıçanda plasentaya geçiş araştırılmış ve gebeliğin ilerlemesiyle arttığı bulunmuştur. Sonuç olarak
fetüs pantoprazol konsantrasyonu doğumdan kısa süre önce artar.
11/136. FARMASÖTİK ÖZELLİKLERİ
6.1. Yardımcı maddelerin listesi
Sodyum karbonat
Mannitol
Krospovidon
Polivinil prolidon K-90
Kalsiyum stearat
Hidroksipropil metilselüloz
Polivinil prolidon K 25
Titanyum dioksit (E171)
Sarı demir oksit (E172)
Propilen glikol
Metakrilik asit-etilakrilat kopolimeri
Sodyum dodesil sülfat
Polisorbat 80
Saf su
Trietil sitrat
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay
6.4. Özel saklama önlemleri
25C’nin altındaki oda sıcaklığında saklayınız.
6.5. Ambalajın yapısı ve içeriği
14 ve 28 enterik tablet içeren Al/Al folyo blister ve karton kutu içinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel : (212) 362 18 00
Fax : (212) 362 17 38
12/138. RUHSAT NUMARASI
199/51
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2002
Ruhsat yenileme tarihi: 09.04.2010
10. KÜB’ÜN YENİLENME TARİHİ
13/13