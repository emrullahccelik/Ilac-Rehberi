KISA ÜRÜN BİLGİSİ
1. BEŞERİ TIBBİ ÜRÜNÜN ADI
KUTLU 250 mg film kaplı tablet
2. KALİTATİF VE KANTİTATİF BİLEŞİM
Etkin madde: Her bir film kaplı tablet 155 mg Klorokin baza eşdeğer 250 mg Klorokin fosfat
içerir.
Yardımcı maddeler:
Yardımcı maddeler için 6.1´e bakınız.
3. FARMASÖTİK FORM
Film kaplı tablet
Tabletler beyaz renkli olup bir yüzü çentikli ve yuvarlaktır.
4. KLİNİK ÖZELLİKLER
4.1. Terapötik endikasyonlar
P. vivax, P. malariae, P. ovale ve P. falciparum´un duyarlı suşları tarafından oluşturulan
sıtmanın baskı altına alınarak tedavisi ve akut nöbetlerin önlenmesinde kullanılır. Ayrıca
barsak dışı amebiasis , romatoid artrit ve Sjögren sendromunda da endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Malarya: Baskılama tedavisi: Yetişkinlerde, her haftanın daima aynı gününde olmak üzere
500 mg´dır.
Şartlar izin verdiği takdirde baskılama tedavisi enfeksiyona maruz kalmadan 2 hafta önce
başlamalıdır. Ancak bu yapılamazsa, yetişkinlerde 1 g´lık çift katı başlangıç dozu (yükleme)
veya çocuklarda 10 mg baz/kg´lık doz 6 saatlik ara ile ikiye bölünerek verilebilir. Baskılama
tedavisi endemik alandan çıktıktan sonra 8 hafta sürdürülmelidir.
Akut nöbetlerin tedavisi:
Yetişkinlerde 1 g´lık başlangıç dozunu takiben, 6-8 saat sonra ilave bir 500 mg´lık ek doz ve
takip eden 2 ardışık gün boyunca günde tek doz 500 mg verilir. Bu, toplamda üç günde 2,5 g
klorokin fosfat dozuna karşılık gelir.
Vivax ve malariae tipi sıtmanın radikal tedavisi için, 8-aminokinolin bileşiği ile kombine
tedavi gerekir.
Barsak dışı amebiasis: Yetişkinlerde 2 gün süreyle günde 1 g ve bunu takiben en az 2-3 hafta
süreyle günde 500 mg. Tedavi genellikle etkin bir barsak amebisidi ile birlikte uygulanır.
1Romatoid artrit: Yetişkinlerde günde 250 mg (1 tablet) kullanılır.
Özel popülasyonlara ilişkin ek bilgiler:
Böbrek yetmezliği:
KUTLU, böbrek yetmezliği olan kişilerde dikkatli kullanılmalıdır. İlaç büyük oranda
böbrekler aracılığıyla atıldığından böbrek yetmezliği olan hastalarda toksik reaksiyon
gösterme riski yüksektir.
Karaciğer yetmezliği:
İlacın karaciğerde biriktiği bilindiğinden hepatik hastalığı olan hastalarda, alkolizmde veya
hepatotoksik ilaç kullandığı bilinen kişilerde dikkatle kullanılmalıdır.
Pediyatrik popülasyon:
Bebeklerde ve çocuklarda dozaj tercihen vücut ağırlığına göre hesaplanır. Malarya
tedavisinde pediyatrik hastalarda haftalık baskılama dozu baz olarak 5 mg/kg´dır ancak
ağırlığa bakılmaksızın yetişkin dozu aşılmamalıdır. Şartlar izin verdiği takdirde baskılama
tedavisi enfeksiyona maruz kalmadan 2 hafta önce başlamalıdır. Ancak bu yapılamazsa
çocuklarda 10 mg baz/kg´lık doz 6 saatlik ara ile ikiye bölünerek verilebilir. Baskılama
tedavisi endemik alandan çıktıktan sonra 8 hafta sürdürülmelidir.
Akut nöbetlerin tedavisi:
Düşük ağırlıktaki erişkinlerde ve bebekler ve çocuklardaki dozaj aşağıdaki gibi
belirlenmelidir:
İlk doz: 10 mg/kg baz (ancak 600 mg baz´lık tek doz aşılmaz)
İkinci doz: İlk dozdan 6 saat sonra 5 mg/kg baz (ancak 300 mg baz´lık tek doz aşılmaz)
Üçüncü doz: İlk dozdan 24 saat sonra 5 mg/kg baz
Dördüncü doz: İlk dozdan 36 saat sonra 5 mg/kg baz
Geriyatrik popülasyon:
65 yaş üzerinde ilaç kullanımı ile ilgili yeterli çalışma bulunmamaktadır. Ancak ilacın büyük
oranda böbreklerden atıldığı bilindiğinden böbrek fonksiyon bozukluğu olan hastalarda ilaca
karşı toksik reaksiyon riski fazladır. Yaşlı hastaların böbrek fonksiyonlarının azalmasından
dolayı doz seçiminde dikkatli olunmalı ve renal fonksiyonlar izlenmelidir.
Romatoid artrit: Özel doz uygulama önerisi bulunmamakla birlikte optimum dozajın kişisel
olarak ayarlanabilmesi için hastanın izlenmesi uygun olabilir.
4.3. Kontrendikasyonlar
4-aminokinolin bileşiklerine ya da başka bir etiyolojiye bağlı retina veya görme alanı
değişiklikleri olanlarda ve 4-aminokinolin bileşiklerine karşı aşırı duyarlılığı olduğu bilinen
hastalarda kontrendikedir. Ancak duyarlı plasmodium suşlarının neden olduğu akut nöbetlerin
tedavisinde, doktor risk/yarar oranını dikkatlice değerlendirerek ilacı kullanmayı tercih
edebilir.
4.4. Özel kullanım uyarıları ve önlemleri
Son yıllarda belirli P. falciparum suşlarının 4-aminokinolin bileşiklerine (klorokin ve
hidroksiklorokin dahil) karşı direnç kazandığı görülmüştür. Klorokin direnci yaygındır ve şu
2anda Sahraaltı Afrika, Güneydoğu Asya, Hint yarımadası, Amazon havzası dahil Güney
Amerika´nın çok geniş bir bölümü gibi dünyanın çeşitli yerlerinde belirgindir.
Profilaksi için klorokin kullanmadan önce yolcunun seyahat edeceği bölgede klorokinin
kullanım için uygun olup olmadığı belirlenmelidir. Klorokin profilaksisinin başarısız olduğu
sıtma olan hastalarda ve klorokin direncine sahip olan bölgelerde P. falciparum tedavisinde
klorokin kullanılmamalıdır.
Dirençli plasmodium türleri ile enfekte olan, normalde yeterli doz verildiğinde klinik sıtma
veya parasitemiyi tedavi etme veya önlemenin başarısız olduğu hastalara, diğer anti-malaryal
tedavi biçimleri önerilmektedir.
Uzun süreli veya yüksek dozda 4-aminokinolin tedavisi uygulanan hastalarda irreversibl
retina hasarları görülmüştür. Retinopatinin doz ile ilişkili olduğu bildirilmiştir.
Herhangi bir anti-malaryal bileşik ile uzun süreli tedavi planlandığında, başlangıçta ve
periyodik olarak oftalmolojik muayeneler (görme keskinliği, yarık lamba, fundus ve görme
alanı testleri) yapılmalıdır.
Görme keskinliği, görme alanı veya retina makula alanlarında (pigment değişiklikleri, foveal
refleks kaybı gibi) herhangi bir anomali işareti veya herhangi bir görme ile ilgili semptom
(ışık parlamaları, çizgi oluşumu gibi) varsa (geçmişte veya o anda) ve bunlar akomodasyon
bozuklukları veya korneadaki opasiteler ile tam olarak açıklanamıyorsa ilaç derhal kesilmeli
ve hasta olası gelişmelere karşı yakın takibe alınmalıdır. Retinal değişiklikler (ve görme
bozuklukları) tedavi kesildikten sonra bile ilerleyebilir.
Uzun süreli tedavi görmekte olan hastalar, diz ve ayakbileği reflekslerinin testi dahil herhangi
bir kas zayıflığı varlığını saptamak için periyodik olarak sorgulanmalı ve incelenmelidir.
Zayıflık mevcutsa ilacın kullanımı durdurulmalıdır.
Bazen çok düşük dozlarda (3 yaşında bir çocuğa 0.75 g veya 1 g klorokin fosfat) kazara olan
klorokin uygulanmasını takiben birkaç ölüm vakası rapor edilmiştir. Hastalar, ilacı çocukların
göremeyeceği erişemeyeceği yerlerde saklamaları için şiddetle uyarılmalıdır çünkü özellikle
çocuklar 4-aminokinolin türevlerine duyarlıdır.
Psöriasisli hastalarda klorokin kullanımı şiddetli psöriasis nöbetlerini tetikleyebilir. Porfirialı
hastalarda kullanıldığında hastalık alevlenebilir. Hekim sağlanacak faydanın olası zararlardan
daha fazla olacağına karar vermedikçe, bu durumlarda ilaç kullanılmamalıdır.
Hastalara uzun süreli tedavi uygulanıyorsa tam kan sayımı periyodik olarak yapılmalıdır.
Tedavi altındaki hastalık ile açıklanamayan herhangi bir ciddi kan bozukluğu ortaya çıkarsa
ilacın kesilmesi düşünülmelidir. İlaç, G-6-PD (glukoz-6-fosfat dehidrojenaz) eksikliği olan
hastalarda dikkatle kullanılmalıdır.
Daha önceden işitmeyle ilgili rahatsızlığı olan hastalarda klorokin dikkatli kullanılmalıdır.
Herhangi bir işitme bozukluğu durumunda klorokin derhal kesilmeli ve hasta yakından
izlenmelidir.
Epilepsi hikayesi olan hastalara klorokinin nöbetleri uyarma riski bildirilmelidir.
4.5. Diğer tıbbi ürünler ile etkileşimler ve diğer etkileşim şekilleri
3Klorokin, plazma prazikuantel miktarını azaltır. Bu iki ilacın birlikte kullanılmasında dikkatli
olunmalıdır.
Oral klorokin alınmasını takiben serum siklosporin düzeyinde ani bir artış bildirilmiştir. Bu
nedenle siklosporin serum düzeyinin yakından takibi ve gerekirse klorokinin kesilmesi
önerilmektedir.
Klorokin ve hidroksiklorokinin, miyastenia gravis semptomlarını artırma potansiyeli
bulunmaktadır, bu nedenle neostigmin ve pridostigminin etkilerini azaltabilir.
Klorokin ve hidroksiklorokin, digoksin plazma konsantrasyonunu artırır.
Klorokinin meflokin ile birlikte kullanılması konvülsiyon riskini artırabilir.
Simetidin, klorokinin metabolizmasını inhibe ederek plazma düzeyini artırır. Dolayısıyla
simetidin ile klorokinin birlikte uygulanmasından kaçınılmalıdır.
Klorokin ve hidroksiklorokinin amiodaron ile birlikte kullanımı ventriküler aritmi, bradikardi
ve kalp iletimi defekti gibi kalp aritmi riskini artırabilir. Birlikte kullanımları kontrendikedir.
Anti-asitler ve kaolin, klorokinin emilimini azaltabilir; bu ajanlar ile klorokin alımı arasında
en az 4 saat süreli bir ara olmalıdır.
Sağlıklı kişilerde klorokin, ampisilinin biyoyararlanımını anlamlı şekilde azalttığından, bu iki
ilacın uygulanması arasında en az 2 saat olmalıdır.
Klorokin ve klorokinin ana metaboliti olan desetilklorokinin kan konsantrasyonları antikor
titreleri ile negatif olarak ilişkilidir. Malarya profilaksisi için tavsiye edilen dozda alınan
klorokin, diploid hücreli kuduz aşısı ile yapılan primer immünizasyona karşı olan antikor
cevabını azaltabilir.
Özel popülasyonlara ilişkin ek bilgiler
Özel popülasyonlara ilişkin olarak hiçbir etkileşim çalışması yapılmamıştır.
Pediyatrik popülasyon:
Pediyatrik popülasyon ile ilgili olarak hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C´dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hormonal kontraseptif kullanımının KUTLU´nun etkinliğini değiştirdiğine dair herhangi bir
kanıt yoktur.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal / fetal gelişim /ve-veya /
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
4KUTLU, gerekli olmadıkça gebelik döneminde kullanılmamalıdır.
Hekim tarafından malaryanın baskılanması veya tedavisi amacı ile, sağlanacak faydanın olası
zararlardan daha fazla olacağına karar verilmesi haricinde, hamilelik sırasında bu ilacın
kullanımından kaçınılmalıdır.
Laktasyon dönemi
Klorokin anne sütünde KUTLU´nun terapötik dozları emziren kadınlara uygulandığı takdirde
memedeki çocuk üzerinde etkiye neden olabilecek ölçüde atılmaktadır. Emzirmenin
durdurulup durdurulmayacağına/tedaviden kaçınılıp kaçınılmayacağına karar verilmelidir.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etki beklenmemektedir. Bununla birlikte
KUTLU’yu almaya başladıktan sonra bulanık görme veya odaklanamama gibi sorunlar olursa
bu etkiler geçene kadar araç veya makine kullanılmamalıdır.
4.8. İstenmeyen etkiler
Klinik denemeler esnasında gözlemlenen istenmeyen etkiler aşağıdaki sıklık derecelerine göre
sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Oküler sistem bozuklukları
Yaygın: Uzun süre veya yüksek dozda 4-aminokinolin alan hastalarda irreversibl retina hasarı;
görme bozuklukları (bulanık görme, odaklanma veya akomodasyon bozukluğu); gece
körlüğü; parasentral, perisentral halka tipi görme alanı defektleri olan skotomlu görme ve
tipik temporal skotomlar, örn; okuma güçlüğü, yarım görme, sisli görme.
Duyu organlarına ait bozukluklar
Yaygın olmayan: Sinirsel tipte sağırlık; önceden işitme hasarı olan hastalarda işitme azlığı,
kulak çınlaması.
Kas-iskelet sistemi bozuklukları, bağ doku ve kemik bozuklukları
Seyrek: Hafif duysal değişiklikler, tendon reflekslerinde azalma ve sinir iletiminde anomali ile
ilişkili olabilen ve proksimal kas gruplarında ilerleyici zayıflık ve atrofiye yol açabilen iskelet
kası miyopatisi veya nöropatisi.
Gastrointestinal sistem bozuklukları
Seyrek: Hepatit, karaciğer enzimlerinde artış, anoreksi, bulantı, kusma, diyare, karın
krampları.
Deri ve doku bozuklukları
Seyrek: Eritema multiforme, Stevens-Johnson sendromu, toksik epidermal nekroliz,
eksfoliyatif dermatit ve benzer deskuamasyon tarzı olaylar. Pleomorfik deri erüpsiyonları,
çeşitli şekillerde kızarıklık ve kabarıklıklar, pigment değişiklikleri, liken planus benzeri
erüpsiyonlar, kaşıntı, ürtiker, anjioödem-ışığa duyarlılık ve saç dökülmesi gibi
anafilaktik/anafilaktoid reaksiyonlar ve saçlarda beyazlaşma.
5Hematolojik sistem bozuklukları
Seyrek: Pansitopeni, aplastik anemi, reversibl agranülositoz, trombositopeni ve nötropeni.
Santral sinir sistemi bozuklukları
Seyrek: Konvülsif nöbetler, hafif ve geçici başağrısı, polinevrit; psikoz, delirium, anksiyete,
ajitasyon, insomni, konfüzyon, halusinasyonlar, kişilik bozuklukları ve depresyon dahil
nöropsikiyatrik değişiklikler.
Kardiyovasküler bozukluklar
Seyrek: Hipotansiyon, elektrokardiyografik değişiklikler (özellikle QRS dalgası
genişlemesiyle birlikte, T dalgasının ters dönmesi veya baskılanması), kardiyomiyopati.
4.9. Doz aşımı ve tedavisi
Klorokin çok hızlı ve tam olarak emildiğinden toksik dozları fatal olabilir. Çocuklarda 1 g gibi
düşük dozlar bile fatal olabilir. Toksik semptomlar dakikalar içinde ortaya çıkar. Başağrısı,
sersemlik, görme bozuklukları, bulantı, kusma, kardiyovasküler kollaps, şok ve
konvülsiyonları takiben erken ve ani kardiyopulmoner arest görülebilir. Elektrokardiyografide
nodal ritm, uzamış intraventriküler ileti zamanı, progresif bradikardi, ventriküler fibrilasyon
ve/veya arest olabilir.
Tedavi semptomatiktir ve derhal mide yıkanmasıyla ya da kusturarak mide boşaltılmalıdır.
Bunu takiben aktif kömür uygulanır ve aktif kömürün etkili olması için alındığı tahmin edilen
klorokin dozunun en az 5 katı dozunda verilmesi gerekir. Konvülsiyonlar var ise mide
yıkanmasından önce kontrol edilmelidirler. Konvülsiyonlar serebral uyarıya bağlı ise çok kısa
etkili barbitürat denenebilir, ancak anoksiye bağlı ise oksijen verilmeli ve suni solunumla
düzeltilmelidir. EKG takibi, sıvı-elektrolit replasmanı ve genel şok tedavisi uygulanır.
Peritoneal diyaliz ve transfüzyonlar da ilacın kandaki düzeyini azaltabilir. Akut fazda ve
asemptomatik olan hastalar en az 6 saat gözlem altında tutulmalıdır. İdrarın asitleştirilmesi
için amonyum klorür (erişkinlerde bölünmüş dozlar halinde, 8 g/gün) verilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antimalaryal
ATC kodu: P01BA01
Klorokin, antimalaryal bir ajandır. İlaç belirli enzimleri inhibe edebilirken, etkisinin en
azından kısmen DNA ile etkileşime girmesi sonucunda ortaya çıktığı düşünülmektedir. Ancak
plazmodisid etki mekanizması tam olarak belirlenmemiştir. Klorokin Plasmodium vivax,
Plasmodium ovale ve Plasmodium malariae´nin eşeysiz (aseksüel) eritrositik biçimlerine ve
Plasmodium falciparum´un duyarlı suşlarına (ancak Plasmodium falciparum´un
gametositlerine değil) karşı etkilidir. Parazitin ekzoeritrositik (eritrosit dışındaki) formlarına
karşı etkili değildir.
Klorokin enfeksiyonu önlemez ancak etkisini parazitlerin eritrositik biçimleri üzerinde
göstererek kırmızı kan hücrelerinde parazit gelişimini engeller ve böylece klinik semptomları
önler veya baskı altına alır. Hastalığın ekzoeritrositik biçimlerine etkili olmadığı için klorokin,
vivax veya ovale malaria´sı olan hastalardaki nüksleri önlemez. Vivax veya ovale malaria´sı
olan hastalarda akut nöbetleri sonlandırmada ve tedavi ile nüks arasındaki süreyi anlamlı
şekilde uzatmada, hastalığı baskı altına alıcı bir ilaç olarak oldukça etkilidir. Falciparum
6malaria olan hastalarda akut nöbetleri ortadan kaldırır ve hastalık dirençli P. falciparum
suşlarına bağlı değil ise enfeksiyonu tamamen tedavi eder.
Klorokinin Entamoeba histolytica trofozitlerine karşı amebisid etkisi de mevcuttur.
5.2. Farmakokinetik özellikler
Genel özellikler
Klorokin, hızla ve hemen hemen tamamen gastrointestinal kanaldan emilir ve verilen dozun
az bir kısmı feçeste bulunur. İlacın yaklaşık %55´i plazmada bağlı olarak bulunur. Klorokin
dokularda önemli miktarlarda birikir. Hayvanlarda karaciğer, dalak, böbrek ve akciğerde
plazma konsantrasyonunun 200-700 katı kadar bulunabilir, ilaç lökositlerde de birikebilir.
Buna karşın, beyin ve omurilikte plazmadaki miktarının sadece 10-30 katı miktarda
bulunabilir.
Klorokin vücutta önemli derecede yıkıma uğrar. Ana metabolit idrarda görülen toplam madde
miktarının dörtte birini oluşturan disetilklorokindir, karboksilik asit türevi olan
bisdisetilklorokin ve diğer tanımlanmamış metabolitleri az miktarlarda bulunur. İdrarda
bulunan ilacın yarısından biraz fazlası değişmemiş klorokin olabilir. Vücuttan atılım oldukça
yavaştır ancak idrarın asitleştirilmesiyle artırılabilir.
5.3. Klinik öncesi güvenlilik verileri
Akut toksisite çalışmalarında farelerde oral LD değeri 500 mg/kg olarak saptanmıştır.
50
Karsinojenisite, mutajenisite ve üreme toksisitesi üzerinde herhangi bir veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Prejelatinize nişasta
Povidon
Magnezyum stearat
Kolloidal silikon dioksit
Opadry II85F18422 beyaz
- Polivinil Alkol
- Titanyum dioksit
- Makrogol/PEG 3350
- Talk
-
6.2. Geçimsizlikler
Bildirilmemiştir.
6.3. Raf ömrü
24 ay.
76.4. Saklamaya yönelik özel tedbirler
25°C altında oda sıcaklığında kuru ve ışıktan uzak yerde saklanmalıdır.
6.5. Ambalajın niteliği ve içeriği
PVC/Al blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü yönetmelikleri”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad.
No:4 34467 Maslak/Sarıyer/İstanbul
Tel.: 0212 366 84 00
Faks: 0212 276 20 20
8. RUHSAT NUMARASI
2020/54
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.12.2009
Yeni ruhsat tarihi: 16.03.2020
Ruhsat yenileme tarihi:
10.KÜB´ÜN YENİLENME TARİHİ
16.03.2020
8