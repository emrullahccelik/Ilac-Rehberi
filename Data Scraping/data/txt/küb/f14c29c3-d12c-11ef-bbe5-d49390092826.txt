KISA ÜRÜN BİLGİSİ
1. BEŞERİ TIBBİ ÜRÜNÜN ADI
RABENOL 20 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
Rabeprazol Sodyum 20,0 mg
Yardımcı madde(ler):
Sodyum Stearil Fumarat 2,0 mg
Mannitol (E421) 24,0 mg
Diğer yardımcı maddeler için 6.1.’e bakınız.
3. FARMASÖTİK FORM
Enterik kaplı tablet.
Yuvarlak, bikonveks, sarı renkli, enterik kaplı tablet.
4. KLİNİK ÖZELLİKLER
4.1. Terapötik endikasyonlar
RABENOL enterik kaplı tablet aşağıdaki hastalıkların tedavisinde endikedir:
• Aktif duodenal ülser
• Aktif benign mide ülseri
• Semptomatik erozif ya da ülseratif gastro-özofajiyal reflü hastalığı (GÖRH)
• Gastro-özofajiyal reflü hastalığının uzun dönemli tedavisi (GÖRH idame)
• Orta derece ile çok şiddetli gastro-özofajiyal reflü hastalığının semptomatik tedavisi
(semptomatik GÖRH)
• Zollinger-Ellison Sendromu
RABENOL enterik kaplı tablet ayrıca uygun antibakteriyel terapötik tedavi rejimleriyle
kombinasyon halinde, peptik ülser hastalarında Helicobacter pylori eradikasyonu için de
endikedir (Bkz. Bölüm 4.2.).
4.2. Pozoloji ve uygulama şekli
Pozoloji, Uygulama sıklığı ve süresi:
Erişkinler/yaşlılar:
Aktif Duodenal Ülser ve Aktif Benign Gastrik Ülser: Hem aktif duodenal ülser hem de aktif
benign gastrik ülserde önerilen oral doz günde bir defa sabahları alınmak üzere 20 mg'dır.
Aktif duodenal ülseri olan hastaların çoğu dört hafta içinde iyileşirler. Bununla birlikte az
sayıda hastada iyileşmenin sağlanması için ikinci bir dört haftalık tedavi gerekebilir. Aktif
1benign gastrik ülseri olan hastaların çoğu altı haftada iyileşirler. Bununla birlikte yine az
sayıda hastada iyileşmenin sağlanması için ikinci bir altı haftalık tedaviye ihtiyaç duyulabilir.
Erozif ya da Ülseratif Gastro-Özofajiyal Reflü Hastalığı (GÖRH): Bu hastalıkta önerilen doz
dört ile sekiz hafta boyunca günde bir kez 20 mg'dır.
Gastro-Özofajiyal Reflü Hastalığının Uzun Dönemli Tedavisi (GÖRH idame): Uzun dönemli
tedavide,hastanın yanıtına göre günde bir adet 10 mg veya 20 mg idame dozu kullanılabilir
Orta Derece ile Çok Şiddetli Gastro-Özofajiyal Reflü Hastalığının Semptomatik Tedavisi
(semptomatik GÖRH): Özofajiti olmayan hastalarda günde bir defa 10 mg. Eğer dört hafta
sonunda semptom kontrolü sağlanamazsa, hastanın yeniden muayenesi ve değerlendirilmesi
gerekir. Semptomlar giderildikten sonraki dönemde, ihtiyaç hissedildiğinde günde tek doz 10
mg kullanılarak semptom kontrolü sağlanabilir.
Zollinger-Ellison Sendromu: Erişkinler için önerilen başlangıç dozu, günde bir kez 60 mg’dır.
Doz, hastaların bireysel ihtiyaçlarına göre 120 mg/gün’e kadar arttırılabilir. 100 mg/gün’e
kadar olan dozlar, günlük tek doz şeklinde verilebilir. 120 mg/gün’lük dozlar günde iki kez 60
mg şeklinde, bölünmüş dozlar olarak uygulanabilir. Tedaviye, klinik açıdan endike olduğu
sürece devam edilmelidir.
H. Pylori Eradikasyonu: H. pylori enfeksiyonu olan hastalarda eradikasyon tedavisi
uygulanmalıdır. Aşağıdaki kombinasyonun yedi gün süreyle kullanılması tavsiye
edilmektedir:
Günde iki kez RABENOL 20 mg enterik kaplı tablet + günde iki kez 500 mg klaritromisin ve
günde iki kez 1 g amoksisilin.
Uygulama şekli
Günde tek doz tedavi gerektiren endikasyonlar için RABENOL 20 mg enterik kaplı tablet
sabahları, herhangi bir şey yemeden önce alınmalıdır. Ne gün içindeki alınma zamanının, ne
de besinlerin rabeprazol sodyum aktivitesi üzerinde herhangi bir etkisinin varlığı
gösterilmemiş olmakla birlikte bu rejim tedaviye uyumu kolaylaştıracaktır.
Hastalar, RABENOL 20 mg enterik kaplı tabletlerin çiğnenmeden ya da kırılmadan bir bütün
halinde yutulması gerektiği konusunda uyarılmalıdırlar.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ya da karaciğer bozukluğu olan hastalarda herhangi bir doz ayarlaması
gerekmemektedir.
Şiddetli karaciğer bozukluğu olan hastalarda RABENOL kullanımı için Bkz. Bölüm 4.4.
2Pediyatrik popülasyon:
Bu yaş grubunda kullanımına ilişkin deneyim bulunmadığı için, RABENOL’ün çocuklarda
kullanılması önerilmemektedir.
Geriyatrik popülasyon:
Yaşlı hastalarda herhangi bir doz ayarlaması gerekmemektedir.
4.3. Kontrendikasyonlar
RABENOL rabeprazol sodyum, ya da formülasyondaki yardımcı maddelerden herhangi birine
karşı aşırı duyarlılığı bilinen hastalarda kontrendikedir. PARIET, gebelik ve emzirme
döneminde kontrendikedir.
4.4. Özel kullanım uyarıları ve önlemleri
Rabeprazol sodyum tedavisine semptomatik yanıt alınması, gastrik ya da özofajiyal
malignitenin olmadığını göstermez. Bu nedenle RABENOL tedavisine başlamadan önce,
malignite ihtimali göz ardı edilmemelidir.
Uzun süre tedavi gören hastalar (özellikle 1 yıldan uzun süre ile) düzenli olarak kontrol
edilmelidirler.
Sübstitüe benzimidazoller veya diğer proton pompası inhibitörleri ile çapraz hipersensitivite
reaksiyonları riski göz önünde bulundurulmalıdır.
Hastalar RABENOL tabletleri çiğnemeden ve kırmadan bütün olarak yutmaları konusunda
uyarılmalıdır.
Çocuklarda, rabeprazol kullanımına dair deneyim mevcut olmadığından, kullanımı uygun
değildir.
Pazarlama sonrası raporlarda kan diskrazileri mevcuttur (trombositopeni ve nötropeni).
Alternatif bir etiyoloji tanımlanamayan birçok olguda, vakalar ciddi değildir ve rabeprazolün
kesilmesiyle çözülmüştür.
Klinik araştırmalarda hepatik enzim anomalileri görülmüştür ve pazarlama izninden bu yana
bildirilmiştir. Alternatif bir etiyoloji tanımlanamayan birçok olguda, vakalar ciddi değildir ve
rabeprazolün kesilmesiyle çözülmüştür.
Hafif ya da orta derecede karaciğer bozukluğu olan hastalarda yapılan bir çalışmada, yaş ve
cinsiyet olarak uyumlu kontrollere göre, ilaca bağlı önemli güvenlilik sorunları ile
karşılaşılmamıştır. Ancak şiddetli karaciğer disfonksiyonu olan hastaların tedavisinde
rabeprazol kullanımına ilişkin klinik veri bulunmaması nedeniyle, bu türlü hastalarda
RABENOL tedavisi ilk kez başlatıldığında, doktorların dikkatli olmaları önerilir.
3Rabeprazol’ün atazanavir ile birlikte kullanımı tavsiye edilmez (Bkz. Bölüm 4.5.).
RABENOL dahil, proton pompası inhibitörleri ile tedavi, Salmonella, Campylobacter ve
Clostridium difficile gibi gastrointestinal enfeksiyon riskini artırabilir. (Bkz. Bölüm 5.1).
Yayınlanmış çeşitli gözlemsel çalışmalar, proton pompası inhibitörü (PPI) tedavisinin, kalça,
el bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPI tedavisi (bir yıl ya da daha fazla)
şeklinde tanımlanan yüksek doz alan hastalarda kırık riski artmıştır. Hastalar, tedavi
edildikleri durum için uygun olan en düşük dozda ve en kısa süreli PPI tedavisini almalıdırlar.
PPI'larla en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
tetani, aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPI tedavisinin kesilmesini gerektirmektedir. Uzun süre tedavi alması
beklenen ya da PPI'ları digoksin gibi ilaçlar ya da hipomagnezemiye neden olabilecek
ilaçlarla (örn. diüretikler) birlikte alan hastalar için, sağlık mesleği mensupları PPI tedavisine
başlamadan önce ve daha sonra periyodik olarak magnezyum düzeylerini takip edebilirler.
Rabeprozol ile Metotreksatın Birlikte Kullanımı:
Literatürde, PPI’ların metotreksat (öncelikle yüksek dozda; bkz. metotreksat kısa ürün bilgisi)
ile birlikte kullanımının metotreksatın ve/veya metobolitinin serum seviyelerini
yükseltebildiği ve sürelerini uzatabildiği, ve bu durumun muhtemelen metotreksat
toksisitesine yol açtığı öne sürülmektedir. Yüksek doz metotreksat uygulamasında, bazı
hastalarda PPI’ın geçici bir süre geri çekilmesi düşünülebilir.
B12 vitamini emilimi üzerine etkileri:
Tüm asit baskılayıcı ilaçlarda olduğu gibi, rabeprazol sodyum, mide özsuyunda asit azlığına
veya eksikliğine bağlı olarak vitamin B12 (siyanokobalamin) emilimini azaltabilir. Bu durum
uzun süreli tedavide, depolarında eksiklik olan hastalarda veya B12 emilimi düşük olma riski
bulunan hastalarda ilişkili klinik belirtiler görüldüğünde göz önünde bulundurulmalıdır.
Subakut kütanöz lupus eritematozus (SCLE):
Proton pompası inhibitörleri çok seyrek olarak subakut kütanöz lupus eritematozus vakaları
ile ilişkilendirilmiştir. Özellikle derinin güneşe maruz kalan alanlarında olmak üzere
lezyonların ortaya çıkması ve artraljinin eşlik etmesi durumlarında hasta acilen tıbbi yardım
almalıdır ve sağlık mesleği mensubu RABENOL tedavisinin kesilmesini değerlendirmelidir.
Daha önce bir proton pompası inhibitörü tedavisi sonrası subakut kütanöz lupus eritematozus
gelişmiş olması, aynı durumun diğer proton pompa inhibitörleri ile de görülme riskini artırır.
4Nöroendokrin tümörler için yapılan incelemelerle etkileşimleri:
Gastrik asit düzeyindeki ilaç kaynaklı azalmalara sekonder olarak serum kromogranin A
(CgA) düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Bu karışıklığı önlemek için, CgA
düzeyleri ölçülmeden en az 5 gün önce RABENOL tedavisi bırakılmalıdır (bkz. Bölüm 5.1).
Eğer başlangıçtaki CgA ve gastrin düzeyleri referans aralığa geri dönmediyse, PPI tedavisine
ara verildikten 14 gün sonra ölçümler tekrar edilmelidir. Eğer seri testler yapılıyorsa (örn.
monitorizasyon için), testler arasındaki referans aralıkları değişebileceği için testler aynı
laboratuarda yapılmalıdır.
Sodyum Uyarısı:
Bu tıbbi ürün her bir dozunda 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
Mannitol Uyarısı:
Bu tıbbi ürün her bir dozunda 24,0 mg mannitol (E421) ihtiva eder; dozu nedeni ile uyarı
gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
Rabeprazol sodyum, mide asidi salgısında derin ve uzun süreli bir inhibisyon oluşturur.
Absorbsiyonları pH'ya bağımlı olan bileşiklerle bir etkileşme oluşabilir. Özellikle rabeprazol
sodyumun ketokonazol veya itrakonazol ile birlikte uygulanması, antifungal plazma
seviyelerinde önemli derecede azalma ile sonuçlanır. Bu nedenle, ketokonazol veya
itrakonazol RABENOL ile birlikte alındığında, doz ayarlaması gerekip gerekmediğinin
kontrolü için hastanın izlenmesi gerekli olabilir.
Klinik çalışmalarda, Rabeprazol sodyum ile eşzamanlı olarak antasitler kullanılmıştır. Özel
bir ilaç-ilaç etkileşimi çalışmasında, likid antasitler ile herhangi bir etkileşim görülmemiştir.
Sağlıklı gönüllülere atazanavir 300 mg / ritonavir 100 mg ile omeprazol (günlük 40mg) veya
atazanavir 400 mg ile lansoprazolün (günlük 60 mg) birlikte uygulanması atazanavir
maruziyetinde ciddi bir azalmayla sonuçlanmıştır. Atazanavir absorpsiyonu pH ile
bağlantılıdır. Bir çalışma yapılmamış olmasına rağmen, diğer proton pompa inhibitörleri ile
de benzer sonuçlar beklenmektedir. Bu nedenle, rabeprazolünde dahil olduğu PPI’ler
atazanavir ile birlikte kullanılmamalıdır (Bkz Bölüm 4.4.).
Metotreksat:
Vaka raporları, yayınlanmış popülasyon farmakokinetik çalışmaları ve retrospektif analizler,
PPI’ların ve metotreksatın (öncelikle yüksek dozda; bkz. metotreksat kısa ürün bilgisi) birlikte
uygulanmasının metotreksatın ve/veya metoboliti olan hidroksimetotreksatın serum
seviyelerini yükseltebildiği ve sürelerini uzatabildiğini göstermektedir. Ancak, metotreksatın
PPI’lar ile resmi bir ilaç etkileşimi çalışması yürütülmemiştir.
54.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlar, tedavi süresince tıbben etkili olduğu kabul
edilen doğum kontrol yöntemleri kullanmalıdır.
Gebelik:
Rabeprazol’ün gebe kadınlarda kullanımına ilişkin yeterli veri bulunmamaktadır. Sıçanlarda
ve tavşanlarda yürütülen üreme çalışmaları, sıçanlarda düşük düzeyde fetoplasental geçiş
olmakla birlikte, rabeprazol sodyum nedeniyle fetusta zararlı etkiler olduğunu
göstermemektedir. RABENOL gebelik süresince kontrendikedir.
Laktasyon dönemi:
Rabeprazol sodyumun insan sütüne geçip geçmediği bilinmemektedir. Emzirme dönemindeki
kadınlarda çalışma yapılmamıştır. Ancak sıçanlarda, rabeprazol sodyum meme sekresyonu ile
atılır. Bu nedenle emzirme sırasında RABENOL kullanılmamalıdır.
Üreme yeteneği (fertilite):
Sıçanlarda ve tavşanlarda yürütülen üreme çalışmaları, rabeprazol sodyum nedeniyle
fertilitede bozulma olduğunu göstermemektedir.
4.7. Araç ve makine kullanımı üzerindeki etkiler
Farmakodinamik özellikleri ve advers etki profili temelinde RABENOL’ün araba kullanma
performansında bozulmaya yol açması ya da makine kullanma becerisini azaltması
beklenmemektedir. Bununla birlikte somnolans nedeniyle dikkati canlı tutma yetisinde
azalma görülürse, araba ve kompleks makineleri kullanmaktan kaçınılması önerilir.
4.8. İstenmeyen etkiler
Kontrollü klinik çalışmalarda en sık rastlanan advers etkiler baş ağrısı, diyare, karın ağrısı,
asteni, flatülans, döküntü ve ağız kuruluğu olmuştur. Klinik çalışmalarda gözlenen advers
olayların çoğunluğu hafif ya da orta şiddette ve geçici olmuştur.
Aşağıdaki advers olaylar, klinik araştırmalarda ve pazarlama sonrası deneyim sırasında
bildirilmiştir. Sıklık dereceleri şu şekilde tanımlanmıştır;
Çok yaygın (≥1/10), yaygın (≥1/100 ila <1/10); yaygın olmayan (≥ 1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden tahmin
edilemiyor).
Enfeksiyonlar ve enfestasyonlar
Yaygın: Enfeksiyon
Kan ve lenfatik sistem hastalıkları
Seyrek: Nötropeni, lökopeni, trombositopeni, lökositoz
6Bağışıklık sistemi hastalıkları
Seyrek: Aşırı duyarlılık1,2
Metabolizma ve beslenme hastalıkları
Seyrek: Anoreksi
Bilinmiyor: Hiponatremi, hipomagnezemi4
Psikiyatrik hastalıklar
Yaygın: İnsomnia
Yaygın olmayan: Sinirlilik
Seyrek: Depresyon
Bilinmiyor: Konfüzyon
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Somnolans
Göz hastalıkları
Seyrek: Görme bozukluğu
Vasküler hastalıklar
Bilinmiyor: Periferal ödem
Respiratuar, torasik ve mediyastinal hastalıklar
Yaygın: Öksürük, farenjit, rinit
Yaygın olmayan: Bronşit, sinüzit
Gastrointestinal hastalıklar
Yaygın: Diyare, kusma, bulantı, karın ağrısı, konstipasyon, flatülans, fundik bez polipleri
(benign)
Yaygın olmayan: Dispepsi, ağız kuruluğu, geğirme
Seyrek: Gastrit, stomatit, tat duyusu bozuklukları
Hepatobiliyer hastalıklar
Seyrek: Hepatit, sarılık, hepatik ensefalopati3
Deri ve derialtı dokusu hastalıkları
Yaygın olmayan: Döküntü, eritem2
Seyrek: Kaşıntı, terleme, büllöz reaksiyonlar2
Çok seyrek: Eritema multiforme, toksik epidermal nekroliz (TEN), Stevens-Johnson
sendromu (SJS)
Bilinmiyor: Subakut kütanöz lupus eritematozus (SCLE)4
Kas-iskelet, bağ dokusu ve kemik hastalıkları
Yaygın: Spesifik olmayan ağrı, sırt ağrısı
Yaygın olmayan: Miyalji, bacakta kramplar, artralji, kalça, bilek, omurga kırılması4
Böbrek ve idrar yolu hastalıkları
Yaygın olmayan: Üriner kanal enfeksiyonu
Seyrek: İnterstisyel nefrit
7Üreme sistem ve meme hastalıkları
Bilinmiyor: Jinekomasti
Genel bozukluklar ve uygulama bölgesine ilişkin hastalıklar
Yaygın: Asteni, grip benzeri hastalık
Yaygın olmayan: Göğüs ağrısı, titremeler, yüksek ateş
Araştırmalar
Yaygın olmayan: Karaciğer enzimlerinde artış3
Seyrek: Kilo artışı
1 Yüzde şişlik, hipotansiyon ve dispne dahil
2 Eritem, büllöz reaksiyonlar ve aşırı duyarlılık reaksiyonları, genellikle tedavinin
kesilmesinden sonra ortadan kalkmıştır.
3 Altta yatan siroz hastalığı olan kişilerde ender olarak hepatik ensefalopati bildirimleri
yapılmıştır. Ciddi karaciğer bozukluğu olan hastaların tedavisinde, RABENOL ® ilk kez
başlanacaksa, hekimin dikkatli olması önerilir (Bkz. Bölüm 4.4.).
4 Bkz. Bölüm 4.4. Özel kullanım uyarıları ve önlemleri
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Günümüze kadar, bilinçli veya kazaen aşırı doz alımı deneyimi kısıtlıdır. Belirlenen
maksimum ilaç teması, günde iki kez 60 mg’ı veya günde bir kez 160 mg’ı geçmemiştir.
Görülen etkiler genellikle minimal düzeydedir, bilinen advers olay profilinin temsilcisi
niteliğindedir ve tıbbi müdahale yapılmaksızın geri dönüşümlü olmuştur. Spesifik bir antidotu
bilinmemektedir. Rabeprazol sodyum proteinlere yoğun şekilde bağlanır ve bu nedenle
diyalize edilemez. Herhangi bir doz aşımı durumunda olduğu gibi, tedavi semptomatik olmalı
ve genel destekleyici önlemler kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beslenme kanal ve metabolizması, peptik ülser ve gastroözofajiyal
reflü hastalığı (GÖRH) için kullanılan proton pompası inhibitörleri
ATC kodu: A02B C04
Etki Mekanizması: Rabeprazol sodyum, antikolinerjik ya da H histamin antagonisti özellikler
2
göstermeyen, ancak H+/K+-ATPaz enziminin (asid ya da proton pompası) spesifik
inhibisyonu yoluyla mide asidi salgısını baskılayan, salgı azaltıcı bileşikler sınıfından
sübstitüe benzimidazollere ait bir moleküldür. Etkisi doza bağımlı olup, hem bazal, hem de
8stimulus tipinden bağımsız olarak uyarılmış asid sekresyonunun inhibisyonuna yol açar.
Hayvan çalışmalarında, uygulama sonrasında rabeprazol sodyumun hem plazma hem de mide
mukozasından hızla kaybolduğu gösterilmiştir. Rabeprazol zayıf bir baz olarak, alınan
herhangi bir dozdan sonra hızla absorbe olur ve paryetal hücrelerin asidik ortamında
konsantre olur. Rabeprazol, proton alma yoluyla aktif sulfonamid formuna dönüşür ve daha
sonra proton pompasında bulunan sisteinler ile reaksiyona girer.
Salgı Azaltıcı Aktivite: Oral yoldan 20 mg dozunda rabeprazol sodyum uygulamasından sonra
salgı azaltıcı etki bir saat içinde başlar, maksimum etkiye iki ilâ dört saat içinde ulaşılır.
Rabeprazol sodyumun ilk dozundan 23 saat sonra bazal ve besin uyarılı asid salgısının
inhibisyonu sırasıyla %69 ve %82'dir ve inhibisyon süresi 48 saate kadar uzar. Rabeprazol
sodyumun asid salgısı üzerindeki inhibitör etkisi, tekrarlanan günlük dozlar sonucunda hafifçe
artar ve üç gün sonrasında kararlı inhibisyon durumuna ulaşır. İlaca son verildiğinde salgı
aktivitesi 2-3 gün içerisinde normale döner.
Rabeprazol gibi, proton pompası inhibitörleri dahil, herhangi bir sebepten dolayı azalan
gastrik asidite, gastrointestinal sistemde normal olarak var olan bakterilerin sayısında artışa
neden olur. Proton pompası inhibitörleri ile tedavi, Salmonella, Campylobacter ve
Clostridium difficile enfeksiyonu gibi gastrointestinal enfeksiyonların riskini artırabilir.
Serum Gastrini Üzerindeki Etkiler: Klinik çalışmalarda hastalar, günde bir kez 10 ya da 20
mg rabeprazol sodyum ile 43 aya kadar varan süreler ile tedavi edildiler. Serum gastrin
düzeyleri ilk 2 ilâ 8 hafta süresince, asid sekresyonu üzerindeki inhibitör etkilerin bir
yansıması olarak yükseldi ve tedavinin devamı süresince stabil kaldı. Gastrin değerleri,
genellikle tedavinin bırakılmasından 1 ya da 2 hafta içinde, tedavi öncesi değerlere döndü.
Sekiz haftaya kadar sürelerle rabeprazol sodyum ve karşılaştırma ajanı uygulanan 500'den
fazla hastadan alınan antrum ve fundusa ait mide biyopsisi örneklerinde, ECL hücre
histolojisi, gastrit derecesi, atrofik gastrik insidansı, intestinal metaplazi ya da H. pylori
infeksiyonu dağılımında hiçbir değişiklik gözlenmedi. Otuz altı aylık sürekli tedavi altında
izlenen 250’yi aşkın hastada, başlangıç döneminde var olan bulgularda hiçbir önemli
değişikliğe rastlanmamıştır.
Diğer Etkiler: Günümüze kadar rabeprazol sodyumun MSS, kardiyovasküler ve solunum
sistemleri üzerinde sistemik bir etkisi gözlenmemiştir. İki hafta süreyle 20 mg'lık oral dozlar
halinde uygulanan rabeprazol sodyumun tiroid fonksiyonları, karbonhidrat metabolizması, ya
da kanda dolaşan paratiroid hormon, kortizol, östrojen, testosteron, prolaktin, kolesistokinin,
sekretin, glukagon, folikül uyarıcı hormon (FSH), luteinizan hormon (LH), renin, aldosteron
ya da somatotrop hormon düzeyleri üzerinde hiçbir etkisi bulunamamıştır.
Sağlıklı kişiler üzerinde yürütülen çalışmalarda rabeprazol sodyumun amoksisilin ile klinik
yönden anlamlı etkileşim yapmadığı gösterilmiştir. Rabeprazol, üst gastrointestinal H. Pylori
enfeksiyonunun eradikasyonu amacıyla amoksisilin veya klaritromisin ile birlikte
uygulandığında, bu ilaçların plazma konsantrasyonlarını olumsuz yönde etkilememektedir.
9Sekresyon engelleyici ilaçlar ile tedavi süresince serum gastrin düzeyi azalmış asit
sekresyonuna karşılık artar. Ayrıca, azalmış gastrik asidite nedeniyle CgA düzeyi artar.
Artmış CgA düzeyi nöroendokrin tümörler için yapılan tanı incelemeleriyle karışabilir.
Güncel yayınlanmış bulgular, CgA düzeyleri ölçülmeden 5 gün ila 2 hafta öncesinden proton
pompa inhibitörlerinin bırakılmasını desteklemektedir. Böylece yanlış pozitif sonuçlara neden
olabilen artmış CgA düzeyleri referans aralığa geri dönecektir.
5.2. Farmakokinetik özellikler
Emilim:
RABENOL, rabeprazol sodyumun enterik kaplı (gastro-rezistan) tablet formülasyonudur.
Enterik kaplı tablet formu, rabeprazolün aside dayanıksız olması nedeniyle gereklidir.
Rabeprazolün absorpsiyonu da bu nedenle ancak tablet mideyi terkettikten sonra başlar.
Absorpsiyon hızlıdır; rabeprazolün pik plazma düzeyleri 20 mg’lık bir dozdan yaklaşık 3,5
saat sonra oluşur. Rabeprazol’ün pik plazma konsantrasyonları (C ) ve EAA, 10 mg ile
maks
40 mg'lık doz aralığında lineerdir. Oral 20 mg'lık bir dozun (intravenöz uygulamaya kıyasla)
mutlak biyoyararlanımı, büyük oranda pre-sistemik metabolizma nedeniyle %52 civarındadır.
Ayrıca, tekrarlanan uygulamalar ile biyoyararlanımı artmamaktadır. Sağlıklı kişilerde plazma
yarı ömrü, yaklaşık bir saattir (sınırlar 0,7-1,5 saat). Total vücut klirensinin 283±98 ml/dk
olduğu hesaplanmıştır. Besinler ile klinik açıdan önemli bir etkileşimi yoktur. Ne besinler, ne
de gün boyu uygulama zamanı, rabeprazol sodyumun emilimini etkilemez.
Dağılım:
Rabeprazol insanlarda plazma proteinlerine yaklaşık %97 oranında bağlı halde bulunur.
Biyotransformasyon:
Rabeprazol sodyum, proton pompa inhibitörleri(PPI) sınıfının diğer üyeleri gibi karaciğerde
sitokrom P450 (CYP450) sistemi aracılığı ile metabolize edilir. İnsan karaciğer
mikrozomlarında yapılan in vitro çalışmalar rabeprazol sodyumun CYP450 izoenzimleri
(CYP2C19 and CYP3A4) ile metabolize edildiğini göstermiştir. Bu çalışmalarda, beklenen
insan plazma konsantrasyonlarında rabeprazol CYP3A4 üzerinde indüksiyon veya
inhibisyona yol açmamıştır. In vitro çalışmalar her zaman in vivo durumun göstergesi
olmamasına rağmen bu bulgular rabeprazol ile siklosporin arasında bir etkileşme
beklenmediğini göstermektedir. İnsanlarda tiyoeter (M1) ve karboksilik asid (M6),
plazmadaki esas metabolitlerdir. Daha düşük düzeylerde gözlenen minör metabolitleri ise
sülfon (M2), demetiltiyoeter (M4), ve merkaptürik asid konjugatıdır (M5). Yalnızca demetil
(M3) metabolitinin küçük bir salgı azaltıcı etkisi vardır, ancak bu metabolit plazmada
bulunmaz.
Eliminasyon:
14C işaretli, 20 mg'lık tek doz oral rabeprazol sodyum uygulamasından sonra, idrar ile
değişmeden atılan ilaca rastlanmamıştır. Uygulanan dozun yaklaşık %90'ı idrarda başlıca iki
metabolit halinde bulunmuştur, merkaptürik asid konjugatı (M5) ve karboksilik asid (M6);
10ayrıca iki bilinmeyen metaboliti de bulunmaktadır. Geriye kalan miktar ise feçeste
saptanmıştır.
Hastalardaki karakteristik özellikler
Cinsiyet: Vücut kütlesi ve boy uzunluğuna göre uyarlama yapıldığında, 20 mg'lık tek doz
rabeprazol sonrası farmakokinetik parametrelerde, cinsiyetler arasında önemli farklılıklar
bulunmamıştır.
Böbrek fonksiyon bozukluğu: İdame hemodiyaliz uygulaması gerektiren stabil, son-evre
böbrek yetmezliği olan hastalarda (kreatinin klirensi ≤5 ml/dk/1,73m2), rabeprazolün atılımı,
sağlıklı gönüllülerdekine çok benzemektedir. Bu hastalardaki EAA ve C , sağlıklı
maks
gönüllülerde karşılık gelen parametrelerden %35 daha düşük bulunmuştur. Rabeprazol’ün
ortalama yarıömrü, sağlıklı gönüllülerde 0,82 saat, hemodiyaliz esnasında 0,95 saat ve
hemodiyaliz sonrasında 3,6 saat bulunmuştur. İdame hemodiyaliz uygulaması gereken böbrek
hastalarında ilacın klerensi, sağlıklı gönüllülerdeki değerin yaklaşık iki katı bulunmuştur.
Karaciğer fonksiyon bozukluğu: Hafif ve orta derecede kronik karaciğer bozukluğu olan
hastalara tek doz 20 mg rabeprazol verilmesinden sonra, EAA iki katına çıkmış ve rabeprazol
yarı ömründe, sağlıklı gönüllülerdekine kıyasla 2-3 kat artış gözlenmiştir. Ancak 7 gün süre
ile günde 20 mg uygulamasından sonra EAA yalnızca 1,5 kat, ve C yalnızca 1,2 kat artmış
maks
bulunmuştur. Karaciğer bozukluğu olan hastalarda rabeprazol yarıömrü 12,3 saat, sağlıklı
gönüllülerde 2,1 saat bulunmuştur. Her iki gruptaki farmakodinamik yanıt (mide pH’sının
kontrolü) klinik olarak kıyaslanabilir durumdadır.
Yaşlılar: Rabeprazol’ün eliminasyonu, yaşlılarda bir miktar azalmış bulunmuştur. Yedi gün
boyunca günde 20 mg rabeprazol uygulamasından sonra genç sağlıklı gönüllülerdeki
değerlere oranla, EAA yaklaşık iki katına çıkmış, C %60 oranında ve t½ yaklaşık %30
maks
artmıştır. Ancak rabeprazol birikimini gösteren herhangi bir bulgu yoktur.
CYP2C19 polimorfizmi: Günde 20 mg dozunda 7 günlük rabeprazol uygulamasını izleyerek,
CYP2C19 yavaş metabolize edicilerde EAA ve t , hızlı metabolize edicilerdeki değerlerin
½
sırasıyla 1,9 ve 1,6 katı şeklinde bulunmuştur; ancak C yalnızca %40 oranında artmıştır.
maks
5.3. Klinik öncesi güvenlilik verileri
Klinik olmayan etkiler sadece insanlardaki maksimum maruziyet düzeyini yeterince aşan
veya maruziyet düzeylerinde gözlenmiştir; bu sebeple insanlardaki kaygılar, hayvan verilerine
dayalı olarak ihmal edilebilir düzeydedir.
Mutajenisite çalışmaları çelişkili sonuçlar vermiştir. Fare lenfoma hücre dizisindeki deneyler
pozitiftir, fakat in vivo mikronukleus ve in vivo ile in vitro DNA onarım testleri negatiftir.
Karsinojenisite çalışmaları insanlar için özel tehlike göstermemiştir.
116. FARMASÖTİK ÖZELLİKLER
6.1. Yardımcı maddelerin listesi
Magnezyum oksit
Mannitol (E421)
Mısır nişastası
Polivinilpirolidon
Hidroksipropil selüoz LH 11
Sodyum stearil fumarat
Hipromelloz E15
Hipromelloz ftalat
Trietil sitrat
Talk
Titanyum dioksit (E171)
Opadry yellow 04F52201*
* içeriği:
Hipromelloz
Titanyum dioksit (E171)
Makrogol
Sarı demir oksit (E172iii)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında saklayınız. Buzdolabına koymayınız.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
28 enterik kaplı tablet, Alu/Alu folyo blister ambalaj içerisinde ve karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
127. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi
Davutpaşa Kampüsü Teknoloji Geliştirme Bölgesi
Esenler / İSTANBUL
Tel : 0850 201 23 23
Faks : 0212 481 61 11
e-mail : info@celtisilac.com.tr
8. RUHSAT NUMARASI(LARI)
2017/537
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 27.07.2017
Ruhsat yenileme tarihi :
10. KÜB’ÜN YENİLENME TARİHİ
13