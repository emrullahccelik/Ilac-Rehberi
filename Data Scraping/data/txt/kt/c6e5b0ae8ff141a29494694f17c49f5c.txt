1   KULLANMA TALİMATI  
 
PARASİNUS 500 mg /30 mg  tablet  
Ağızdan alınır.  
• Etkin madde : Her bir tablet 500 mg parasetamol ve 30 mg psödoefedrin hidroklorür içerir.  
• Yardımcı maddeler: Mısır nişastası, polivinil pirolidon, karboksimetil selüloz sodyum (E 
466), magnezyum stearat. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.    
 
Bu Kullanma Talimatında : 
 1.  PARASİNUS  nedir ve ne i çin kullanılır?  
2. PARASİNUS ’ i kullanmadan önce dikkat e dilmesi gerekenler  
3. PARASİNUS  nasıl kullanılır?  
4. Olası yan etkiler nelerdir?  
5. PARASİNUS ’ün saklanması  
 
Başlıkları yer almaktadır. 
 
1. PARASİNUS  nedir ve ne için kullanılır?  
PARASİNUS, her tabletinde 500 mg parasetamol, 30 mg psödoefedrin hidroklorür içerir.  
  
PARASİNUS, soğuk algınlığı preparatları grubuna dahildir.  PARASİNUS, beyaz renkli, bir yüzü çentikli, kenarları düz, yuvarlak şekilli tabletlerdir. 30 2   tablet içeren blister ambalajlarda piyasaya verilmiştir.  
 
PARASİNUS,  soğuk algınlığı, nezle, sinüzit ve üst solunum yolları enfeksiyonları sırasında 
görülen burun tıkanıklığı, baş ağrısı, ateş ve benzeri belirtilerin giderilmesinde kullanılır.  
2.  PARASİNUS ’ü kullanmadan önce d ikkat edilmesi g erekenler       
PARASİNUS ’ü aşağıdaki durumlarda KULLANMAYINIZ  
Eğer;  
• Parasetamole ve psödoefedrine, ilacın diğer bileşenlerine veya diğer adrenerjik ilaçlara 
karşı alerjiniz varsa,   
• Ciddi kalp hastalığınız , dolaşım bozukluğunuz veya koroner arter (kalbi besleyen damar) 
hastalığınız  varsa,  
• Kan basıncınız çok yüksekse (şiddetli hipertansiyon) veya ilaçla kontrol alınamayan 
hipertansiyonunuz varsa    
• Monoaminoksidaz inhibitörleri (MAOI) adı verilen ilaçlardan kullanıyorsanız veya bu 
ilaçlarla gördüğünüz tedavinin kesilmesini takiben henüz 2 hafta geçmediyse,  • Şiddetli akut (ani gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa  
• Şiddetli karaciğer yetmezliğiniz varsa,  
• Şeker hastalığı  olanlarda,  
• Feokromositoma  (böbrek üstü bezlerinde oluşan bir  tümör  olup, adrenalin miktarında artışa 
sebep olabilmektedir) olan hastalarda , 
• Hipertiroidizmi (tiroid bezinin fazla çalışması) olanlarda , 
• Kapalı açılı glokom veya yüksek göz içi basıncı olanlarda , 
• Diğer sempat ik sinir sistemi uyarıcı ilaçlar (burun mukozasındaki damarları büzerek 
mukozada kanlanmayı ve ona bağlı şişkinliği gideren ilaçlar, iştah bastırıcı ilaçlar ya da 
amfetamin benzeri merkezi sinir sis temini uyaran ilaçlar) ve sempatik sinir sisteminin bazı 
etkilerini bloke ederek kalbin atışını kontrol altına alan beta -blokörlerle birlikte kullanım, 
• 12 yaşın altındaki çocuklarda,  
 PARASİNUS’ü  aşağıdaki durumlarda DİKKATLİ KULLANINIZ  
Eğer;  
• Orta dereceli böbrek yetmezliğiniz varsa  3   • Alkol bağımlılığınız varsa  
• Hafif ya da orta şiddette yüksek tansiyonunuz  veya kalp rahatsızlığınız varsa  
• Kalp ritim bozukluğunuz varsa  
• Prostat problemleriniz varsa ( idrara çıkmada zorlanma veya sık sık idrara çıkma ihtiyacı)  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Parasetamol akut (kısa sürede) yüksek dozda alındığında ciddi karaciğer toksisitesine 
(zehirlenmesine) neden olur. Yetişkinlerde kronik (uzun süreli ve tekrarlayarak) günlük 
dozlarda alındığında karaciğer hasarına neden olabilir. 
• Alkolik karaciğer hastalarında dikkatli kullanılmalıdır. 
• Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir. 
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa,  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir. 
• Parasetamolü ilk kez kullananlarda veya daha önce kullanım hikayesi olanlarda, 
kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu görülen kişiler bir daha bu ilacı veya parasetamol içeren başka bir ilacı 
kullanmamalıdır.  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa, 
• 60 yaş üzerindeyseniz uzun süreli kullanımdan kaçınınız . 5 günden daha uzun süre 
kullanmayınız. 
• Deride kızarıklık, döküntü veya bir deri reaksiyonu görüldüğü takdirde,  
• Psödoefedrin ile iskemik kolit (kalın bağırsağa giden kan akımında azalmaya bağlı oluşan 
hasar) bildirimleri olmuştur. Şayet karın ağrısı, makattan kanama ya da iskemik kolitin 
diğer semptomları gelişirse, psödoefedrin derhal durdurulmalı ve doktora başvurulmalıdır. 
 
• Psödoefedrin içeren ilaçların kullanımını takiben posterior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS) 
vakaları rapor edilmiştir. PRES ve RCVS, beyne kan akışının azaldığı nadir durumlardır. PRES veya RCVS belirtisi olabilecek semptomlar gelişmesi durumunda hemen 4   PARASİNUS ’ü kullanmayı bırakın ve acil tıbbi yardım alınız (semptomlar için bkz. 
Bölüm “4. Olası yan etkiler nelerdir”).  
 
3-5 gün içinde yeni belirtilerin oluşması ya da ağrının ve/veya ateşin azalmaması halinde, 
parasetamol kullanmaya son vererek doktorunuza danışınız.  
Sepsis gibi glutatyon eksikliği olan hastalarda, parasetamol kullanımı metabolik asidoz riskini 
arttırabilir. Ciddi bir enfeksiyonunuz varsa bu metabolik asidoz riskini arttırabilir. Metabolik 
asidoz belirtileri şunlardır:  
• Derin hızlı ve zorlanarak nefes alıp vermek  
• Mide bulantısı ve kusma  
• İştahsızlık 
 
Bu uya rılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
  
PARASİNUS ’ün yiyecek ve içecek  ile kullanılması   
Alkolle veya alkol içeren yiyecek ve içeceklerle (örn. bazı ilaçlar) birlikte kullanıldığında karaciğer üzerine zararlı etki gösterme riski artabilir.  
Besinler parasetamol’ün bağırsaktan emilimini azaltabilir.  
 
Hamilelik  
İlacı kullanmadan önce doktorunuza veya eczacınıza danışınız.  
PARASİNUS’ün hamilelik sırasında kullanımı ile ilgili bilgi bulunmamaktadır. Bu nedenle 
sadece doktorunuzun kullanmanız gerektiğine karar verdiği durumlarda kullanınız.  Tedaviniz sırasında hamile olduğunuzu fark ederseniz hemen doktorunuza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Sadece doktorunuzun kullanmanız gerektiğine karar verdiği durumlarda kullanınız. 
 
Araç ve makine kullanımı  
Baş dönmesi ve uyku hali yapabileceğinden araç ve makine kullanılırken dikkatli olunmalıdır.  
 5   PARASİNUS’ü n içeriğinde bulunan bazı yardımcı maddeler hakkında önemli bilgiler  
Uyarı ger ektiren bir yardımcı madde içermemektedir. 
Diğer ilaçlar  ile birlikte kullan ımı 
Bazı ilaçlar ile birlikte kullanıldığında PARASİNUS’ün etkisi değişebilir. 
Aşağıdaki ilaçları kullanıyorsanız lütfen doktorunuza söyleyiniz:  
• Oral kontraseptifler (doğum kontrol hapları)  
• Mide  boşalmasında  geci kme yaratan ilaçlar (Örn: propantelin vb.)  
• Mide  boşalmasını hı zlandıran ilaçlar (Örn: metoklopramid g ibi) 
• Karaciğer enzimler ini uyaran ilaçlar (Örn: bazı uyku ilaçları, sara hastalığında  kullanılan 
bazı ilaçl ar (glutemid, fenitoin, fenobarbital, karbamazepin) g ibi) 
• Antib iyotik ol arak kull anılan klora mfenikol, rifampisin  
• Varfarin ve  kum arin türevi antikoa gülanlar (kan pıhtıla şmasını engelleyen ilaçlar) 
• Zidovudin (Çocuk ve  erişkinl erde görülen HIV enfeksiyonlarının (AIDS) tedavi ve 
önlenmesinde  kullanılan bir ilaç 
• Domp eridon ( bulantı-kusma tedavisinde  kullanılır) 
• Sarı kantaron (St John’s Wort/Hypericum perforatum) içerikli ilaçlar  
• Kolestiramin içerikli ilaçlar (yüksek kolesterol tedavisinde kullanılır)  
• Tropisetr on ve granisetron içerikli ilaçlar (radyoterap ve/veya kemoterapi alan hastalarda 
bulantı ve kusmanın önlenmesi amacıyla kullanılır)  
• Diğer ağrı kesicilerle birlikte kullanım 
• Alkol  
• Aşağıdakileri içeren başka herhangi bir ilaç kullanıyorsanız,  
 Antihipertansi fler (guanetidin, metildopa, alfa ve beta blokerler, debrizokin, bretilyum 
ve betanidin gibi yüksek kan basıncı nı tedavi edecek ilaçlar).  
 Sempatomimetik ilaçlar  (uyarıcı veya iştah kesici maddeler  ve tıkanıklık ve astımı 
tedavi etmek için kullanılan ilaçlar).  
 Trisiklik antidepresanlar (duygu durum bozuklukları nı tedavi etmek için kullanılır). 
 Barbitüratlar (anksiyete  (kaygı) tedavisinde ya da uyumaya  yardımcı olarak kullanılan 
ilaçlar).  
 Antikonvülsanlar ( epilepsi yi tedavi etmek için kullanılan ilaçlar).  
 
PARASİNUS'ü burun tıkanıklığını giderici ilaçlar, trisiklik antidepresanlar (ör. amitriptilin, 
nortriptilin, imipramin ve desipramin), iştah kesici ilaçlar ve bazı sinir sistemi uyarıcı ilaçlar 6   veya MAOI’leri (monoamino oksidaz inhibitörleri: Moklobemid gibi) ile beraber kullanılması 
bazen tansiyon yükselmesine neden olabilir. İlacın psödoefedrin içermesinden dolayı, 
bretilyum, betanidin, guanitidin, debrizokin, metildopa ve alfa - ve beta -adrenerjik bloker 
ilaçlar gibi tansiyonu düşüren ilaçların etkisini kısmen tersine çevirebilir.  
• Moklobemid ile birlikte kullanımı hipertansif kriz (ciddi kan basıncı yükselmesi) riski 
oluşturur. 
• Kardiyak glikozidlerle (kalp yetmezliğinde kullanılır) birlikte kullanım kalp ritmi 
bozukluğu riskini artırır. • Ergot alkaloidleri (e rgotamin ve metiserjit; migren tedavisinde kullanılır) ile birlikte 
kullanılması yan etki riskini artırır.  
• Doğumu kolaylaştırmak için kullanılan oksitosin ile birlikte hipertansiyon riskini artırır. 
• Trisiklik antidepresanların (depresyon tedavisinde kullanılır) yan etkilerini artırır.  
• Antikolinerjik ilaçların etkileri artar ( trisiklik antidepresanlar gibi).  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. PARASİNUS  nasıl kullanılır ? 
Uygun kullanım ve doz/uygulama sıklığı için talimatlar:  
Yetişkinlerde ve 12 yaşın üzerindeki çocuklarda  
Yaş Doz 
Yetişkinler ve 16 yaşın üzerindeki çocuklar  Her 4-6 saat tte bir 2 tablet , günde 4 defaya 
kadar  
12 yaşından 15 yaşına kadar olan çocuklar  Her 4-6 saat te bir 1 tablet , günde 4 defaya 
kadar.  
 Dozlar arasında en az 4 saat bırakınız.  
 24 saat içinde 4 dozdan fazla almayınız . 
 Eğer belirtiler devam ed iyorsa doktorunuzla konuşunuz . 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşmaması gerekir. 
 
Uygulama yolu ve metodu:  
Ağızdan alınır. Bir bardak su ile birlikte yutunuz. 7    
Değişik yaş grupları:  
Çocuklarda kullanımı:  
12 yaşından küçük çocuklara verilmemelidir. 
 
Yaşlılarda kullanımı:  
Sağlıklı, hareketli yaşlılarda normal yetişkin dozu uygundur, fakat zayıf, hareketsiz yaşlılarda doz ve dozlam sıklığı azaltılmalıdır.  
 Özel kullanım durumları:  
Karaciğer yetmezliği:  
Şiddetli karaciğer yetmezliğinde kullanılma malıdır.  
Böbrek yetmezliği:  
Hafif -orta şiddette böbrek fonksiyon bozukluğunda dikkatli kullanılmalıdır .  
Eğer PARASİNUS ’in etkisinin çok güçlü veya zayıf olduğuna dair bir  izleminiz var ise 
doktorunuz  veya eczacınız  ile konuşunuz. 
 
Kullanmanız gerekenden daha fazla PARASİNUS  kullandıysanız : 
Parasetamole bağlı doz aşımı durumlarında solgunluk, iştahsızlık, bulantı ve kusma görülen başlıca belirtilerdir, ancak bazı durumlarda saatlerce belirti görülmeyebilir. Bu nedenle aşırı 
doz veya kazayla ilaç alma durumlarında derhal doktorunuza haber veriniz veya hastaneye 
başvurunuz. Akut (kısa sürede) yüksek doz alındığında karaciğer zehirlenmesine yol açabilir. 
Karaciğer toksisitesi ve hepatik işlev bozukluğu ile birlikte genelde akut pankreatit de 
gözlenebilir. Aşırı dozun zararı alkolik karaciğer hastalarında daha yüksektir. Parasetamol 
doz aşımı hemen tedavi edilmelidir.  
Psödoefedrine bağlı olarak doz  aşımında h eyecan, huzursuzluk, halüsinasyon, yüksek 
tansiyon ve kalp ritim bozukluğu gibi me rkezi sinir sistemi ve k ardiyovasküler sistem 
semptomları ortaya çıkabilir. Şiddetli olgularda psikoz  (bir tür ruh sal bozukluk), havale, 
koma ve  ani yükselen kan basıncı  gelişebilir. Potasyumun hüc re dışından hüc re içine k ayması 
nedeniyle serum pot asyum düze yi düşebilir.  
Tavsiye edilen dozlarda görülen yan etkilerle beraber gerginlik, huzursuzluk, titreme, 
kasılmalar, çarpıntı ve yüksek tansiyon görülebilir. 8    
PARASİNUS ’den kullanmanız gerekenden fazlasını kullanmışsanız bir doktor veya eczacı ile 
konuşunuz.    
PARASİNUS ’ü kullanmayı  unutursanız:  
Eğer bir doz almayı unutursanız, son dozun en az 4 saat önce alınması şartıyla gerektiğinde bir sonraki dozu alınız.  
Unutulan dozları dengelemek için çift doz almayınız.   
PARASİNUS  ile tedavi sonlandırıldığında oluşabilecek etkiler:  
İlacınızı doktorunuzun söylediği süre zarfınca kullanın. Hekim önerisine uygun bir şekilde kullanıldıktan sonra tedavi sonlandırıldığında herhangi bir olumsuz etki göstermesi 
beklenmez.  
 4. Olası yan e tkiler nelerdir?  
Tüm ilaçlar gibi, PARASİNUS ’ün içeriğinde bulunan maddelere duyarlı olan kişilerde yan 
etkiler olabilir.  
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen PARASİNUS ’ü kullanmayı bırakın ve acil tıbbi yardım alınız:  
• Ani başlayan şiddetli baş ağrısı  
• Hasta hissetmek  
• Kusma  
• Bilinç bulanıklığı  
• Nöbetler, görmede değişiklikler  
 
Aşağıdakilerden biri olursa PARASİNUS ’ü kullanmayı  durdurunuz  ve DERHAL  
doktorunuza bildirin iz veya size en yakın hastanenin  acil bölümüne başvurunuz:  
• El, ayak, yüz ve dudakların şişmesi ya da özellikle boğazda nefes darlığına yol açacak 
şekilde şişmesi (anaflaktik şok)  
• Astım ve akciğerlerde nefes darlığına yol açacak astım benzeri belirtiler (bronkospazm)  
• Kalpte ritim bozukluğu (Aritmi), 9   • Kalbi besleyen damarlarda tıkanma (iskemik kalp hastalığı), 
• Aşırı duyarlılık  
• Aspirin ya da benzeri non- steroid anti -inflamatuvar ilaçlar kullandığınızda nefes güçlüğü 
yaşadıysanız ve buna benzer semptomları bu ilacı kullandığınızda da gördüyseniz  
• Beklenmeyen morarma ve kanama görürseniz  
• Ani gelişen ateş ya da ciltte sivilce benzeri kartılar (Akut generalize ekzantematöz püstüloz 
– AGEP belirtileri olabilir) tedavinin ilk 2 gününde görülebilir.  
• Deri döküntüsü 
• Varsanı, gerçekte olmayan seyleri görmek veya duymak (Halüsinasyonlar),  
• Kan basıncı yükselmesi (Hipertansiyon)  
Bunlar hepsi çok ciddi yan etkilerdir. Eğer bunlardan biri sizde mevcut ise, sizin 
PARASİNUS’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Yan etkiler görülme sıklıklarına göre aşağıdaki şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az , fakat 10.000 hastanın birinden fazla  görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
Yaygın:  
• Sinirlilik  
• Uyku bozuklukları  
• Uyku hali (somnolans)  
• Baş ağrısı  
• Baş dönmesi  
• Üst solunum yolu enfeksiyon belirtileri  
• Bulantı  
• Kusma  
• Uyuşma, karıncalanma ve yanma hissi gibi duyusal bozukluklar  
• Sersemlik  10   • Bağırsak gazı  
• Karın ağrısı  
• Kabızlık  
• Hazımsızlık  
• Ağız kuruluğu  
 
Yaygın olmayan:  
• Yorgunluk 
• Telaş hali  
• Dizüri (idrar yaparken ağrı)  
• Erkek hastalarda üriner retansiyon (önceden mevcut bir prostatik büyüme bu durumu 
hazırlayıcı   bir faktör olabilir)  
• Huzursuzluk  
• Uzun süreli uygulamada böbreklerde yetmezliğe yol açabilen böbrek hasarı (papiler 
nekroz)  
• Sindirim sisteminde görülen kanama (gastrointestinal kanama)  
 
Seyrek:  
• Kan pulcuğu sayısında azalma (trombositopeni), akyuvar sayısında azalma (lökopeni), kan 
hücrelerinde azalma (pansitopeni), anemi (kansızlık), kanda metemoglobin bulunması (metemoglobinemi), anormal sayıda düşük beyaz kan hücresi (nötropeni), kılcal 
damarların deri içine kanaması (trombositopenik purpura),  
• İshal,  
• Deri döküntüsü, kaşıntı, egzama, alerjik ödem, yüzde, dilde ve boğazda şişlik 
(anjiyoödem), yaygın akıntılı döküntüler (akut generalize eksantematöz püstülozis), el, yüz 
ve ayakta dantele benzer kızarıklık oluşturan, aşırı duyarlılık (eritema multiforme)  
• Stevens -Johnson sendromu (cilte ve mukoza zarının ilaç veya enfeksiyona karşı ciddi 
şekilde reaksiyon gösterdiği bir rahatsızlıktır)  
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen 
deri hastalığı)  
• Çok miktarda alındığında karaciğer hasarı  
• Kalp atımının hızlanması (taşikardi),  11   • Yüksek tansiyon (hipertansiyon), 
• Diğer kardiyak disritmiler (kalp atım bozuklukları), 
• Halusinasyon (özellikle çocuklarda) dahil merkezi sinir sistemi (MSS) uyarım belirtileri, 
• İritasyonlu veya iritasyonsuz deri döküntüleri,  
• Egzama (alerjik dermatit) , 
 
Çok seyrek  
• Ani ve sık gelişebilen kan hücre sayısının azalması (agranulositoz)  
• Karaciğer fonksiyon bozukluğu (hepatik disfonksiyon)  
 Bilinmiyor:  
• Posterior geri dönüşümlü ensefalopati sendromu (PRES) ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde kan damarlarını etkileyen 
ciddi durumlar  
 
• Merkezi sinir sisteminde uyarılma, baş dönmesi, beyinde iltihaplanma (ensefalopati), 
uykusuzluk (insomni), titreme (tremor)  
• Pozitif alerji testi 
• İnsan vücudu savunma sisteminin kan pulcuklarını (trombosit) zarar verici olarak kabul 
edip imha etmesi (immün trombositopeni)  
• İrritabilite (uyaranlara karşı aşırı duyarlı olma durumu), 
• Anksiyete (kaygı, endişe),  
 
Uzun süreli kullanım  
• Uzun bir süre boyunca (birkaç ay veya daha fazla) her gün Parasetamol  kullanan insanlar, 
karaciğer ve böbrek hasarı dahil bazı yan etkilere sahip olabilirler. Parasetamolü, daha kısa periyotlar için alışılagelmiş şekilde alan insanlar bu problemlere sahip değildi r. 
 Eğer bu kullanma talimatında bahsi geçmeyen herhangi bir yan etki ile karşılaşırsanız   
doktorunuzu veya eczacınızı bilgilendiriniz.  
 
Yan etkilerin raporlanması  12   Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edilnilmesine katkı sağlamış olacaksınız.  
5.  PARASİNUS ’ün saklanması :  
PARASİNUS’ü çocukların  göremeyeceği,  erişemeyeceği yerl erde ve ambalajında sak layınız. 
 
25
oC altındaki oda sıcaklığında ve orijinal ambalajında saklayınız.  
Son kullanma tarihiyle uyumlu olarak kullanınız.   Ambalajdaki son kullanma tarihinden sonra PARASİNUS’ ü kullanmay ınız. 
Eğer üründe ve/veya ambalajında bozukluklar fark ederseniz PARASİNUS’ ü kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi : KOÇAK FARMA İlaç ve Kimya Sanayi A.Ş.   
                          Mahmutbey Mah. 2477. Sok. No:23  
                          Bağcılar / İSTANBUL  
 
Üretim yeri :      KOÇAK FARMA İlaç ve Kimya Sanayi A.Ş. 
    Çerkezköy Organize Sanayi Bölgesi,  
    Karaağaç Mah. 11. Sok. No:5 
    Kapaklı/ Tekirdağ  
 
 
Bu kullanma talimatı  …/…/… t arihinde onaylanmıştır.  