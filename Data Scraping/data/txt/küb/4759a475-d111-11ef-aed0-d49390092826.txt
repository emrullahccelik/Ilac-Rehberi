KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm “4.8 Şüpheli advers reaksiyonların
raporlanması”.
1. BEŞERİ TIBBİ ÜRÜNÜN ADI
OCTAGAM 5 g/50 mL IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin maddeler:
İnsan normal immünglobulini (IVIg)
1 mL çözelti içeriği:
İnsan normal immünglobulini (IVIg) 100 mg
(En az %95 IgG içeren saflıktadır)
Her bir 50 mL’lik flakon, 5 g insan normal immünglobulini içerir.
IgG alt gruplarının dağılımı (yaklaşık değerler)
IgG yaklaşık %60
1
IgG yaklaşık %32
2
IgG yaklaşık %7
3
IgG yaklaşık %1
4
Maksimum IgA içeriği 400 mikrogram/mL’dir.
İnsan donörlerin plazmasından üretilmiştir.
Yardımcı maddeler:
Bu tıbbi ürün her 100 mL’de 69 mg sodyum içerir. Bu miktar, Dünya Sağlık Örgütü’nün
erişkin bir kişi için önerdiği günlük maksimum sodyum alım miktarı olan 2 g’ın %3,45’ine
eşdeğerdir.
Yardımcı maddeler için 6.1’e bakınız.
3. FARMASÖTİK FORM
İnfüzyonluk çözelti
Sıvı preparat berrak ya da hafif opelasan ve renksiz veya hafif sarı renklidir. Sıvı preparatın
pH değeri 4,5- 5 ozmolalitesi ≥240 mosmol/kg dır.
4. KLİNİK ÖZELLİKLER
4.1. Terapötik endikasyonlar
1. İmmün yetmezlik durumlarında replasman tedavisi için;
1a. Antikor üretiminin bozulduğu primer (Konjenital) immün yetmezliklerde,
b. Şiddetli veya tekrarlayan enfeksiyonlar gelişen, antimikrobiyal tedavinin
yetersiz kaldığı ve kanıtlanmış spesifik antikor yetmezliği (SAE)* olan ya da
serum IgG düzeyi <4 g/L olan hastalarda sekonder immün yetmezliklerde
(SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuar etki için;
a. Kanama riski yüksek olan veya cerrahi müdahale öncesi trombosit sayısının
yükseltilmesi gereken immün trombositopeni (ITP) olgularında,
b. Guillain-Barré sendromunda,
c. Kawasaki hastalığında,
d. Multifokal Motor Nöropati (MMN) hastalığında,
e. Kronik Enflamatuvar Demiyelinizan Polinöropatinin (KIDP) tedavisinde
f. Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Replasman tedavisi, immün yetmezlikliğin tedavisi konusunda deneyimli bir uzman hekimin
denetiminde başlatılmalı ve izlenmelidir.
Pozoloji/uygulama sıklığı ve süresi:
Pozoloji ve uygulama sıklığı endikasyona göre değişir.
Replasman tedavisinde hastadaki farmakokinetik ve klinik yanıta bağlı olarak dozun bireysel
olarak ayarlanması gerekebilir. Vücut ağırlığı normalin altında ve üstünde olan hastalarda,
vücut ağırlığına dayalı dozun ayarlanması gerekebilir. Aşırı kilolu hastalarda doz, fizyolojik
standart vücut ağırlığına dayanmalıdır.
Bir rehber olarak aşağıdaki doz şemaları verilmektedir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg’dır.
Serum immünglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g /kg/ay düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (örneğin, enfeksiyon sıklığı) daha yüksek kararlı serum
düzeylerinin sağlanması amacıyla doz ve/veya doz aralığının ayarlanması düşünülebilir.
2Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immün trombositopeni
İki alternatif doz şeması vardır:
 Birinci gün 0,8-1 g/kg dozunda uygulanır; doz, 3 gün içinde bir kez tekrarlanabilir
veya
 2-5 gün süreyle 0,4 g/kg/gün dozunda uygulanır.
Relaps olursa, tedavi tekrarlanabilir.
Guillain Barré Sendromu
5 gün süreyle 0,4 g/kg/gün dozunda uygulanır.
Kawasaki Hastalığı
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) Hastalığında
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu: 2-6 haftada bir 1-2 g/kg
Kronik enflamatuvar demiyelinizan polinöropati (KIDP)
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: Başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklarda ve adolesanlardaki (0-18 yaş) pozoloji her bir endikasyon için, erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama Şekli
İntravenöz yoldan uygulanır.
OCTAGAM [100mg/ml] ilk 30 dakika süresince dakikada 0,01 mL/kg başlangıç hızıyla
intravenöz olarak uygulanmalıdır (Bkz. Bölüm 4.4). Yan etki görülmesi durumunda infüzyon
hızı azaltılmalı ya da infüzyon durdurulmalıdır. İyi tolere edilirse uygulama hızı kademeli
olarak maksimum dakikada 0,12 mL/kg’a kadar arttırılabilir.
İnfüzyondan sonra infüzyon setinde kalan ürünü infüze etmek için set, %0,9 sodyum klorür
veya %5 dekstroz steril çözeltisi ile yıkanabilir.
3Özel popülasyonlara ilişkin ek bilgiler:
Böbrek/Karaciğer yetmezliği:
IVIG tedavisi uygulanan hastalarda akut böbrek yetmezliği vakaları bildirilmiştir. Böbrek
yetmezliği riski bulunan hastalarda, IVIG preparatları uygulanabilir en düşük infüzyon
hızında ve dozda kullanılmalıdır (Bkz.Bölüm 4.4).
Karaciğer yetmezliği olan hastalara ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adolesanlarda (0-18 yaş) pozoloji değişmez.
Geriyatrik popülasyon:
IVIG tedavisi uygulanan hastalarda akut böbrek yetmezliği vakaları bildirilmiştir. Bu
vakaların çoğunda kişinin 65 yaşın üzerinde olması dahil belirli risk faktörlerinin olduğu
bildirilmiştir.
Ayrıca IVIG uygulaması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIG reçetelenip infüzyon uygulanırken dikkatli
hareket edilmeli, uygulanabilir en düşük infüzyon hızında ve dozda kullanılmalıdır. (Bkz.
Bölüm 4.4)
4.3. Kontrendikasyonlar
OCTAGAM %10’nun etkin maddesi (insan immünglobulinleri) veya yardımcı maddelerinden
herhangi birine karşı aşırı duyarlılık (Bkz. Bölüm 4.4 ve 6.1).
IgA’ya karşı antikor gelişen selektif IgA eksikliği bulunan hastalarda. Bu hastalarda IgA
içeren ürünlerin kullanılması anafilaksiye neden olabilir.
4.4. Özel kullanım uyarıları ve önlemleri
Virüs güvenliliği
OCTAGAM, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. OCTAGAM'da varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, donör seçimi, donörlerin ve
plazma havuzlarının spesifik enfeksiyon markırları açısından izlenmesi ve virüslerin
yok edilmesi ve/veya inaktivasyonu için etkili üretim basamaklarının eklenmesi ile
azaltılmıştır. Bütün bu önlemlere rağmen, bu ürünler hala potansiyel olarak hastalık
bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin
içinde bulunma ihtimali mevcuttur.
Bu önlemlerin HIV, HBV, HCV gibi zarflı virüsler için etkili olduğu kabul edilir. Bu
önlemlerin HAV ve Parvovirüs B19 gibi zarflı olmayan virüslere karşı etkisi sınırlı
olabilir.
4İmmünoglobulinler ile hepatit A ve parvovirüs B19 bulaşması ile ilgili klinik
deneyimlerin olmaması güven vericidir ve ayrıca antikor içeriğinin de viral güvenliliğe
önemli katkı sağladığı varsayılmaktadır.
Parvovirüs B19 enfeksiyonu, gebelikte (fetal infeksiyon) ve immün yetmezlik ya da
kırmızı kan hücre üretiminde artış olan hastalarda tehlikeli olabilir (hemolitik anemi
gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Bu ilaç, yardımcı madde olarak 90 mg/mL maltoz içerir. Maltoz, kan glikoz testleri ile
etkileşebilir ve hatalı yüksek glikoz sonuçları okunabilir. Bunun sonucunda, hatalı insülin
uygulanmasına ve takiben hayati tehlike oluşturan hipoglisemiye ve ölüme yol açabilir.
Ayrıca, hatalı olarak yüksek okunan glikoz düzeyleri nedeniyle hipoglisemik durum
maskelenirse, gerçek hipoglisemi vakaları tedavisiz kalabilir (Bkz. Bölüm 4.5). Akut renal
yetmezlik için aşağıya bakınız.
İzlenebilirlik
Biyolojik tıbbi ürünlerin izlenebilirliğini mümkün kılmak için, uygulanan ilacın ismi ve seri
numarası açık bir şekilde kaydedilmelidir.
Kullanım sırasında alınacak önlemler
Potansiyel komplikasyonlar, hastalar için aşağıda belirtilen önlemlerin alınması halinde
genellikle önlenebilir:
 Ürün uygulamasına yavaş infüzyon hızı ile başlanması (0,01-0,02 mL/kg/dk). Böylece
hastanın insan normal immünglobuline duyarlılık durumu anlaşılabilir.
 İnfüzyon süresince hastanın herhangi bir semptoma karşı dikkatle takip edilmesi.
Özellikle, insan normal immünglobulini ile daha önce tedavi görmemiş hastalar, bir
IVIg ürününden başka bir IVIg ürününe geçiş yapmış hastalar ya da bir önceki
infüzyondan sonra uzun bir ara vermiş olan hastalar, potansiyel advers belirtilerin
tespit edilebilmesi için ilk infüzyon süresince ve ilk infüzyondan sonraki bir saat
boyunca izlenmelidir. Diğer tüm hastalar, infüzyondan sonra en az 20 dakika
gözlemlenmelidir.
Tüm hastalarda, IVIg kullanımı şunları gerektirir:
 IVIg infüzyonuna başlamadan önce yeterli hidrasyon
 İdrar çıkışının izlenmesi
 Serum kreatinin düzeylerinin izlenmesi
 Loop diüretiklerin birlikte kullanımından kaçınılması (Bkz. 4.5)
Advers reaksiyon ortaya çıkması durumunda, uygulama hızı düşürülmeli veya infüzyon
durdurulmalıdır. Gerekli tedavi, advers reaksiyonun doğasına ve şiddetine bağlıdır.
İnfüzyon reaksiyonu
Bazı advers reaksiyonlar (örneğin, baş ağrısı, flushing, ürperme, miyalji, hırıltılı nefes alma,
taşikardi, alt sırt ağrısı, bulantı ve hipotansiyon) infüzyon hızı ile bağlantılı olabilir. “4.2
Pozoloji ve Uygulama Şekli” bölümünde tavsiye edilen infüzyon hızı yakından takip
edilmelidir. Hastalar infüzyon süresince yakından izlenmeli ve herhangi bir semptoma karşı
dikkatle gözlenmelidir.
Bazı advers reaksiyonlar daha sık meydana gelebilir:
5 İnsan normal immünglobulinini ilk kez alan hastalarda veya nadir durumlarda insan
normal immünglobulin ürününün değiştirilmesi ya da önceki infüzyondan sonra uzun
bir süre geçmesi durumunda
 Tedavi edilmemiş bir enfeksiyonu bulunan veya altta yatan kronik inflamasyonu olan
hastalarda.
Hipersensitivite
Hipersensitivite reaksiyonları seyrektir.
Anafilaksi aşağıdaki durumlarda gelişebilir:
 Anti-IgA antikorları olan ve IgA saptanamayan hastalar
 İnsan normal immünglobulinleri ile önceki tedaviyi tolere etmiş hastalar
Şok gelişmesi halinde, standart şok tedavisi uygulanmalıdır.
Tromboembolizm
IVIg uygulanması ile miyokardiyal enfarktüs, serebrovasküler olay (inme dahil), pulmoner
emboli ve derin ven trombozu gibi tromboembolik olaylar arasında ilişki olduğunu gösteren
klinik kanıtlar mevcuttur. Bu durumun, risk altındaki hastalarda immünoglobulinin yüksek
influksu nedeniyle kan vizkozitesinde göreceli bir artışa bağlı olduğu düşünülmektedir. Obez
hastalarda ve trombotik olaylar açısından risk faktörleri bulunan hastalarda (ileri yaş,
hipertansiyon, diabetes mellitus ve bir damar hastalığı veya trombotik olay hikayesi,
kazanılmış veya kalıtımsal trombofilik bozuklukları olan hastalar, uzun süredir hareketsiz
olan hastalar, ağır hipovolemik hastalar, kan viskozitesini artıran hastalıkları olan hastalar ve
oral kontraseptifler gibi belirli hormonları birlikte kullanan hastalar gibi) IVIg reçetelenmesi
ve infüzyonu dikkatle yapılmalıdır.
IVIg ürünleri, tromboembolik advers reaksiyonlar açısından risk altında bulunan hastalarda
mümkün olan en düşük infüzyon hızında ve dozda kullanılmalıdır.
Akut renal yetmezlik
IVIg tedavisi alan hastalarda akut böbrek yetmezliği vakaları bildirilmiştir. Vakaların
çoğunda, önceden var olan böbrek yetmezliği, diabetes mellitus, hipovolemi, aşırı kilo,
birlikte kullanılan nefrotoksik ilaçlar veya 65 üzeri yaş gibi risk faktörleri tanımlanmıştır.
IVIg infüzyonu öncesinde renal parametreler değerlendirilmeli ve sonrasında uygun
aralıklarla tekrarlanmalıdır. Bu değerlendirme, potansiyel olarak akut renal yetmezlik
gelişmesi riskinin artmış olduğu düşünülen hastalarda özellikle yapılmalıdır. Akut renal
yetmezlik riski bulunan hastalarda, IVIg ürünleri, mümkün olan en düşük infüzyon hızında ve
dozda uygulanmalıdır.
Böbrek bozukluğu durumlarında, IVIg’nin kesilmesi düşünülmelidir.
Böbrek disfonksiyonu ve akut böbrek yetmezliği raporları, sukroz, glikoz ve maltoz gibi
çeşitli yardımcı maddeler içeren ruhsatlı birçok IVIg ürününün kullanımı ile ilişkili bulunmuş
olmasına rağmen, stabilizör olarak sukroz içerenler toplam sayının büyük kısmını
oluşturmaktadır. Risk altındaki hastalarda bu yardımcı maddeleri içermeyen IVIg ürünlerinin
kullanılması düşünülebilir. OCTAGAM %10 [100 mg/mL] maltoz içerir (Yukarıdaki, Bölüm
4.4 kısmına bakınız).
Aseptik Menenjit Sendromu (AMS)
6IVIg tedavisi ile ilişkili olarak aseptik menenjit sendromunun ortaya çıktığı bildirilmiştir.
Sendrom, genellikle, IVIg tedavisini izleyen birkaç saat ile iki gün içinde başlar. Beyin
omurilik sıvısı (BOS) çalışmaları sıklıkla pozitiftir ve çoğunlukla granülositik serilerden
olmak üzere, mm3 başına birkaç bin hücreye kadar pleositoz ve birkaç yüz mg/dL’ye kadar
artan protein düzeyleri mevcuttur.
AMS, yüksek doz IVIg tedavisi (2g/kg) ile ilişkili olarak daha sık ortaya çıkabilir.
Bu belirti ve bulguları gösteren hastalara, diğer menenjit nedenlerini ekarte etmek için BOS
çalışmaları dahil olmak üzere, tam kapsamlı bir nörolojik muayene yapılmalıdır.
IVIg tedavisinin kesilmesi, birkaç gün içinde, AMS durumunun sekelsiz olarak iyileşmesi ile
sonuçlanmıştır.
Hemolitik anemi
IVIg ürünleri, hemolizinler gibi davranabilen ve kırmızı kan hücrelerinin in vivo olarak
immünglobülinle kaplanmasına ve bunun sonucunda da pozitif direkt antiglobulin
reaksiyonuna (Coomb’s testi) ve nadiren hemolize neden olan kan grubu antikorlarını
içerebilir. IVIg tedavisinden sonra, kırmızı kan hücrelerinin sekestrasyonundaki artışa bağlı
olarak hemolitik anemi gelişebilir. IVIg alan hastalar, hemolizin klinik belirtileri ve
semptomları açısından takip edilmelidir (Bkz. Bölüm 4.8).
Nötropeni/Lökopeni
IVIg tedavisinden sonra, bazen şiddetli olabilen, nötrofil sayısında geçici bir azalma ve/veya
nötropeni atakları bildirilmiştir. Bu durum tipik olarak, IVIg uygulamasından saatler veya
günler sonra ortaya çıkar ve 7-14 günde kendiliğinden düzelir.
Transfüzyonla ilişkili akut akciğer hasarı (TRALI)
IVIg ürünleri ile tedavi edilen hastalarda, nonkardiyojenik pulmoner ödem (transfüzyonla
ilişkili akut akciğer hasarı -TRALI-) görüldüğünü bildiren raporlar mevcuttur. Bu nedenle,
her ne kadar bugüne kadar OCTAGAM ile gözlenmemiş olsa da, bu yan etki OCTAGAM
için tamamen dışlanamaz. TRALI; şiddetli hipoksi, dispne, takipne, siyanoz, ateş ve
hipotansiyon ile karakterizedir. Semptomlar tipik olarak tedavi sırasında veya tedaviden sonra
sıklıkla 1-2 saat içinde olmak üzere 6 saat içinde ortaya çıkar. Bu nedenle, IVIg tedavisi alan
hastalar izlenmeli ve pulmoner advers reaksiyonların ortaya çıkması halinde IVIg infüzyonu
derhal durdurulmalıdır. TRALI, potansiyel olarak hayatı tehdit eden bir durumdur ve derhal
yoğun bakım ünitesinde tedavi gerektirir.
Serolojik testlerle etkileşim
İmmünglobulin enjeksiyonundan sonra, pasif olarak geçen çeşitli antikorların hastanın
kanında geçici olarak yükselmesi, serolojik testlerde yanıltıcı pozitif sonuçlara yol açabilir.
Antikorların, A, B, D gibi eritrosit antijenlerine pasif geçişi, kırmızı hücre antikorları için
yapılan direkt antiglobulin testi (DAT, direkt Coombs testi) gibi bazı serolojik testlerle
etkileşebilir.
Eritrosit sedimentasyon hızında (hatalı) yükselme
Tedavide IVIg kullanan hastalarda eritrosit sedimentasyon hızı hatalı olarak yüksek çıkabilir
(enflamatuvar olmayan yükselme).
Dolaşım (hacim) yüklenmesi
7İnfüze edilen IVIg hacmi (veya herhangi bir başka kan veya plazma kaynaklı ürün) ve diğer
eşzamanlı infüzyonlar akut hipervolemiye ve akut pulmoner ödeme yol açtığı zaman, dolaşım
(hacim) yüklenmesi ortaya çıkabilir.
Lokal enjeksiyon yeri reaksiyonları
Enjeksiyon yerinde lokal reaksiyonlar tanımlanmıştır. Bu reaksiyonlar arasında
ekstravazasyon, infüzyon yerinde eritem, infüzyon yerinde prurit ve benzer semptomlar
bulunabilir.
Pediyatrik popülasyon
Belirtilen uyarı ve önlemler hem erişkinler hem de çocuklar için geçerlidir.
Sodyum içeriği
Bu tıbbi ürün, her 100 mL’de 69 mg sodyum içerir. Bu miktar, DSÖ’nün erişkin bir kişide
günlük maksimum sodyum alımı için önerdiği 2 g’ın %3,45’ine eşdeğerdir. Bu durum
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Canlı atenüe aşılar
İmmünglobulin kullanımı, kızamık, kızamıkçık, kabakulak ve suçiçeği gibi canlı atenüe virüs
aşılarının etkinliğini en az 6 haftadan 3 aya kadar bir süre için azaltabilir. Bu ürünün
uygulanmasından sonra canlı atenüe virüs aşıları ile aşılanmadan önce 3 aylık bir süre
geçmelidir. Kızamık durumunda bu süre 1 yıla kadar uzayabilir. Bu nedenle kızamık aşısı
uygulanan hastalar antikor durumlarını kontrol ettirmelidirler.
Loop diüretikler
Loop diüretiklerin eş zamanlı kullanımından kaçınılmalıdır.
Kan glikoz testi
Bazı glikoz test sistemleri (örneğin, glikoz dehidrogenaz pirolokinolinkinon (GDH-PQQ)
veya glikoz–boya-oksidoreduktaz yöntemlerine dayananlar gibi) OCTAGAM %10’daki
maltozu (90 mg/mL) yanlışlıkla glikoz olarak algılamaktadır. Bu durum, infüzyon sırasında
veya infüzyon sonlandıktan yaklaşık 15 saatlik bir süre için hatalı yüksek glikoz okumalarının
alınmasına ve dolayısı ile hayati tehlike taşıyan ve hatta ölümcül hipoglisemi ile sonuçlanacak
yanlış insülin uygulamasına sebep olabilmektedir. Ayrıca, hipoglisemik durumun, hatalı
yüksek glikoz okuması ile maskelenmesi durumunda gerçek hipoglisemi vakalarında tedavi
uygulanmamasına sebep olabilir. Buna bağlı olarak, OCTAGAM %10 veya maltoz içeren
parenteral diğer ürünler uygulandığında, kan glikoz ölçümü glikoza özgün bir yöntemle
yapılmalıdır.
Kan glikozu test sisteminin, test çubukları da dahil ürün bilgisi, sistemin maltoz içeren
parenteral ürünlerle kullanım için uygun olup olmadığının belirlenmesi açısından dikkatle
incelenmelidir. Herhangi bir şüphe olduğunda, maltoz içeren parenteral ürünlerle
kullanımının uygun olup olmadığını tayin etmek için test sistemi üreticisi ile temasa
geçilmelidir.
Pediyatrik popülasyon
Listelenen etkileşimler hem erişkinler hem de çocuklar için geçerlidir.
4.6. Gebelik ve laktasyon
8Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
IVIg uygulaması ile tromboembolik olaylar arasında ilişki olduğunu gösteren klinik kanıtlar
bulunmaktadır. Oral kontraseptif kullanımı trombotik olaylar açısından bir risk faktörü
olduğundan, bu tür ilaçları kullanan kadınlara IVIg reçetelenmesi ve infüzyonu dikkatle
yapılmalıdır. IVIg ürünleri, bu hastalarda, mümkün olan en düşük infüzyon hızında ve dozda
kullanılmalıdır.
Gebelik Dönemi
Bu tıbbi ürünün hamilelikte kullanımının güvenliliği kontrollü klinik çalışmalarla
saptanmamıştır ve bu nedenle gebe kadınlarda dikkatle kullanılmalıdır. IVIg ürünlerinin
plasentaya geçtiği ve bu geçişin 3. trimesterde arttığı gösterilmiştir. İmmünglobulinlerle klinik
deneyimler, gebelik süreci, fötus ve yeni doğanda zararlı bir etki beklenmediğini
düşündürmektedir.
Laktasyon Dönemi
İmmünglobulinler anne sütüne salgılanmaktadır. Anne sütü alan yeni doğanlar/infantlarda
negatif bir etkisi beklenmemektedir.
Üreme yeteneği /Fertilite
İmmünglobulinlerle klinik deneyimler, fertilite üzerinde zararlı bir etki beklenmediğini
düşündürmektedir.
4.7 Araç ve makina kullanımı üzerindeki etkiler
OCTAGAM’ın araç ve makine kullanma yeteneği üzerinde ya hiç etkisi yoktur ya da etkisi
ihmal edilebilir düzeydedir. Bununla birlikte, tedavi sırasında advers reaksiyon yaşayan
hastalar, araç ve makine kullanmadan önce bu belirtilerin düzelmesini beklemelidir.
4.8. İstenmeyen etkiler
Güvenlilik profili özeti
İnsan normal immünglobulinlerinin neden olduğu advers reaksiyonlar şunları kapsar (Bkz.
Bölüm 4.4) (sıklıktaki azalmaya göre):
 Ürperme, baş ağrısı, baş dönmesi, ateş, kusma, alerjik reaksiyonlar, bulantı, artralji,
kan basıncında düşme ve orta derecede alt sırt ağrısı
 Geri dönüşlü hemolitik reaksiyonlar (özellikle kan grubu A, B ve AB olanlarda) ve
seyrek olarak, transfüzyon gerektiren hemolitik anemi
 Seyrek olarak, kan basıncında ani düşme ve izole vakalarda, önceki uygulamalarda
hipersensitivite görülmemiş olsa bile, anafilaktik şok
 Seyrek olarak, geçici kütanöz reaksiyonlar (kütanöz lupus eritematozus dahil-sıklığı
bilinmiyor)
 Çok seyrek sıklıkta, miyokard enfarktüsü, inme, pulmoner emboli, derin ven trombozu
gibi tromboembolik reaksiyonlar
 Geri dönüşlü aseptik menenjit vakaları
 Serum kreatinin düzeyinde artma ve/veya akut renal yetmezlik vakaları
 Transfüzyon ile ilişkili akut akciğer hasarı (TRALI) vakaları
Advers reaksiyonların çizelgeli listesi
9Aşağıdaki tablo MedDRA sistem organ sınıflamasına göre (sistem organ sınıfı ve tercih
edilen terim düzeyinde) sunulmuştur.
Kullanılan terimler ve sıklık dereceleri şöyle tanımlanmıştır: Çok yaygın (≥1/10), yaygın
(≥1/100 ila <1/10), yaygın olmayan (≥1/1.000 ila <1/100), seyrek (≥1/10,000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Her bir organ gruplamasında istenmeyen etkiler azalan ciddiyet sıralamasına göre
sunulmuştur.
Klinik çalışmalarda OCTAGAM ile advers ilaç reaksiyonlarının sıklığı:
MedDRA Advers reaksiyon Sıklık/hasta Sıklık/infüzyon
Sistem organ
sınıflaması
Kan ve lenf sistemi lökopeni Yaygın olmayan Yaygın olmayan
hastalıkları
Bağışıklık sistemi Aşırı duyarlılık Çok yaygın Yaygın
hastalıkları
(Bkz. Bölüm 4.4)
Sinir sistemi hastalıkları Baş ağrısı Çok yaygın Yaygın
Kalp hastalıkları Taşikardi Yaygın olmayan Yaygın olmayan
Damar hastalıkları Hipertansiyon Yaygın Yaygın olmayan
Gastrointestinal Bulantı Yaygın Yaygın olmayan
hastalıklar Kusma Yaygın Yaygın olmayan
Kas-iskelet ve bağ Sırt ağrısı Yaygın Yaygın olmayan
dokusu hastalıkları
Genel rahatsızlıklar ve Ateş, yorgunluk, enjeksiyon Yaygın Yaygın olmayan
uygulama bölgesine yeri reaksiyonu, ürperme
ilişkin hastalıklar Göğüs ağrısı Yaygın olmayan Yaygın olmayan
Hepatik enzimlerde Yaygın Yaygın olmayan
Araştırmalar
yükselme
Aşağıda verilen reaksiyonlar OCTAGAM ile pazarlama sonrası deneyimlerine
dayanmaktadır. Pazarlama sonrası dönemde bildirilen reaksiyonların sıklıkları mevcut
verilerden hareketle tahmin edilememektedir.
MedDRA sistem organ sınıfı Advers reaksiyon (PT) Sıklık
Kan ve lenf sistemi hastalıkları Hemolitik anemi Bilinmiyor
Bağışıklık sistemi hastalıkları Anafilaktik şok Bilinmiyor
(Bkz. Bölüm 4.4) Anafilaktik reaksiyon Bilinmiyor
Anafilaktoid reaksiyon Bilinmiyor
Anjiyoödem Bilinmiyor
Yüzde ödem Bilinmiyor
Metabolizma ve beslenme hastalıkları Sıvı yüklenmesi Bilinmiyor
(pseudo) hiponatremi Bilinmiyor
Psikiyatrik hastalıklar Konfüzyon durumu Bilinmiyor
Ajitasyon Bilinmiyor
Anksiyete Bilinmiyor
Sinirlilik Bilinmiyor
10Sinir sistemi hastalıkları Serebrovasküler olay Bilinmiyor
(Bkz. Bölüm 4.4)
Aseptik menenjit Bilinmiyor
Bilinç kaybı Bilinmiyor
Konuşma bozuklukları Bilinmiyor
Migren Bilinmiyor
Baş dönmesi Bilinmiyor
Hipoestezi Bilinmiyor
Parestezi Bilinmiyor
Fotofobi Bilinmiyor
Tremor Bilinmiyor
Göz hastalıkları Görmede bozukluk Bilinmiyor
Kardiyak hastalıklar Miyokard enfarktüsü Bilinmiyor
(Bkz. Bölüm 4.4)
Anjina pektoris Bilinmiyor
Bradikardi Bilinmiyor
Palpitasyonlar Bilinmiyor
Siyanoz Bilinmiyor
Vasküler hastalıklar Tromboz (Bkz. Bölüm Bilinmiyor
4.4)
Dolaşım kollapsı Bilinmiyor
Periferal dolaşım Bilinmiyor
yetmezliği
Flebit Bilinmiyor
Hipotansiyon Bilinmiyor
Solukluk Bilinmiyor
Solunum, göğüs bozuklukları ve Solunum yetmezliği Bilinmiyor
mediastinal hastalıklar Pulmoner emboli Bilinmiyor
(Bkz. Bölüm 4.4)
Pulmoner ödem Bilinmiyor
Bronkospazm Bilinmiyor
Hipoksi Bilinmiyor
Dispne Bilinmiyor
Öksürük Bilinmiyor
Gastrointestinal hastalıklar Diyare Bilinmiyor
Abdominal ağrı Bilinmiyor
Deri ve deri altı doku hastalıkları Ciltte eksfoliyasyon Bilinmiyor
Ürtiker Bilinmiyor
Döküntü Bilinmiyor
Eritematöz döküntü Bilinmiyor
Dermatit Bilinmiyor
Prurit Bilinmiyor
Alopesi Bilinmiyor
Eritem Bilinmiyor
Kas-iskelet bozuklukları, bağ doku ve Artralji Bilinmiyor
kemik hastalıkları Miyalji Bilinmiyor
Ekstremitelerde ağrı Bilinmiyor
Boyun ağrısı Bilinmiyor
Kas spazmları Bilinmiyor
Kaslarda zayıflık Bilinmiyor
Kas-iskelet sertliği Bilinmiyor
11Böbrek ve idrar yolu hastalıkları Akut renal yetmezlik Bilinmiyor
(bkz. Bölüm 4.4)
Renal ağrı Bilinmiyor
Genel bozukluklar ve uygulama Ödem Bilinmiyor
bölgesine ilişkin hastalıklar İnfluenza benzeri hastalık Bilinmiyor
Sıcak basması Bilinmiyor
Flushing Bilinmiyor
Soğukluk hissetme Bilinmiyor
Sıcaklık hissetme Bilinmiyor
Hiperhidroz Bilinmiyor
Halsizlik Bilinmiyor
Göğüste rahatsızlık hissi Bilinmiyor
Asteni Bilinmiyor
Letarji Bilinmiyor
Yanma hissi Bilinmiyor
Araştırmalar Kan glikozunda hatalı Bilinmiyor
pozitif sonuç
(Bkz. Bölüm 4.4)
Seçilmiş advers reaksiyonların açıklanması
Hipersensitivite reaksiyonları, tromboembolizm, akut renal yetmezlik, aseptik menenjit
sendromu ve hemolitik anemi gibi seçilmiş advers reaksiyonların açıklaması için Bkz. Bölüm
4.4.
Pediyatrik popülasyon
OCTAGAM ile yürütülen klinik çalışmalarda çocuklarda gözlenen advers reaksiyonların
çoğu hafif olarak değerlendirilmiştir. Bu reaksiyonların çoğu, infüzyon hızının düşürülmesi
veya infüzyona bir süre ara verilmesi gibi basit önlemlere yanıt vermiştir. Gözlenen tüm
advers reaksiyonlar, IVIg preparatları için bilinen reaksiyonlardır. Pediyatrik popülasyonda en
sık gözlenen advers reaksiyon baş ağrısıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı, özellikle yaşlı hastalar veya kardiyak ya da renal yetmezliği olan hastalar da dahil
risk altındaki hastalarda aşırı sıvı yüklemesine ve hiperviskositeye neden olabilir (Bkz. Bölüm
4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: immün serum ve immünglobulinler: immünglobulinler, normal insan,
intravasküler kullanım için,
ATC kodu: J06BA02.
12İnsan normal immünglobulini esas olarak, enfeksiyöz ajanlara karşı geniş spektrumlu antikor
dağılımına sahip immünglobulin G (IgG) içerir.
İnsan normal immünglobulinleri, normal popülasyonda bulunan IgG antikorlarını içerir.
Genellikle 1000’den daha az olmayan bağıştan oluşan plazma havuzundan hazırlanır. Doğal
insan plazmasına benzer oranlarda immünglobulin G altsınıfı dağılımına sahiptir. Bu tıbbi
ürünün yeterli dozları, anormal derecede düşük IgG seviyesini normal değerlere çıkarabilir.
Replasman tedavisi dışındaki endikasyonlardaki etki mekanizması tam olarak
anlaşılamamıştır.
Klinik çalışmalar
Prospektif, açık etiketli çok merkezli faz III çalışmasında OCTAGAM %10’nun (100 mg/mL)
etkililiği ve güvenliliği idiyopatik (immün) trombositopenik purpura (ITP) hastalarında
çalışılmıştır. OCTAGAM %10, 1gram/kg/gün dozunda ardışık 2 gün infüze edilmiştir.
Hastalar 21 gün boyunca gözlenmiş ve infüzyon sonrasında 63. günde takip ziyareti
yapılmıştır. Hematoloji parametreleri 2-7,14 ve 21. günlerde değerlendirilmiştir.
Analize toplam 116 gönüllü dahil edilmiştir; bunlardan 66’sı kronik ITP hastasıdır, 49’unun
tanısı yeni konmuş ve biri de yanlışlıkla çalışmaya dahil edilmiştir (ITP’si yoktur) ve bu
nedenle etkililik analizinden çıkarılmıştır.
Toplamda gönüllülerin %80’i klinik bir yanıt göstermiştir (%95 güven aralığı: %73-%87).
Klinik yanıt oranı 2 kohorta da benzerdir: kronik ITP kohortunda %82 ve yeni tanı konmuş
kohortta %78’dir. Yanıt veren hastalarda medyan platelet yanıt süresi 2 gün olup 1-6 gün
arasında değişir.
Genel maksimum infüzyon hızı 0,12 mL/kg/dk’dır. Maksimum 0,12 mL/kg/dk infüzyon
hızına izin verilen gönüllü grubunda (n=90), medyan maksimum infüzyon hızı olan 0,12
mL/kg/dk (ortalama 0,10 mL/kg/dk) hızına ulaşılmıştır. Genel olarak gönüllülerin %55’i
ilaçla ilişkili advers olay yaşamıştır, insidans kronik ITP ve yeni tanı almış ITP kohortlarında
benzerdir. İlaçla ilişkili advers olayların tümü hafif veya orta şiddettedir ve hepsi düzelmiştir.
En yaygın aders olaylar, baş ağrısı, kalp hızında artış (nabız hızında ˃10 atış/dk gibi küçük
değişiklikler bildirilmiştir) ve ateştir. ≤0,08 mL/kg/dk hızındaki infüzyon sırasında veya 1
saat içinde ortaya çıkan ilaçla ilişkili infüzyonel advers olaylar, 116 gönüllünün 32’sinde
(%28) ortaya çıkmıştır, buna karşılık 0,12 mL/kg/dk hız uygulanan 54 gönüllünün sadece
6’sında (%11) bu tip advers olaylar gözlenmiştir (eğer advers olay infüzyon bittikten sonra
başlarsa, advers olay için en son uygulanan hız dikkate alınmıştır). Çalışma ilacına bağlı
hemoliz vakası yoktur. 1 gönüllü haricinde hiç kimseye infüzyona bağlı intolerabiliteyi
gidermek için infüzyon öncesi tedavi verilmemiştir.
Kronik enflamatuvar demiyelinizan polinöropati (KEDP)
Bir retrospektif çalışma, OCTAGAM %5 ile tedavi edilen 46 kronik enflamatuvar
demiyelinizan polinöropati hastasından elde edilen verileri dahil etmiştir. Etkililik analizine
24 hasta dahil edilmiştir. Bu hastaların 11’i tedavi edilmemiş hastadır (grup 1), 13’ü ise
OCTAGAM %5 tedavisine başlamadan önceki 12 hafta boyunca immünglobulin tedavisi
almamıştır (grup 2). Grup 3, önceden immünglobulinlerle tedavi edilmiş (immünglobulinler,
OCTAGAM %5 tedavisine başlamadan önceki 12 hafta içinde verilmiştir) 13 hastayı kapsar.
Tedavi, tedavinin başlamasından sonra 4 ay içinde ONLS (Overall Neuropathy Limitation
Scale - Genel Nöropati Sınırlama Ölçeği) değerinde en az 1 puan düşme olması halinde etkili
olarak kabul edilmiştir. Grup 1 ve Grup 2’de skor, hastaların %41,7’sinde anlamlı olarak
düşmüştür (p=0,02). Grup 3’teki (önceden IVIg ile tedavi edilmiş hastalar) 13 hastanın sadece
133’ü (%23,08) ONLS değerinde bir iyileşme göstermiş, 10 hasta ise stabil kalmıştır. Önceden
IVIg tedavisi almış hastalarda ONLS değerinde daha başka belirgin bir iyileşme
beklenmemiştir.
İncelenen hastaların ortalama yaşı 65’tir. Bu, diğer KEDP çalışmalarına göre ileri bir yaştır.
65 yaşın üstündeki hastalarda yanıt oranı, daha genç hastalara göre daha düşüktür. Bu durum
yayınlanmış verilerle uyumludur.
Pediyatrik popülasyon
OCTAGAM %10 ile özel pediyatrik bir çalışma yürütülmemiştir.
Bununla birlikte, primer immün yetmezliği olan 17 çocuk/adolesan (medyan yaş 14 yıldır,
aralık: 10,5-16,8) hastada, OCTAGAM %5 ile, prospektif, açık etiketli, bir Faz III çalışma
yürütülmüştür. Hastalar 6 aylık bir süreyle tedavi edilmiştir. Enfeksiyonlu ve ateşli geçirilen
ve okula gidilemeyen günlerin sayısı düşük olduğu ve enfeksiyonların tipi ve şiddeti normal
popülasyonda görülenlerle karşılaştırılabilir bulunduğu için, klinik etkililik tatmin edici
bulunmuştur. Hastaneye yatmaya yol açan şiddetli enfeksiyonlar gözlenmemiştir. IgG plazma
düzeyleri yaklaşık 6 g/L düzeyinde tutulduğunda, plazma IgG düzeyleri yaklaşık 4 g/L olması
durumuna göre, enfeksiyon ataklarının sayısının daha düşük olması da kayda değer
bulunmuştur.
5.2 Farmakokinetik özellikler
Genel özellikler
Emilim:
İnsan normal immünglobulini intravenöz olarak verildikten sonra, alıcının dolaşımındaki
biyoyararlanımı hızlı ve tamdır.
Dağılım:
Plazma ve ekstravasküler sıvı arasında nispeten hızla dağılır, intra- ve ekstravasküler
kompartmanlar arasındaki dengeye yaklaşık 3- 5 gün sonra ulaşılır.
Biyotransformasyon:
IgG ve IgG-kompleksleri retiküloendotelial sistem hücrelerinde yıkıma uğrarlar.
Eliminasyon:
İnsan normal immünglobulinin ortalama yarılanma ömrü immün yetmezliği olan hastalarda
26–41 gün olarak ölçülmüştür. Bu yarılanma ömrü, özellikle primer immün yetmezlikte,
hastadan hastaya, değişebilmektedir.
OCTAGAM %10 için, immün yetmezlik hastalarında formal farmakokinetik veriler mevcut
değildir.
Pediyatrik popülasyon:
Pediyatrik popülasyonda OCTAGAM %10 ile özel bir çalışma yapılmamıştır.
Bununla birlikte, primer immün yetmezliği olan 17 çocuk/adolesan (medyan yaş 14 yıldır,
aralık: 10,5-16,8) hastada, OCTAGAM %5 ile, prospektif, açık etiketli, bir Faz III çalışma
yapılmıştır. Hastalar 6 ay süreyle tedavi edilmiştir.
14Tedavi dönemi sırasında, kararlı durumda C 11,1±1,9 g/L, ortalama çukur düzeyi 6,2±1,8
maks
g/L bulunmuştur. Toplam IgG’nin terminal yarılanma ömrü 36±11 gündür (medyan 34 gün).
Toplam IgG’nin dağılım hacmi 3,7±1,4 L ve toplam vücut klerensi 0,07±0,02 L/gündür.
5.3. Klinik öncesi güvenlilik verileri
İmmünglobulinler insan vücudunun normal bileşenleridir. Hayvanlardaki tekrarlı doz
toksisitesi, genotoksisite ve üreme toksisitesi çalışmaları, heterolog proteinlere karşı gelişen
antikorların indüksiyonu ve etkileşimi nedeniyle pratik değildir.
Klinik deneyimler immünglobulinlerin karsinojkenik veya mutajenik potansiyeli açısından bir
kanıt ortaya koymadığından, deneysel çalışmalar, heterolog türlerde gerekli görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Maltoz
Enjeksiyonluk su
6.2. Geçimsizlikler
Geçimsizlik çalışmaları bulunmadığından, bu ürün, diğer ilaçlarla veya diğer herhangi bir
IVIg ürünü ile karıştırılmamalıdır.
6.3. Raf ömrü
24 aydır.
6.4. Saklamaya yönelik özel tedbirler
Buzdolabında saklayınız (2oC - 8oC). Dondurmayınız.
Işıktan korumak için flakonu dış kartonu içinde saklayınız.
Son kullanma tarihinden sonra kullanmayınız.
Raf ömrü içinde olmak koşuluyla, buzdolabından çıkarılan açılmamış ürün, tekrar
buzdolabına konmamak üzere, 25oC’nin altındaki sıcaklıkta 9 aya kadar saklanabilir. Ürün, bu
süre sonunda tekrar buzdolabına konmamalı ve atılmalıdır. Ürünün buzdolabından çıkarıldığı
günün tarihi dış ambalaj üzerine yazılmalıdır.
6.5. Ambalajın niteliği ve içeriği
50 mL içinde 5 g
50 mL çözelti 70 ml infüzyon şişesi içindedir.
Primer ambalaj, bromobutil lastik tıpa ile kapatılan tip II camdan yapılmıştır.
Ayrıca, OCTAGAM %10 10g/100 mL içeren 100 mL ambalaj büyüklüğündeki formu da
bulunmaktadır.
15Tüm ambalaj büyüklükleri piyasada bulunmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Ürün kullanım öncesi oda veya vücut sıcaklığına getirilmelidir.
Çözelti berrak veya hafif opalesan ve renksiz veya açık sarı renkte olmalıdır.
Bulanık veya tortulu çözeltileri kullanmayınız.
Kullanılmamış olan ürünler ya da atık materyal, “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
Bakteriyel kontaminasyon olasılığından dolayı kalan kısımlar atılmalıdır.
7. RUHSAT SAHİBİ
Berk İlaç İthalat ve Pazarlama A.Ş.
Poligon Mah. Sarıyer Cad. ABC Plaza
No: 117/B Kat: 2
İstinye-Sarıyer / İstanbul
Telefon: 0 212 277 33 03
Faks: 0 212 277 30 36
8. RUHSAT NUMARASI
2022/689
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.11.2022
Ruhsat yenileme tarihi:
10. KÜB’ÜN YENİLENME TARİHİ
16