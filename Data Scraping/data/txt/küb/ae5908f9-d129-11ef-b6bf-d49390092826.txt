KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEXİA 5 mg + 10 mg + 15 mg + 20 mg tedaviye başlama paketi
2. KALİTATİF VE KANTİTATİF BİLEŞİM
Etkin madde:
MEXİA 5 mg + 10 mg + 15 mg + 20 mg tedaviye başlama paketi içeriğinde bulunan,
MEXİA 5 mg film tablet, 4.155 mg memantine eşdeğer 5 mg memantin HCl içerir.
MEXİA 10 mg film tablet, 8.31 mg memantine eşdeğer 10 mg memantin HCl içerir.
MEXİA 15 mg film tablet, 12.465 mg memantine eşdeğer 15 mg memantin HCl içerir.
MEXİA 20 mg film tablet, 16.62 mg memantine eşdeğer 20 mg memantin HCl içerir.
Yardımcı madde(ler):
MEXİA 5 mg + 10 mg + 15 mg + 20 mg tedaviye başlama paketi içeriğinde bulunan,
MEXİA 10 mg film tablet, 82.75 mg laktoz monohidrat (inek sütü kaynaklı) içerir.
MEXİA 15 mg film tablet, 0,029 mg FD&C Yellow # 6 aluminum lake (Gün batımı sarısı FCF
(E110)) içerir.
Yardımcı maddeler için bölüm 6.1’e bakınız.
3. FARMASÖTİK FORM
MEXİA 5 mg film tablet: Oval, bombeli, beyaz renkli, film kaplı, bir yüzü 5 yazılı
tabletlerdir.
MEXİA 10 mg film tablet: Beyaz – beyazımsı, ortasında incelen oblong, bikonveks, her iki
yüzünde bir çentik bulunan film kaplı tabletlerdir.
MEXİA 15 mg film tablet: Oval, bombeli, turuncu renkli, film kaplı, bir yüzü 15 yazılı
tabletlerdir.
MEXİA 20 mg film tablet: Oval, bombeli, pembe renkli, film kaplı, bir yüzü 20 yazılı
tabletlerdir.
4. KLİNİK ÖZELLİKLER
4.1. Terapötik endikasyonlar
Orta ve şiddetli Alzheimer hastalığı tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Tedavi Alzheimer hastalığı tanı ve tedavisinde deneyimli bir hekim tarafından başlatılmalı ve
kontrol edilmelidir. Tedaviye sadece, hastanın ilaç almasını düzenli olarak izleyecek bir
bakıcının varlığında başlanmalıdır. Tanı, güncel rehberler doğrultusunda koyulmalıdır.
1/10Yetişkinler:
Maksimum günlük doz 20 mg'dir. Yan etki riskini azaltmak için, idame dozu ilk üç hafta
boyunca, haftada 5 mg'lik artışlarla şu şekilde yapılmalıdır:
1. Hafta (1-7 gün):
Tedaviye 5 mg'lık günlük dozla başlanır (1 tablet MEXİA 5 mg film tablet) ve bir hafta
devam edilir.
2.Hafta (8-14 gün):
İkinci hafta günde bir defa 10 mg (1 tablet MEXİA 10 mg film tablet) kullanılır.
3.Hafta (15-21 gün):
Üçüncü hafta günde bir defa 15 mg (1 tablet MEXİA 15 mg film tablet) kullanılır.
4. Hafta:
Dördüncü haftadan itibaren tedaviye, günde bir defa 20 mg'lık (1 tablet MEXİA 20 mg film
tablet) idame dozu ile devam edilir.
İdame dozu:
Önerilen günlük idame dozu 20 mg’dır.
Uygulama şekli:
Ağızdan kullanım içindir. MEXİA her gün aynı saatte kullanılmalıdır. Tabletler besin
alımından bağımsız olarak (aç ya da tok karna) alınır.
Özel popülasyonlara ilişkin ek bilgiler:
Böbrek yetmezliği:
Hafif şiddette böbrek yetmezliği olan hastalarda (kreatinin klerensi 50-80 ml/dak) doz
ayarlaması gerekmez. Orta şiddette böbrek yetmezliği olan hastalarda (kreatinin klerensi 30-
49 ml/dak) günlük doz 10 mg olmalıdır. Tedavinin en az 7 günü boyunca iyi tolere edilirse,
standart titrasyon programı uygulanmak koşuluyla, günlük doz, 20 mg düzeyine arttırılabilir.
Ağır böbrek yetmezliği olan hastalar (kreatinin klerensi 5-29 ml/dak) için günlük doz 10 mg
olmalıdır.
Karaciğer yetmezliği:
Hafif ve orta dereceli karaciğer yetmezliği olan hastalarda (Child- Pugh A ve Child-Pugh B)
doz ayarlaması gerekmez. Ciddi karaciğer yetmezliği olan hastalarda memantin kullanımına
ilişkin veri mevcut değildir. Ciddi karaciğer yetmezliği olan hastalarda memantin kullanımı
önerilmez.
Pediyatrik popülasyon:
Memantinin 18 yaş altı çocuklar ve adolesanlar üzerindeki güvenilirlik ve etkinliği
saptanmamıştır. Bu nedenle kullanılması tavsiye edilmez.
Geriyatrik popülasyon:
Yapılan klinik çalışmalara göre, 65 yaş üstü hastalara önerilen doz, yukarıda anlatıldığı gibi,
günde 20 mg'dir (günde 2 kez 10 mg).
2/104.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
Epilepsisi, geçmişinde konvülzyon öyküsü veya epilepsiye eğilimi olan hastalarda dikkatli
olunmalıdır.
Amantadin, ketamin veya dekstrometorfan gibi N-metil-D-aspartat (NMDA) antagonistleri ile
birlikte kullanımından kaçınılmalıdır. Bu bileşikler memantin ile aynı reseptör sistemine etki
edip, advers etkilerin (özellikle santral sinir sistemi ile ilişkili olanlar) daha sık ya da daha
kuvvetli görülmesine sebep olabilir (bkz. Diğer tıbbi ürünler ile etkileşimler ve diğer etkileşim
şekilleri).
İdrar pH'sını yükselten faktörler var ise hastanın dikkatli izlenmesi gerekebilir. Bu faktörler
diyetteki köklü değişim (örneğin etoburluktan vejetaryen diyete geçiş gibi) veya alkalizan
mide tamponlarının çok miktarda alınmasını içerir. İdrar pH'sı ayrıca renal tübüler asidoz
(RTA) veya Proteus bacteria'nın neden olduğu ciddi üriner sistem enfeksiyonları ile de
yükselebilir.
Birçok klinik çalışmada yakın tarihte miyokard enfarktüsü geçirmiş hastalar, kompanse
edilmemiş konjestif kalp yetmezliği (New York Kalp Cemiyeti (NYHA) endeks III-IV) olan
veya kontrol altında olmayan hipertansiyonlu hastalar çalışma dışı bırakılmıştır. Sonuç olarak,
sınırlı veri mevcut olduğundan bu durumdaki hastalar yakın gözlem altında
bulundurulmalıdır.
MEXİA 10 mg film tablet laktoz monohidrat içermektedir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
MEXİA 15 mg film tablet FD&C Yellow # 6 aluminum lake (Gün batımı sarısı FCF (E110))
içermektedir. FD&C Yellow # 6 aluminum lake alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Memantin'in farmakolojik etkileri ve etki mekanizması nedeni ile aşağıdaki etkileşmeler
oluşabilir:
• Memantinin etki şekli sebebiyle; L-dopa, dopaminerjik agonistler ve
antikolinerjiklerin etkileri, memantin gibi NMDA antagonistleri ile birlikte
kullanıldığında artabilir.
• Memantin kullanımı, barbitüratların ve nöroleptiklerin etkilerini azaltabilir.
Memantinin antispazmodik ajanlar, dantrolen veya baklofen ile birlikte kullanımı;
etkilerini modifiye edebilir ve doz ayarlaması gerektirebilir.
• Farmakotoksik psikoz riski nedeni ile memantinin amantadin ile birlikte
kullanımından kaçınılmalıdır. Her iki madde de NMDA-antagonistidir. Aynı yaklaşım
ketamin ve dekstrometorfan için de geçerli olabilir. Memantin ve fenitoin'in kombine
kullanımına ilişkin yayınlanmış bir tane vaka raporu bulunmaktadır.
3/10• Amantadin ile aynı renal katyonik nakil sistemini kullanan simetidin, ranitidin,
prokainamid, kinidin, kinin ve nikotin de muhtemel olarak memantin ile etkileşip,
plazma düzeyinde artış riski oluşturabilir.
• Memantin, hidroklorotiazid (HCT) veya HCT'li herhangi bir kombinasyon ile birlikte
kullanılırsa, HCT serum seviyesinde azalma izlenmesi muhtemeldir.
Pazarlama sonrası dönemde, memantin ile birlikte varfarin tedavisi gören hastalarda, izole
vakalarda uluslararası normalize edilmiş oranlarda artışlar bildirilmiştir. Herhangi bir
nedensel ilişki bildirilmemesine rağmen, oral antikoagulanlarla birlikte kullanım sırasında,
protrombin zamanı veya INR takibi önerilir.
Genç sağlıklı gönüllülerdeki tek doz farmakokinetik çalışmalarında, memantin ile
gliburit/metformin veya donepezil arasında hiçbir ilaç etkileşimi saptanmamıştır.
Genç sağlıklı gönüllülerdeki klinik çalışmada, memantinin galantamin farmakokinetiği
üzerine herhangi bir etkisi gözlenmemiştir.
Memantin; CYP1A2, 2A6, 2C9, 2D6, 2E1, 3A, flavin içeren monoksijenaz, epoksit hidrolaz
veya sülfasyonunu in vitro olarak inhibe etmemiştir.
Özel popülasyonlara ilişkin ek bilgiler
Pediyatrik popülasyon
Özel popülasyonlara ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar uygun doğum kontrolü uygulamalıdır.
Gebelik dönemi
MEXİA gerekli olmadıkça gebelik döneminde kullanılmamalıdır.
Memantin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, insanlarda kullanılan düzeylere eşit veya az daha
yüksek düzeyde uygulamaların rahim içi büyümede azalma potansiyeline işaret etmektedir.
İnsanlara yönelik potansiyel risk bilinmemektedir.
Laktasyon dönemi
Memantinin insan sütüne geçişine ilişkin bilgi yoktur. Ancak, maddenin lipofilitesi nedeni ile
bunun olması muhtemeldir. Emzirmenin durdurulup durdurulmayacağına ya da MEXİA
tedavisinin durdurulup durdurulmayacağına ilişkin karar verilirken, emzirmenin çocuk
açısından faydası ve MEXİA tedavisinin emziren anne açısından faydası dikkate alınmalıdır.
4/10Üreme yeteneği/Fertilite
Memantin’in üreme üzerine herhangi bir yan etkisi bildirilmemiştir. Sıçanlarda insanlardaki
maruz kalma limitlerine eşit ya da biraz daha fazla olan maruz kalma limitlerinde fetal
büyümede azalma bildirilmiştir.
4.7. Araç ve makine kullanımı üzerindeki etkiler
Orta ve şiddetli Alzheimer hastalığı genellikle araba kullanma performansının veya makine
kullanma yeteneğinin azalmasına neden olabilir. Bu nedenle hastaların, araba veya makine
kullanırken dikkatli olmaları konusunda uyarılmaları gerekmektedir.
4.8. İstenmeyen etkiler
Hafif, orta ve şiddetli demans hastalığında yapılan ve memantin ile tedavi edilen 1784 ve
plasebo ile tedavi edilen 1595 hastayı kapsayan klinik çalışmalarda memantin ile görülen
advers etkilerin toplam insidans oranı plasebo ile görülenlerden farklılık göstermemiştir;
advers etkiler genellikle hafif ve orta şiddettedir. Memantin grubunda plasebo grubundan
daha yüksek insidans ile en sık oluşan yan etkiler: sersemlik hali (sırasıyla %6.3-%5.6), baş
ağrısı (%5.2-%3.9), kabızlık (%4.6-%2.6), uyuklama hali (%3.4-%2.2), hipertansiyon (%4.1-
%2.8).
Aşağıdaki tabloda listelenen advers ilaç reaksiyonları memantinin klinik çalışmalarından ve
pazara girişinden itibaren toplanmıştır.
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Mantar enfeksiyonları
Psikiyatrik hastalıklar
Yaygın: Uyuklama hali
Yaygın olmayan: Konfüzyon, halüsinasyon*
Bilinmiyor: Psikotik reaksiyonlar
Sinir sistemi hastalıkları
Yaygın: Sersemlik hali
Yaygın olmayan: Yürüyüş anormalliği,
Çok seyrek: Nöbetler
Kardiyak hastalıklar
Yaygın olmayan: Kalp yetmezliği
Vasküler hastalıklar
Yaygın Hipertansiyon
Yaygın olmayan Venöz tromboz/tromboembolizm
Gastrointestinal sistem hastalıkları
Yaygın: Kabızlık
Yaygın olmayan: Kusma
Bilinmiyor: Pankreatit**
5/10Genel bozukluklar ve uygulama bölgesine ilişkin hastalıklar
Yaygın:Baş ağrısı
Yaygın olmayan: Yorgunluk
* Halüsinasyonlar çoğunlukla şiddetli Alzheimer hastalarında gözlemlenmiştir.
** Pazarlama sonrası dönemde izole vakalar bildirilmiştir.
Alzheimer hastalığı depresyon, intihar düşüncesi ve intihar ile ilişkilidir. Pazarlama sonrası
dönemde, memantin ile tedavi edilen hastalarda bu olaylar bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Pazarlama sonrası gözlemlerde ve klinik çalışmalarda sınırlı sayıda doz aşımı
gözlemlenmiştir.
Semptomlar: Birbirlerine göre yüksek doz aşımı vakalarında (sırasıyla, 3 gün boyunca 200 mg
ve 105 mg/gün) ya sadece yorgunluk, halsizlik ve/veya diyare semptomları gelişmiş ya da
herhangi bir semptom gelişmemiştir. 140 mg’ın altındaki ya da bilinmeyen dozlarlardaki doz
aşımı vakalarında hastalarda sinir sistemi semptomları (konfüzyon, uyuşukluk, somnolans,
vertigo, ajitasyon, sinirlilik, halüsinasyon, yürüyüş bozukluğu) ve/veya gastrointestinal
kaynaklı semptomlar (kusma ve diyare) ortaya çıkmıştır.
En aşırı doz aşımı vakasında, toplam 2000 mg memantini oral yolla alan hastanın santral sinir
sistemi etkilenmiş (10 gün koma, sonra diplopi ve ajitasyon) bununla beraber hayatta
kalmıştır. Hasta semptomatik tedavi ve plazmaferez almıştır. Hasta daimi sekel kalmadan
iyileşmiştir.
Başka bir büyük doz aşımı vakasında da hasta yaşamış ve iyileşmiştir. Hasta oral yolla 400
mg memantin almıştır. Hasta, huzursuzluk, psikoz, halüsinasyon görme, kasılma hali,
uyuklama hali, baygınlık ve bilinç kaybı gibi santral sinir sistemi semptomları yaşamıştır.
Tedavi: Doz aşımı vakalarında tedavi semptomatik olmalıdır. Doz aşımı ya da intoksikasyon
için özel bir antidot yoktur. Aktif maddeyi uzaklaştırmak için standart klinik prosedürler
örneğin gastrik lavaj, aktif kömür (potansiyel entero-hepatik sirkülasyonun durdurulması),
idrarın asitleştirilmesi, zorunlu diürez uygulanmalıdır.
Genel santral sinir sistemi aşırı uyarılmasına dair belirtiler veya semptomlar varsa, dikkatli
semptomatik klinik tedavi düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer anti-demans ilaçları
ATC kodu: N06DX01
6/10Özellikle N-metil-D-aspartat (NMDA) reseptörlerindeki glutamaterjik nörotransmisyon
fonksiyon bozukluğunun, nörodejeneratif demanslarda semptomların belirmesi ve de
hastalığın ilerlemesine katkıda bulunduğuna dair gittikçe artan sayıda kanıt mevcuttur.
Memantin; voltaja bağlı, orta afiniteli ve kompetitif olmayan bir N-metil-D-aspartat (NMDA)
reseptör antagonistidir. Patolojik olarak yükselmiş glutamat seviyelerinin nöron işlev kaybına
yol açabilen etkilerini modüle eder.
Klinik çalışmalar: Orta ile şiddetli Alzheimer hastalığı (mini mental durum incelemesi
(MMSE) başlangıçtaki toplam skor 3-14) olan hasta popülasyonlarında asıl monoterapi
çalışmaları, ayakta tedavi gören toplam 252 hasta üzerinde yapılmıştır. Çalışma, 6. ayda
plaseboya kıyasla memantin tedavisinin olumlu etkilerini ortaya koymuştur: (gözlenen
vakaların analizinde klinisyenin görüşmeye dayalı değişim izlenimi (CIBIC-plus): p= 0,025;
Alzheimer hastalığı ortak çalışma- gündelik yaşam etkinlikleri (ADCS-ADL sev): p=0,003;
Şiddetli bozukluk bataryası (SIB): p=0,002)
Hafif ile orta dereceli Alzheimer hastalığının (MMSE başlangıçtaki toplam skoru 10-22)
tedavisinde memantinin asıl monoterapi çalışmaları toplam 403 hasta üzerinde yapılmıştır.
Birincil bitiş noktasındaki sonuçlarda memantin ile tedavi edilen hasta grubu plaseboya göre
istatistiksel olarak anlamlı bir iyileşme göstermiştir: 24. haftadaki (LOCF: son gözlemin
ileriye taşınması) Alzheimer hastalığının değerlendirme skalası (ADAS-cog) (p=0,003) ve
CIBIC-plus (p=0,004). Hafif ile orta şiddetli Alzheimer hastalığındaki diğer bir monoterapi
çalışmasında toplam 470 hasta (MMSE ana çizgideki toplam skor 11-23) randomize
seçilmiştir. 24. haftadaki birincil etkinlik bitiş noktasında, istatistiksel olarak anlam taşıyan bir
değere ulaşılmamıştır.
Orta ile şiddetli Alzheimer hastalığı olan (MMSE toplam skor < 20) hastalarda yapılan, Faz
III, plasebo kontrollü, 6 aylık altı çalışmanın (monoterapi çalışmaları ve asetilkolinesteraz
inhibitörlerinin kararlı dozları ile hastalarda yapılan çalışmalar da dahil olmak üzere) meta-
analizi; kavramsal, global ve fonksiyonel alanlar için memantin tedavi desteğinin istatistiksel
açıdan önemli etkisi olduğunu gösterir. Hastalarda her üç alanda da eşzamanlı kötüleşme
görüldüğünde, plasebo uygulanan hastalarda memantin uygulanan hastalara oranla yaklaşık
iki katına yakın (%21-%11, p<0,0001) bir kötüleşme olduğunu gösteren sonuçlar,
kötüleşmenin önlenmesinde memantinin istatistiksel açıdan anlamlı bir etkisi olduğunu ortaya
koymaktadır.
5.2. Farmakokinetik özellikler
Genel özellikler
Memantin yaklaşık %100'lük mutlak biyoyararlanıma sahiptir. Memantin'in %45'i plazma
proteinlerine bağlanır. İnsanlarda dolaşımdaki memantinle ilişkili maddelerin %80'i ana
bileşik biçimindedir. Memantin terminal yarı ömrü t 60-100 saattir. Monoeksponansiyel
1/2
biçimde elimine olur.
Emilim:
Memantin yaklaşık %100'lük mutlak biyoyararlanıma sahiptir. t değeri 3-8 saattir.
maks
Memantin emilimi gıda alımından etkilenmez.
Dağılım:
Günlük olarak alınan 20 mg dozlar, 70-150 ng/ml (0.5-1 mikromol) arasında kişiden kişiye
büyük değişim gösteren sabit durum plazma konsantrasyonları ile sonlanmıştır. 5-30 mg'lık
günlük dozlar alındığında, ortalama beyin omurilik sıvısı (CSF)/serum oranı 0.52 olarak
7/10hesaplanmıştır. Dağılım hacmi yaklaşık 10 l/kg'dır. Memantin'in %45'i plazma proteinlerine
bağlanır.
Biyotransformasyon:
İnsanlarda dolaşımdaki memantinle ilişkili maddelerin %80'i ana bileşik biçimindedir.
İnsanlardaki ana metabolitler N-3,5-dimetil-gludantan, 4- ve 6-hidroksi-memantin izomerik
karışımı ve 1-nitrozo-3,5-dimetil-adamantandır. Bu metabolitlerin hiçbirinin NMDA-
antagonist aktivitesi yoktur. Sitokrom P450 enzimlerinin katalizlediği metabolizma in vitro
olarak tespit edilmemiştir. Oral yoldan alınan 14 C-memantin ile ilgili yapılan bir çalışmada,
%99'dan fazlası renal yoldan olmak üzere ortalama %84'lük doz, 20 gün içinde geri
kazanılmıştır.
Eliminasyon:
Memantin terminal yarı ömrü t 60-100 saattir. Monoeksponansiyel biçimde elimine olur.
1/2
Normal böbrek fonksiyonuna sahip gönüllülerde, toplam klerens (Cl ) 170 ml/dak/1.73 m2
tot
'dir ve toplam renal klerensin bir kısmı tübüler sekresyon ile sağlanır. Renal klerens,
muhtemelen katyon nakil proteinleri vasıtasıyla, tübüler reabsorbsiyonu da içerir.
Memantin'in renal eliminasyon hızı alkali idrar koşullarında 7-9 faktör azaltılabilir. İdrar
alkalizasyonu, diyetteki köklü değişim (örneğin etoburluktan vejetaryen diyete geçiş gibi)
veya alkalizan mide tamponlarının çok miktarda alınması sonucu oluşabilir.
Doğrusallık / Doğrusal olmayan durum:
Gönüllülerde yapılan çalışmalarda, 10-40 mg'lık dozlarda doğrusal farmakokinetik gösterdiği
saptanmıştır.
Farmakokinetik/farmakodinamik ilişkiler
Günlük kullanılan 20 mg memantin dozunun, beyin omurilik sıvısı (CSF) seviyeleri, insan
frontal korteksde 0.5 mikromol olan memantin k değerini (k : inhibisyon sabiti)
i i
karşılamaktadır.
5.3. Klinik öncesi güvenlilik verileri
Sıçanlarda kısa dönem çalışmalarda, diğer NMDA-antagonistleri gibi memantin de çok
yüksek serum doruk konsantrasyonlarına sebep olan yüksek doz alımlarında nöronal
vakuolizasyon ve nekroza neden olmaktadır. Vakuolizasyon ve nekrozun neden olduğu ataksi
ve diğer preklinik belirtiler ortaya çıkmaktadır. Kemirgenlerde ve kemirgen olmayanlardaki
uzun dönem çalışmalarda etki gözlenmemiş olduğundan bu bulguların klinik ilişkisi
bilinmemektedir.
Kemirgenlerde ve köpeklerde tekrarlı doz toksisite çalışmalarında oküler değişiklikler tutarsız
şekilde görülmüştür, ancak maymunlarda görülmemiştir. Klinik çalışmalardaki memantin ile
yapılan özel oftalmaskopik incelemeler hiçbir oküler değişiklik göstermemiştir.
Kemirgenlerde memantinin lizozomlardaki birikimine bağlı olarak pulmoner
makrofajlarındaki fosfolipidozis gözlemlenmiştir. Bu etki, katyonik amfifilik özelliği olan
diğer ilaçlarla da görülmektedir. Bu birikim ile akciğerlerde görülen vakuolizasyon arasında
muhtemel bir bağlantı vardır. Bu etki yalnızca yüksek dozlarda kemirgenlerde görülmüştür.
Klinik olarak ise bulgular bilinmemektedir.
Standart çalışmalarda, memantin alınımını takiben herhangi bir genotoksisite
gözlemlenmemiştir. Fare ve sıçanlarda hayat boyu uzun süreli çalışmalarda karsinojenite
belirtisine rastlanmamıştır. Memantin sıçanlarda ve tavşanlarda teratojenik etkiye neden
olmamaktadır. Memantin’in üreme üzerine herhangi bir yan etkisi bildirilmemiştir. Sıçanlarda
insanlardaki uygulama limitlerine eşit ya da biraz daha fazla olan uygulama limitlerinde fetal
büyümede azalma bildirilmiştir.
8/106. FARMASÖTİK ÖZELLİKLER
6.1. Yardımcı maddelerin listesi
MEXİA 5 mg film tablet:
Mikrokristalin selüloz PH 302
Kolloidal silikondioksit
Kroskarmelloz sodyum
Talk
Magnezyum stearat
Film kaplama maddesi: Opadry Y-1-7000 White (hidroksipropilmetilselüloz, polietilen glikol,
titanium dioksit)
MEXİA 10 mg film tablet:
Mikrokristalin Selüloz PH 302
Ludipress LCE (Laktoz monohidrat (inek sütü kaynaklı) + PVP K 30)
Talk
Kolloidal Silikondioksit
Magnezyum Stearat
Film kaplama maddesi: Opadry Y-1-7000 White (hidroksipropilmetilselüloz, polietilen glikol,
titanyum dioksit)
MEXİA 15 mg film tablet:
Mikrokristalin selüloz PH 302
Kolloidal silikondioksit
Kroskarmelloz sodyum
Talk
Magnezyum stearat
Film kaplama maddesi: Opadry Orange 20A33245 (kırmızı demiroksit, sarı demiroksit,
hidroksipropil selüloz, FD&C Yellow # 6 aluminum lake (Gün batımı sarısı FCF (E110)),
hypromellose, titanyum dioksit, talk)
MEXİA 20 mg film tablet:
Mikrokristalin selüloz PH 302
Kolloidal silikondioksit
Kroskarmelloz sodyum
Talk
Magnezyum stearat
Film kaplama maddesi: Opadry Pink 20A34056 (Talk, hidroksipropil selüloz,
titanyumdioksit, hypromellose, siyah demiroksit, kırmızı demiroksit)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
9/1025°C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
Şeffaf PVC/PE/PVDC/Al blister
Kutuda;
7 adet MEXİA 5mg film tablet,
7 adet MEXİA 10 mg film tablet,
7 adet MEXİA 15 mg film tablet,
7 adet MEXİA 20 mg film tablet,
olmak üzere 28 film tabletlik ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ PAZARLAMA ve SANAYİİ LTD. ŞTİ.
Saray Mah. Dr.Adnan Büyükdeniz Cad. No:14
34768 Ümraniye / İSTANBUL
Tel: 0 216 633 00 00
Fax: 0 216 633 60 01
8. RUHSAT NUMARASI
2015/280
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.03.2015
Ruhsat yenileme tarihi:
10.KÜB’ÜN YENİLENME TARİHİ
10/10