KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROPESS® 10 mg ovül
2. KALİTATİF VE KANTİTATİF BİLEŞİM
Etkin madde:
Her bir ovül vajinal salım sistemi hidrojel polimerinde disperse edilmiş 10 mg dinoproston
(Prostaglandin E ) içerir.
2
Yardımcı madde(ler):
Yardımcı maddelerin tamamı için 6.1’e bakınız.
3. FARMASÖTİK FORM
Ovül (vajinal salım sistemi)
PROPESS, örülmüş polyester geri alım sistemi içerisinde köşeleri yuvarlatılmış dikdörtgen
şeklinde, ince, yassı, yarı-saydam polimerik vajinal ilaç salım sistemidir.
4. KLİNİK ÖZELLİKLER
4.1. Terapötik endikasyonlar
PROPESS miyadındaki (gebeliğin 37. Haftası tamamlandıktan sonra) hastalarda servikal
olgunlaşmayı başlatmakta kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Bir ovül, posterior vajinal forniksin üst kısmına uygulanır.
Servikal olgunlaşmanın sağlanıp sağlanmadığına bakılmaksızın, vajinal salım sistemi 24 saat
sonra çıkartılmalıdır.
Ovülün çıkarılmasını takiben oksitosin kullanımı için en az 30 dakikalık dozlama aralığı tavsiye
edilmektedir.
Uygulama şekli:
Uygulama
PROPESS uygulamadan önce doğrudan dondurucudan alınmalıdır. Kullanmadan önce ürünün
çözülmesi için beklemek gerekmez.
01.10.2019 1/9Folyo saşenin kenarında bir “yırtma işareti” vardır. Paketi saşenin üstünden yırtma işareti
boyunca çekerek açınız. Geri çekme sisteminin kesilmesine sebep olabilecek makas veya
benzeri başka keskin aletler kullanmayınız.
Ovül, içeriye yerleştirilebilmeyi kolaylaştırmak için sadece az miktarda suda çözünebilir
lubrikantlar kullanılarak posterior vajinal forniksin üst kısmına yerleştirilmelidir. Ovül
yerleştirildikten sonra, ovülün çıkarılmasını sağlayacak uzunlukta geri çekme bandı vajina
dışında bırakılacak şekilde, geri çekme bandı makasla kesilebilir. Geri çekme işlemini
zorlaştıracağından, geri çekme bandının tamamı vajina içine yerleştirilmemelidir.
Ovül yerleştirildikten sonra hasta 20-30 dakika sırt üstü yatmalıdır. Dinoproston 24 saat
boyunca devamlı salınacağından uterin kontraksiyonları ve fetüsün durumunu sık ve düzenli
aralıklarla izlemek önemlidir.
Geri Çekme
Ovül, geri çekme bandının dikkatli bir şekilde çekilmesiyle hızla ve kolayca çıkarılabilir.
Servikal olgunlaşmanın tamamlandığına karar verildiğinde veya aşağıdaki şartlardan herhangi
biri mevcut olduğunda ilaç uygulamasını durdurmak için ovülün geri çıkarılması gerekir.
1. Aktif doğum eyleminin başlaması: PROPESS ile doğumun indüksiyonu amacıyla, aktif
doğum eyleminin başlaması herhangi bir servikal değişikliğe bağlı olmadan her üç dakikada bir
düzenli ağrılı uterin kontraksiyonlarının mevcudiyeti olarak tanımlanır. Dikkat edilmesi
gereken iki önemli nokta vardır.
i) PROPESS ile ağrılı ve düzenli kasılmalar sağlandığında, PROPESS yerinde kaldığı sürece
dinoproston salımı devam edeceğinden sancıların sıklığı veya şiddeti azalmayacaktır.
ii) Özellikle multigravid hastalar belirgin bir servikal değişiklik olmadan düzenli ağrılı
kontraksiyonlar gösterebilir. Serviksin yumuşaması ve dilatasyonu uterin aktivite başlayana
kadar görülmeyebilir. Bu nedenle uterin hiperstimülasyon olasılığından kaçınmak için,
PROPESS ile düzenli ağrılı uterin aktivite başladığında servikal duruma bağlı olmaksızın
ovül geri çıkarılmalıdır.
2. Spontan membran rüptürü veya amniyotomi.
3. Uterin hiperstimülasyon belirtisi veya hipertonik uterin kontraksiyonları.
4. Fetal distres belirtisi.
5. Bulantı, kusma, hipotansiyon veya taşikardi gibi dinoprostonun maternal sistemik advers
etkilerinin görülmesi.
6. İntravenöz oksitosin infüzyonuna başlamadan en az 30 dakika önce dinoproston kaynağı hala
çıkarılmadıysa çok daha büyük bir hiperstimülasyon riski vardır.
Geri çekme bandının tek tarafındaki açıklık, imalat esnasında ovülün bandın içine konması
içindir. Ovül hiçbir şekilde geri çekme bant sisteminden çıkartılmamalıdır.
Ürün vajinadan çıkartıldığında orijinal büyüklüğünün 2-3 katı şişer ve bükülebilir hale gelir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kullanımına ilişkin veri mevcut değildir.
01.10.2019 2/9Karaciğer yetmezliği:
Karaciğer yetmezliği olan hastalarda kullanımına ilişkin veri mevcut değildir.
Pediyatrik popülasyon:
PROPESS’in yaşı 18’in altında olan hamile kadınlarda güvenlilik ve etkinliği araştırılmamış ve
tespit edilmemiştir. Bu konuda herhangi bir veri mevcut değildir.
Geriyatrik popülasyon:
PROPESS yaşlılarda kullanılmamaktadır.
4.3. Kontrendikasyonlar
PROPESS aşağıdaki durumlarda kontrendikedir:
• Aktif doğum eylemi başladıktan sonra,
• Oksitosik ilaç ve/veya başka doğumu indükleme ajanları verildiğinde,
• Kuvvetli uzamış uterin kontraksiyonlarının uygun olmadığı hastalarda, örneğin;
- daha önce majör uterus ameliyatı olanlar, örneğin sezaryan, miyomektomi gibi (bkz.
bölüm 4.4 ve 4.8)
- sefalopelvik uyumsuzluğu olanlar
- fetal malprezentasyonlar
- fetal distres bulgusu veya şüphesi olanlar
- daha önce büyük cerrahi müdahale (biyopsiler ve servikal abrasyon hariç) geçirmiş
bulunan ya da uterin serviks rüptürü meydana gelen hastalar.
• Uygulama öncesinde yeterli tedavi yapılanlar hariç pelvik inflamatuvar hastalığı olanlarda,
• Prostaglandin E2 veya içeriğinde bulunan 6.1 bölümünde verilen yardımcı maddelerden
herhangi birine karşı aşırı duyarlılığı olduğu bilinenlerde,
• Plasenta previa durumunda veya mevcut gebeliği sırasında açıklanamayan vajinal kanama
durumunda.
4.4. Özel kullanım uyarıları ve önlemleri
PROPESS’i uygulamadan önce serviksin durumu dikkatlice değerlendirilmelidir. PROPESS
yerleştirildikten sonra uterin aktivite ve fetüsün durumu düzenli olarak kontrol edilmelidir.
PROPESS devamlı fetus ve uterus izleminin mümkün olabildiği yerlerde uygulanabilir.
Maternal veya fetal komplikasyon belirtisi varsa veya advers etki ortaya çıkması durumunda
ovül vajinadan çıkartılmalıdır.
PROPESS’in, membranı rüptüre olmuş hastalara uygulanması ile ilgili deneyim sınırlıdır. Bu
sebeple, bu tip hastalarda PROPESS dikkatli uygulanmalıdır. Ovülden dinoproston salımı
amniyotik sıvı varlığından etkilenebileceğinden uterin aktivite ve fetüsün durumuna özel dikkat
gösterilmelidir.
PROPESS, geçmişinde uterin hipertonusu, glokomu, astımı olan hastalarda dikkatle
kullanılmalıdır.
Asetilsalisilik asit dahil non-steroidal anti-inflamatuvar ilaçlar ile tedavi, dinoproston
uygulanmasından önce kesilmelidir.
01.10.2019 3/9Eğer uterin kontraksiyonları uzun veya fazla ise uterin hipertonusu veya rüptürü olasılığı söz
konusudur ve derhal ovül çıkarılmalıdır.
Özellikle kontrendike şartlardaki hastalarda PROPESS kullanımı ile ilişkili olarak uterus
rüptürü bildirilmiştir (bkz. bölüm 4.3). Bu nedenle PROPESS, uterus rüptürü ve bağlantılı
doğum komplikasyonları açısından potansiyel risk göz önüne alındığında, daha önce sezaryen
doğum yapmış ya da uterus ameliyatı geçirmiş hastalara uygulanmamalıdır.
Çoğul gebelik durumunda PROPESS dikkatli kullanılmalıdır. Çoğul gebeliklere ilişkin çalışma
mevcut değildir.
Hastanın daha önce üçten fazla full-term (miadında) doğum yapmış olması halinde PROPESS
dikkatle kullanılmalıdır. Üçten fazla full-term (miadında) doğum yapmış kadınlarla ilgili
çalışma mevcut değildir.
İkinci dozun etkileri çalışılmadığından PROPESS’in ikinci dozu tavsiye edilmez.
Dinoprostonun metabolizmasını veya atılımını etkileyecek hastalığı olan hastalarda, örneğin,
akciğer, böbrek veya karaciğer hastalığı, PROPESS’in kullanımı spesifik olarak
çalışılmamıştır. Ürünün bu tip hastalarda kullanımı tavsiye edilmez.
35 yaş ve üzeri kadınlarda, gebelik süresince gestasyonel diyabet, arteriyel hipertansiyon,
hipotroidizm gibi komplikasyon gelişen kadınlarda ve gestasyon süresinin 40 haftanın üzerinde
olduğu kadınlarda post-partum dissemine intravasküler koagülasyon (DİK) gelişme riski daha
fazladır. Bu faktörler, farmakolojik olarak doğumu indüklenen kadınlarda DİK riskini ayrıca
artırabilir (bkz. bölüm 4.8). Dolayısıyla dinoproston, bu kadınlarda dikkatli kullanılmalıdır.
Post-partum döneminin hemen başında hekim DİK’in erken belirtilerine (örn., fibrinoliz)
dikkatle bakmalıdır.
Hekim, diğer tüm doğum indüksiyon yöntemlerinde olduğu gibi, dinoproston kullanımının da
istenmeyen (yanlışlıkla) plasenta abrupsiyonuna (ayrılmasına) ve ardından, antijenik doku
embolizasyonuna sebep olabileceğini ve bunun da nadir vakalarda Anafilaktik Gebelik
Sendromuna (Amniyotik Sıvı Embolizmi) yol açabileceğini dikkate almalı ve bu konuda uyanık
olmalıdır.
4.5. Diğer tıbbi ürünler ile etkileşimler ve diğer etkileşim şekilleri
PROPESS ile özel bir etkileşim çalışması yapılmamıştır.
Prostaglandinler oksitosik ilaçların uterotonik etkilerini artırmaktadır. Bu nedenle PROPESS
oksitosik ilaçlar ile birlikte kullanılmamalıdır.
Asetilsalisilik asit de dâhil non-steroidal anti-enflamatuar ilaçlarla tedavi, dinoproston
verilmeden önce kesilmeli ve durdurulmalıdır.
4.6. Gebelik ve laktasyon
Genel tavsiye
Gebelik kategorisi: C
01.10.2019 4/9Çocuk doğurma potansiyeli bulunan kadınlar/Doğum kontrolü (Kontrasepsiyon)
PROPESS, doğumun indüksiyonu gereken miyadındaki gebe hastalarda (gebeliğin 37. haftası
tamamlandıktan sonra) servikal olgunlaşmanın başlatılması içindir. Bu nedenle bu bölüm
geçerli değildir.
Gebelik dönemi
PROPESS gebeliğin 37. haftasını henüz tamamlamamış bulunan ve miad dışındaki diğer
dönemlerinde kullanılmamalıdır.
Hayvanlar üzerinde yapılan çalışmalar, gebelik /ve-veya/ embriyonal/fetal/gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
Laktasyon dönemi
PROPESS kullanıldıktan sonra kolostrumda veya anne sütünde dinoproston miktarını
belirlemeye yönelik herhangi bir araştırma yapılmamıştır.
Dinoproston, kolostrumda ve anne sütünde atılabilir, fakat seviyesi ve süresinin çok sınırlı
olması beklenmektedir ve bu durum emzirmeyi engellememelidir. Yapılan klinik çalışmalar,
ilacın emzirilen yenidoğanlar üzerinde herhangi bir etkisi olduğunu göstermemiştir.
Üreme Yeteneği/Fertilite
Üreme toksisitesi ile ilgili bilgi bulunmamaktadır; fakat sistemik maruziyet ihmal edilebilir
düzeydedir. (bkz. bölüm 5.3).
4.7. Araç ve makine kullanımı üzerindeki etkiler
PROPESS’in araç ve makine kullanımı üzerinde etkisi bulunmamaktadır.
4.8. İstenmeyen etkiler
Güvenlik profilinin özeti
Plasebo-kontrollü ve karşılaştırmalı etkinlik klinik çalışmalarda (N=1116) en sık ve yaygın
bildirilen istenmeyen etkiler “fetal kalp atım hızı düzensizliği” (%6,9), “uterin kontraksiyonu
anormalliği” (%6,2) ve “fetüsü etkileyen anormal doğum” (%2,6) idi.
Karşılaşılan istenmeyen etkiler sistem organ sınıflarına ve sıklıklarına göre aşağıda
verilmektedir. Ayrıca, pazarlama-sonrası deneyim esnasında gözlemlenen istenmeyen etkiler
sıklığı “bilinmeyen” olarak gösterilmektedir.
Klinik çalışmalarda gözlemlenen istenmeyen etkiler, insidanslarına göre sunulmaktadır ve
ruhsatlandırma sonrası bildirilen istenmeyen etkiler de sıklığı “bilinmeyen” olarak
gösterilmektedir.
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
01.10.2019 5/9Kan ve lenf sistemi hastalıkları
Bilinmiyor: Dissemine intravasküler koagülasyon, amniyotik sıvı embolisi, hipotansiyon
Bağışıklık sistemi hastalıkları
Bilinmiyor: Anafilaktik reaksiyon, hipersensitivite
Sinir sistemi hastalıkları
Yaygın olmayan: Baş ağrısı
Kardiyak hastalıklar
Yaygın: Fetal kalp hızı bozuklukları1
Vasküler hastalıklar
Yaygın olmayan: Hipotansiyon
Solunum, göğüs hastalıkları ve mediastinal hastalıklar
Yaygın olmayan: Yenidoğanda respiratuar distres ile ilgili durumlar
Gastrointestinal hastalıklar
Bilinmiyor: Karın ağrısı, bulantı, kusma, diyare
Hepato-bilier hastalıklar
Yaygın olmayan: Yenidoğanda hiperbilirubinemi
Deri ve derialtı doku hastalıkları
Yaygın olmayan: Prurit
Gebelik, puerperiyum durumları ve perinatal hastalıkları
Yaygın: Fetüsü etkileyen anormal doğum2, anormal uterus kontraksiyonu4, amniyotik sıvıda
mekonyum.
Yaygın olmayan: Postpartum hemoraji, plasentanın erken ayrılması, düşük Apgar skoru, doğum
eyleminin duraksaması, koriyoamniyonit, uterus atonisi.
Bilinmiyor: Anafilaktik gebelik sendromu, fetal distres sendromu3
Üreme sistemi ve meme hastalıkları
Yaygın olmayan: Vulvovajinal yanma hissi
Bilinmiyor: Genital ödem
Genel bozukluklar ve uygulama bölgesine ilişkin hastalıkları
Yaygın olmayan: Ateşli hastalıklar
Yaralanma, zehirlenme ve prosedürel komplikasyonlar
Bilinmiyor: Uterus rüptürü
1 “Fetal kalp atım hızı bozukluğu” durumu, klinik çalışmalarda, “fetal kalp atım hızı anormallikleri”, “fetal
bradikardi”, “fetal taşikardi”, “sebebi açıklanamayan normal değişkenlik yokluğu”, “fetal kalp atım hızında
azalma”, “fetal kalp atım hızında yavaşlama”, “erken veya geç yavaşlamalar”, “değişken yavaşlamalar” ve “uzun
süreli yavaşlamalar” olarak bildirilmiştir.
01.10.2019 6/92 Hiperstimülasyon sendromunun ifadesi olarak kullanılan “fetüsü etkileyen anormal doğum” durumu, klinik
çalışmalarda, “geç yavaşlamalar”, “fetal bradikardi” veya “uzun süreli yavaşlamalar” ile kombine “uterus
taşisistol” olarak bildirilmiştir.
3 “Fetal distres sendromu” durumu ise, “fetal asidozu”, “patolojik CTG”, “fetal kalp atım hızı anormallikleri”,
“intrauterin hipoksi” veya “yaşamı tehdit eden asfiksi” olarak da rapor edilmiştir. Bu terimin kendisi spesifik
değildir, pozitif prediktif (belirleyicilik) değeri düşüktür ve sıklıkla doğumda iyi durumda olan bir bebekle
ilişkilendirilmiştir.
4 “Uterus kontraksiyonu anormalliği” durumu, “uterin hiperstimülasyonu” ve “uterus hipertonusu” olarak da
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı veya aşırı duyarlılık uterus kasında hiperstimülasyona fetal distres ile birlikte veya
tek başına neden olabilir. Eğer fetal distres ortaya çıkarsa, PROPESS derhal çıkarılmalı ve hasta
lokal protokole göre tedavi edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Uterotonikler/Prostaglandinler
ATC kodu: G02AD02
Etki mekanizması:
Prostaglandin E (PGE ) vücutta birçok dokuda düşük konsantrasyonlarda doğal olarak bulunan
2 2
bir bileşiktir. Lokal hormon olarak işlev gösterir.
Prostaglandin E servikal olgunlaşmadaki biyokimyasal ve yapısal değişikliklerde önemli bir
2
rol oynar. Servikal olgunlaşma, uterus serviksinin sert bir yapıdan fetüsün doğum kanalından
geçmesini sağlayacak yumuşak, genişlemiş bir yapıya dönüşmesini kapsar. Bu işlem kollajenin
yıkılmasından sorumlu olan kollajenaz enziminin aktivasyonunu kapsar.
Dinoprostonun servikse lokal uygulanması serviksin olgunlaşmasını sağlar ve ardından
doğumu tamamlayan sonraki olayları indükler.
5.2. Farmakokinetik özellikler
Genel özellikler
Emilim:
Dinoproston 10 mg kaynağı kontrollü ve sabit salım sağlar. Membranı yırtılmamış gebe
kadınlarda 24 saat boyunca salım hızı 0.3 mg/saat’tir. Buna karşılık membranları erken yırtılan
gebe kadınlarda salım daha fazla ve daha değişkendir.
01.10.2019 7/9Dağılım:
PROPESS servikal dokuya, servikal olgunlaşma tamamlanıncaya kadar sürekli bir hızda
dinoproston salar ve klinisyenin servikal açılmanın tamamlandığına karar verdiğinde veya aktif
doğum eylemi başladıktan sonra daha fazla dinoproston gerekmediği noktada ekipmanıyla
uzaklaştırılır.
Biyotransformasyon:
PGE primer olarak sentezlendiği dokuda hızla metabolize olur. Endojen ve ekzojen salınan
2
PGE salımı ve metaboliti olan PGE plazma konsantrasyonları arasında herhangi bir
2 m
korelasyon gösterilemez ve plazma düzeylerine relatif katkısı saptanamamıştır.
Eliminasyon:
Lokal inaktivasyondan kaçan herhangi bir miktar genellikle 1-3 dakika olarak tahmin edilen
yarılanma ömrü ile hızla dolaşımdan uzaklaştırılır.
Doğrusallık / Doğrusal olmayan durum:
Özel bir veri bulunmamaktadır.
Hastalardaki karakteristik özellikler
Böbrek/Karaciğer yetmezliği:
PROPES’in farmakokinetiği, renal ve hepatik yetmezliği olan hastalarda incelenmemiştir.
5.3. Klinik öncesi güvenlilik verileri
Klinik öncesi çalışmalar dinoprostonun lokal olarak etki gösteren, hızlı bir şekilde inaktive
olabilen ve böylece anlamlı bir sistemik toksisitesi olmayan bir madde olduğunu
göstermektedir.
Hidrojel ve polyester polimerleri iyi lokal tolerabiliteleri olan inert bileşiklerdir.
Polimerlerin üreme toksisitesi, genotoksik veya karsinojenik etkileri araştırılmamıştır; fakat
sistemik maruziyet ihmal edilebilir düzeydedir.
6. FARMASÖTİK ÖZELLİKLER
6.1. Yardımcı maddelerin listesi
Hidrojel polimeri
- Polietilen 8000 NF
- 1,2,6 Hekzantriol
- Disiklohekzilmetan 4,4’ -diizosiyanat
- Ferri klorür
Polyester geri çekme sistemi
- Polyester
6.2. Geçimsizlikler
Bilinen herhangi bir geçimsizliği bulunmamaktadır.
01.10.2019 8/96.3. Raf ömrü
36 ay.
6.4. Saklamaya yönelik özel tedbirler
Dondurucuda (-10°C ila -20°C arasında) saklanmalıdır. Nemden korumak için orijinal
ambalajında saklayınız.
6.5. Ambalajın niteliği ve içeriği
PROPESS, tek olarak alüminyum / polietilen laminat kapalı poşetler içindedir.
1 adet ovül içeren karton kutularda takdim edilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Ferring İlaç San. ve Tic. Ltd. Şti.
Büyükdere Cad. Nurol Plaza No: 255 Kat 13
Maslak 34398 Sarıyer, İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI(LARI)
136/31
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.07.2013
Ruhsat yenileme tarihi:
10. KÜB’ÜN YENİLENME TARİHİ
01.10.2019 9/9