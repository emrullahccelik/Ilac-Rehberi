KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bkz. Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
GEFIRA 250 mg film kaplı tablet
2. KALİTATİF VE KANTİTATİF BİLEŞİM
Etkin madde: Her bir film kaplı tablet 250 mg gefitinib içerir.
Yardımcı madde(ler): Her bir tablet;
162,12 mg laktoz monohidrat (inek sütü kaynaklı) içerir.
Yardımcı maddeler için Bölüm 6.1'e bakınız.
3. FARMASÖTİK FORM
Film kaplı tablet.
Açık kahverengi ila kahverengi, yuvarlak standart konveks, bir tarafı “250” baskılı ve diğer
tarafı düz tablet.
4. KLİNİK ÖZELLİKLER
4.1. Terapötik endikasyonlar
Epidermal büyüme faktörü reseptörü (EGFR) gen exon 19 delesyonu ve/veya exon 21
mutasyonu, akredite bir laboratuvarda gösterilmiş metastatik non-skuamöz küçük hücreli dışı
akciğer kanseri hastalarında progresyona kadar kullanımı endikedir.
4.2. Pozoloji ve uygulama şekli
GEFIRA ile tedavi, antikanser terapilerinin kullanımında deneyimli olan bir hekim tarafından
başlatılmalı ve gözetiminde gerçekleştirilmelidir.
Pozoloji/uygulama sıklığı ve süresi:
Önerilen günlük doz 250 mg’dır.
GEFIRA’nın önerilen pozolojisi günde bir kez bir adet 250 mg tablettir. Eğer bir doz atlanırsa,
unutulan doz hasta hatırlar hatırlamaz alınmalıdır. Eğer bir sonraki doza 12 saatten az süre
kalmışsa, hasta atlanan dozu almamalıdır. Hastalar unutulan dozu telafi etmek için çift doz
(aynı anda iki doz) almamalıdır.
Uygulama şekli:
Tablet aç veya tok karnına, her gün aynı saatte oral yoldan alınabilir. Tablet bir miktar suyla
yutulabilir veya bütün tabletlerin dozlanması mümkün değilse, tabletler su (karbonatsız) içinde
dispersiyon halinde uygulanabilir. Başka sıvılar kullanılmamalıdır. Tablet yarım bardak içme
suyuna atılmalı, ezilmemelidir. Tablet dağılana kadar su zaman zaman döndürülmelidir
(tabletlerin dağılması 20 dakikaya kadar sürebilir). Dispersiyon tamamlandıktan hemen sonra
dispersiyon içilmelidir (yani 60 dakika içerisinde). Bardak yarım bardak su ile çalkalanmalı ve
1 / 18bu da içilmelidir. Dispersiyon bir nazo-gastrik veya gastrostomi tüpü aracılığıyla da
uygulanabilir.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonu bozulmuş olan hastalarda kreatinin klirensi >20 mL/dak olduğunda doz
ayarlaması gerekli değildir. Kreatinin klirensi ≤ 20 mL/dak olan hastalarda sadece sınırlı veri
mevcuttur ve bu hastalarda dikkatli olunması tavsiye edilmektedir (Bkz. Bölüm 5.2).
Karaciğer yetmezliği:
Siroza bağlı olarak orta ila şiddetli karaciğer yetmezliği olan hastalarda (Child Pugh B veya C)
gefitinibin artan plazma konsantrasyonları gözlenmiştir. Bu hastalar istenmeyen olaylar için
yakından izlenmelidir. Karaciğer metastazlarına bağlı olarak yükselmiş aspartat transaminaz
(AST), alkalen fosfataz veya bilirubin düzeyleri olan hastalarda plazma konsantrasyonları
artmamıştır (Bkz. bölüm 5.2).
Pediyatrik popülasyon:
Gefitinibin çocuklarda ve 18 yaş altı ergenlerdeki güvenliliği ve etkililiği kanıtlanmamıştır.
Gefitinibin KHOAK endikasyonunda pediyatrik popülasyonda kullanımıyla ilgili bir kullanım
mevcut değildir.
Geriyatrik popülasyon:
Hasta yaşına dayanarak doz ayarlaması yapılmasına gerek yoktur (Bkz. bölüm 5.2).
Zayıf CYP2D6 metabolize ediciler:
Zayıf CYP2D6 metabolize edici genotipin mevcut olduğu bilinen hastalarda spesifik doz
ayarlaması önerilmemektedir, fakat bu hastalar istenmeyen olaylar için yakından izlenmelidir
(Bkz. Bölüm 5.2).
Toksisiteye bağlı olarak doz ayarlaması:
Kötü tolere edilen diyaresi veya istenmeyen deri reaksiyonları olan hastalar, tedavinin kısa
süreyle (14 güne kadar) kesilmesini takiben 250 mg’lık dozla tedaviye yeniden başlanarak
başarılı şekilde yönetilebilir (Bkz. Bölüm 4.8). Terapinin kesilmesinden sonra tedaviyi tolere
edemeyen hastalar için gefitinib kesilmeli ve alternatif bir tedavi düşünülmelidir.
Sigara içenler:
Sigaranın gefitinib etkinliğini azaltması nedeniyle, GEFİRA ile birlikte kullanılmaması
önerilir.
4.3. Kontrendikasyonlar
Etkin madde veya Bölüm 6.1’de listelenen yardımcı maddelerden herhangi birine karşı aşırı
duyarlılığı olanlarda kontrendikedir.
Emzirme döneminde kontrendikedir (Bkz. Bölüm 4.6).
2 / 184.4. Özel kullanım uyarıları ve önlemleri
GEFIRA’nın lokal olarak ilerlemiş veya metastatik küçük hücreli olmayan akciğer kanseri
(KHOAK) tedavisinde kullanımı düşünüldüğünde, tüm hastalar için tümör dokusunun EGFR
mutasyon değerlendirmesinin denenmesi önemlidir. Eğer bir tümör numunesi
değerlendirilemiyorsa, o zaman kan (plazma) numunesinden elde edilen dolaşımdaki tümör
DNA’sı (ctDNA) kullanılabilir.
Yalancı negatif veya yalancı pozitif tayinlerden kaçınmak için sadece tümörlerin EGFR
mutasyon durumu veya ctDNA için uygunluğu gösterilmiş olan sağlam, güvenilir ve hassas
test(ler) kullanılmalıdır (Bkz. Bölüm 5.1).
İntersitisyel akciğer hastalığı (İAH)
Akut başlangıçlı olabilen İAH gefitinib alan hastaların %1,3’ünde gözlenmiştir ve bazı vakalar
ölümcül olmuştur (Bkz. Bölüm 4.8). Eğer hastalarda dispne, öksürük ve ateş gibi solunum
semptomları kötüleşirse, GEFIRA kesilmeli ve hasta hemen incelenmelidir. Eğer İAH
doğrulanırsa GEFIRA kesilmeli ve hasta uygun şekilde tedavi edilmelidir.
Gefitinib almakta veya kemoterapi görmekte olan, 12 hafta boyunca takip edilen 3.159
KHOAK hastasının yer aldığı bir Japon farmakoepidemiyolojik vaka kontrol çalışmasında İAH
geliştirme hususunda aşağıdaki risk faktörleri (hastanın gefitinib veya kemoterapi alıyor
olmasından bağımsız olarak) tanımlanmıştır: sigara içme, kötü performans durumu (PS ≥ 2),
normal akciğerin küçüldüğünün BT tarama kanıtı (≤ %50), yakın zamanlarda KHOAK teşhisi
(< 6 ay), önceden mevcut olan İAH, yaşça büyük olma (≥ 55 yaş) ve eşzamanlı kardiyak
hastalık. Gefitinib kullanırken kemoterapiyle ilgili olarak artan İAH riski ağırlıklı olarak
tedavinin ilk 4 haftası sırasında görülmüştür (ayarlanmış OR 3,8; %95 CI 1,9 ila 7,7); bundan
sonra bağıl risk daha düşük olmuştur (ayarlanmış OR 2,5; %95 CI 1,1 ila 5,8). Gefitinib
kullanırken veya kemoterapi alırken İAH geliştiren hastalardaki mortalite riski aşağıdaki risk
faktörleri olan hastalarda daha yüksek olmuştur: sigara içme, normal akciğerin küçüldüğünün
BT tarama kanıtı (≤ %50), önceden mevcut olan İAH, yaşça büyük olma (≥ 65 yaş) ve plevraya
yapışık olan geniş alanlar (≥ %50).
Hepatotoksisite ve karaciğer yetmezliği
Karaciğer fonksiyon testi anormallikleri (alanin aminotransferaz, aspartat aminotransferaz,
bilirubindeki artışlar dahil) gözlenmiş ve yaygın olmayan hepatit vakaları bildirilmiştir (Bkz.
Bölüm 4.8). Bazı vakalarda ölümcül sonuçlara yol açan izole hepatik yetmezlik raporları
mevcuttur. Bu nedenle periyodik karaciğer fonksiyon testi yapılması önerilmektedir.
Gefitinib karaciğer fonksiyonunda hafiften orta dereceliye kadar değişiklikler olduğunda
dikkatli şekilde kullanılmalıdır. Eğer değişiklikler şiddetliyse, tedavinin kesilmesi
düşünülmelidir.
Siroza bağlı olarak bozulan karaciğer fonksiyonunun artan gefitinib plazma
konsantrasyonlarına yol açtığı gösterilmiştir (Bkz. Bölüm 5.2).
Diğer tıbbi ürünlerle etkileşim
CYP3A4 indükleyiciler gefitinib metabolizmasını artırabilir ve gefitinib plazma
konsantrasyonlarını azaltabilir. Bu nedenle CYP3A4 indükleyicilerinin eşzamanlı
3 / 18uygulanması (örn., fenitoin, karbamazepin, rifampisin, barbitüratlar veya St. John’s wort/
Hypericum perforatum (Kantaron) içeren bitkisel preparatlar tedavinin etkililiğini azaltabilir
ve bunlardan kaçınılmalıdır (Bkz. Bölüm 4.5).
Zayıf CYP2D6 metabolize edici genotipi olan bireysel hastalarda kuvvetli bir CYP3A4
inhibitörü ile tedavi gefitinibin artan plazma seviyelerine yol açabilir. Bir CYP3A4 inhibitörü
ile tedavinin başlatılmasında hastalar gefitinibin istenmeyen reaksiyonları için yakından
izlenmelidir (Bkz. Bölüm 4.5).
Gefitinib ile birlikte varfarin kullanan bazı hastalarda uluslararası normalleştirilmiş oranda
(INR) artışlar ve/veya kanama olayları bildirilmiştir (Bkz. Bölüm 4.5). Eşzamanlı olarak
varfarin ve gefitinib alan hastalar protrombin zamanı (PT) veya INR’deki değişiklikler için
düzenli olarak izlenmelidir.
Proton pompası inhibitörleri ve H reseptör-antagonistleri gibi gastrik pH’da anlamlı şekilde
2
sürekli artışa neden olan tıbbi ürünler gefitinibin biyoyararlanımını ve plazma
konsantrasyonlarını ve bu nedenle etkililiğini düşürebilir. Gefitinibin alınma zamanına yakın
zamanlarda düzenli olarak alınan antasitler de benzer bir etkiye sahip olabilir (Bkz. Bölüm 4.5
ve 5.2).
Gefitinib ve vinorelbinin eşzamanlı olarak kullanılmış olduğu faz II klinik çalışmalardan elde
edilen veriler, gefitinibin vinorelbin’in nötropenik etkisini kötüleştirebileceğini göstermiştir.
Daha önce EGFR yolak inhibitörü kullanmış hastalarda kullanılamaz.
Diğer kullanım önlemleri
Hastaların, dolaylı olarak dehidratasyona neden olabileceğinden şiddetli veya persistan diyare,
bulantı, kusma veya anoreksiya yaşamaları durumunda hemen tıbbi yardım almaları tavsiye
edilmektedir. Bu semptomları klinik olarak endike olduğu şekilde yönetilmelidir (Bkz. Bölüm
4.8).
Akut veya kötüleşen göz enflamasyonu, lakrimasyon, ışığa hassasiyet, bulanık görüş, göz
ağrısı ve/veya kızarık göz gibi keratiti düşündüren belirti ve semptomları olan hastalar hemen
bir oftalmoloğa sevk edilmelidir.
Eğer ülseratif keratit teşhisi doğrulanmışsa, gefitinib tedavisi kesilmelidir ve eğer semptomlar
geçmezse veya semptomlar gefitinibin yeniden kullanılmaya başlanmasıyla tekrarlarsa, ilacın
kalıcı olarak kesilmesi düşünülmelidir.
Yeni teşhis edilen beyin kökü glioması veya tam olarak rezekte edilmemiş supratentorial
malignant glioması olan pediyatrik hastalarda gefitinib ve radyasyon kullanımını inceleyen bir
faz I/II çalışmasında, kaydolan 45 hastada 4 (1 ölümcül) Santral Sinir Sisteminde (SSS)
hemoraji vakası bildirilmiştir. Tek başına gefitinib kullanılan bir çalışmada ependimomu olan
bir çocukta diğer bir SSS hemoraji vakası bildirilmiştir. Gefitinib kullanan yetişkin KHOAK
hastalarında artan serebral hemoraji riski ortaya konulmamıştır.
4 / 18Gastrointestinal perforasyon gefitinib kullanan hastalarda bildirilmiştir. Bu durum çoğu vakada
steroidler ve NSAİİ’ler gibi eşzamanlı ilaç kullanımı, altta yatan Gİ ülserasyon, yaş, sigara
içme veya perforasyon yerlerinde bağırsak metastazları dahil olmak üzere diğer bilinen risk
faktörleriyle ilişkilidir.
Sigara içenler:
Sigaranın gefitinib etkinliğini azaltması nedeniyle, GEFİRA ile birlikte kullanılmaması
önerilir.
Laktoz
GEFIRA laktoz içerir. Nadir kalıtımsal galaktoz intoleransı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Gefitinib metabolizmasına sitokrom P450 izoenzimi CYP3A4 (ağırlık olarak) ve CYP2D6
aracılık eder.
Gefitinib plazma konsantrasyonlarını artırabilen etkin maddeler
İn vitro çalışmalar, gefitinibin bir p-glikoprotein substratı (Pgp) olduğunu göstermiştir. Mevcut
veriler, bu in vitro bulguyla ilgili herhangi bir klinik sonucu ileri sürmemektedir.
CYP3A4’ü inhibe eden maddeler gefitinib klirensini azaltabilir. Potent CYP3A4 aktivitesi
inhibitörleriyle (örn., ketokonazol, posakonazol, vorikonazol, proteaz inhibitörleri,
klaritromisin, telitromisin) ile eşzamanlı kullanılması gefitinib plazma konsantrasyonlarını
artırabilir. Artış klinik olarak anlamlı olabilir çünkü istenmeyen reaksiyonlar doz ve
maruziyetle ilgilidir. Artış zayıf CYP2D6 metabolize edici genotipi bulunan hastalarda daha
yüksek olabilir. İtrakonazol ile ön tedavi (potent bir CYP3A inhibitörü) sağlıklı gönüllülerde
gefitinibin ortalama EAA’sında %80’lik artışa neden olmuştur. Potent CYP3A4
inhibitörleriyle eşzamanlı tedavi uygulanması durumlarında hasta gefitinibin istenmeyen
reaksiyonları için yakından izlenmelidir.
CYP2D6 inhibitörü ile eşzamanlı tedavi hakkında veri bulunmamaktadır fakat bu enzimin
potent inhibitörleri, yoğun CYP2D6 metabolize edicilerde yaklaşık gefitinibin 2 kat artan
plazma konsantrasyonlarına neden olabilir (Bkz. Bölüm 5.2). Eğer kuvvetli bir CYP2D6
inhibitörü ile eşzamanlı tedavi başlatılmışsa, hasta istenmeyen reaksiyonlar için yakından
izlenmelidir.
Gefitinib plazma konsantrasyonlarını azaltabilen etkin maddeler
CYP3A4 aktivitesi indükleyicileri olan maddeler metabolizmayı artırabilir ve gefitinib plazma
konsantrasyonlarını azaltabilir ve bu yüzden gefitinibin etkililiğini azaltabilir. CYP3A4’ü
indükleyen tıbbi ürünlerle eşzamanlı tedaviden (örn. örn., fenitoin, karbamazepin, rifampisin,
barbitüratlar veya St John’s wort, Hypericum perforatum) kaçınılmalıdır. Sağlıklı gönüllülerde
rifampisin ile ön tedavi (potent bir CYP3A4 indükleyici) ortalama gefitinib EAA’sını %83
azaltmıştır (Bkz. Bölüm 4.4).
Gastrik pH’da sürekli olarak anlamlı artışa neden olan maddeler gefitinib plazma
konsantrasyonlarını azaltabilir ve bu yüzden gefitinib etkililiğini azaltabilirler. Kısa etkili
antasitlerin yüksek dozları gefitinib uygulanmasına yakın bir zamanda düzenli olarak
5 / 18alınırlarsa benzer bir etkiye sahip olabilirler. Gefitinibin ranitidin ile eşzamanlı olarak gastrik
pH’da ≥5 şeklinde sürekli artışa neden olan dozu sağlıklı gönüllülerde ortalama gefitinib
EAA’sında %47 düşüşe neden olmuştur (Bkz. Bölüm 4.4 ve 5.2).
Gefitinib ile plazma konsantrasyonları değişebilen etkin maddeler
İn vitro çalışmalar gefitinibin CYP2D6’yı inhibe etmede sınırlı potansiyele sahip olduğunu
göstermiştir. Hastalarda yapılan bir klinik çalışmada gefitinib metoprolol ile (bir CYP2D6
substratı) birlikte uygulanmıştır. Bu metoprolol’e maruziyette %35’lik artışla sonuçlanmıştır.
Bu gibi bir artış dar terapötik indeksi olan CYP2D6 substratları için potansiyel olarak önemli
olabilir. Gefitinib ile kombinasyon halinde CYP2D6 substratlarının kullanımı dikkate
alındığında, özellikle dar terapötik indeksi olan ürünler için CYP2D6 substratında doz
modifikasyonu yapılması düşünülmelidir.
Gefitinib in vitro olarak BCRP taşıyıcı proteinini inhibe eder fakat bu bulgunun klinik önemi
bilinmemektedir.
Diğer potansiyel etkileşimler
INR yükselişleri ve/veya kanama olayları eşzamanlı olarak varfarin kullanan bazı hastalarda
bildirilmiştir (Bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlara terapi sırasında gebe kalmamaları hususunda
tavsiyede bulunulmalıdır.
Gebelik dönemi
Gebe kadınlarda gefitinib kullanımı hakkında veri bulunmamaktadır. İnsanlar için potansiyel
risk bilinmemektedir. GEFIRA açıkça gerekli olmadığı durumlarda gebelik sırasında kesinlikle
kullanılmamalıdır.
Laktasyon dönemi
Gefitinibin insan sütüne geçip geçmediği bilinmemektedir. Gefitinib ve gefitinib metabolitleri
emziren sıçanların sütünde birikmektedir (Bkz. Bölüm 5.3). Gefitinib emzirme sırasında
kontrendikedir ve bu nedenle gefitinib tedavisi görürken emzirmeye ara verilmelidir (Bkz.
Bölüm 4.3).
Üreme yeteneği/Fertilite
Hayvanlardaki çalışmalar üreme toksisitesini göstermiştir (Bkz. Bölüm 5.3). İnsanlar için
potansiyel risk bilinmemektedir.
4.7. Araç ve makine kullanımı üzerindeki etkiler
Gefitinib ile tedavi sırasında asteni bildirilmiştir. Bu nedenle bu semptomu olan hastalar araba
sürerken veya makine kullanırken dikkatli olmalıdır.
6 / 184.8. İstenmeyen etkiler
Güvenlilik profilinin özeti
ISEL, INTEREST ve IPASS faz III klinik çalışmaları veri setlerinden elde edilen birleştirilmiş
veri setlerinde (GEFIRA ile tedavi edilen 2.461 hasta), hastaların %20’sinden fazlasında
bildirilen en sık görülen istenmeyen ilaç reaksiyonları (ADR’ler) diyare ve deri reaksiyonları
(döküntü, akne, kuru cilt ve prurit dahil) olmuştur. ADR’ler genellikle terapinin ilk ayı
içerisinde oluşur ve genellikle geri dönüşlüdür. Hastaların yaklaşık olarak %8’inde şiddetli
ADR’ler mevcuttu (yaygın toksisite kriterleri, (CTC) grad 3 veya 4). Hastaların yaklaşık olarak
%3’ü ADR’ye bağlı olarak tedaviyi sonlandırmıştır.
İntersitisyel akciğer hastalığı (İAH) hastaların %1,3’ünde oluşmuş olup, çoğu zaman şiddetli
olduğu görüldü (CTC grad 3-4). Ölümcül sonuçları olan vakalar bildirilmiştir.
İstenmeyen reaksiyonların listesi
Aşağıda sunulan güvenlilik profili gefitinib klinik geliştirme programına ve pazarlama sonrası
deneyime dayanmaktadır. İstenmeyen reaksiyonlar mümkün olduğunda ISEL, INTEREST ve
IPASS faz III klinik çalışmalarının birleştirilmiş veri setlerindeki (GEFIRA ile tedavi edilen
2.461 hasta) benzer istenmeyen olayların insidansına dayanarak aşağıda belirtilen sıklık
kategorilerine atanmışlardır.
İstenmeyen etkilerin oluşma sıklıkları şu şekilde tanımlanmaktadır: çok yaygın (≥ 1/10);
yaygın (> 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila <
1/1.000); çok seyrek (< 1/10.000), bilinmiyor (eldeki verilerden hareketle tahmin edilemiyor).
Her bir sıklık gruplaması içerisinde istenmeyen etkiler azalan ciddiyet sırasında sunulmaktadır.
Metabolizma ve beslenme hastalıkları
Çok Yaygın: Hafif veya orta dereceli anoreksiya (CTC grad 1 veya 2).
Göz hastalıkları
Yaygın: Konjunktivit, blefarit ve göz kuruluğu*, daha çok hafif şiddetli (CTC grad 1).
Yaygın olmayan: Tersine çevrilebilir ve bazen anormal kirpik büyümesiyle ilişkili kornea
erozyonu, keratit.
Vasküler hastalıklar
Yaygın: Epistaksis ve hematüri gibi hemoraji.
Solunum, göğüs bozuklukları ve mediastinal hastalıkları
Yaygın: Çoğu zaman şiddetli (CTC grad 3-4) intersitisyel akciğer hastalığı (%1,3). Ölümcül
sonuçları olan vakalar bildirilmiştir.
Gastrointestinal hastalıklar
Çok yaygın: Daha çok hafif veya orta dereceli diyare (CTC grad 1 veya 2), daha çok hafif veya
orta dereceli kusma (CTC grad 1 veya 2), daha çok hafif yapıda bulantı (CTC grad 1), daha
çok hafif yapıda stomatit (CTC grad 1).
Yaygın: Diyare, bulantı, kusma veya anoreksiyaya bağlı dehidratasyon, ağırlıklı olarak hafif
şiddette ağız kuruluğu* (CTC grad 1).
Yaygın olmayan: Pankreatit, gastrointestinal perforasyon
Hepato-bilier hastalıkları
Çok yaygın: Alanin aminotransferazda daha çok hafif ila orta düzeyde yükselmeler.
7 / 18Yaygın: Aspartat aminotransferazda daha çok hafif ila orta düzeyde yükselmeler, toplam
bilirubinde daha çok hafif ila orta düzeyde yükselmeler.
Yaygın olmayan: Hepatit**
Deri ve deri altı doku hastalıkları
Çok yaygın: Daha çok hafif ila orta dereceli (CTC grad 1 veya 2) püstüler döküntü, eritematöz
temelde deri fissürleri dahil zaman zaman kuru ciltle birlikte kaşıntılı deri reaksiyonları.
Yaygın: Tırnak bozukluğu, alopesi, alerjik reaksiyonlar (%1,1), anjiyoödem ve ürtiker
Yaygın olmayan: Palmoplantar eritrodizestezi sendromu
Seyrek: Toksik epidermal nekroliz, Stevens Johnson sendromu ve eritema multiforme dahil
bullöz rahatsızlıklar, kütanöz vaskülit
Böbrek ve idrar yolu hastalıkları
Yaygın: Kan kreatininde asemptomatik laboratuar yükselişleri, proteinüri, sistit
Seyrek: Hemorajik sistit
Genel bozukluklar ve uygulama bölgesine ilişkin hastalıklar
Çok yaygın: Daha çok hafif (CTC grad 1) asteni.
Yaygın: Pireksi
Anormal laboratuvar değerleriyle ilgili olan advers ilaç reaksiyonlarının sıklığı, ilgili
laboratuvar parametrelerindeki başlangıçtan itibaren CTC grad 2 veya daha fazla değişim olan
hastalara dayandırılmaktadır.
*Bu istenmeyen reaksiyon gefitinib ile birlikte görülen diğer kuruluk durumları (esas olarak
deri reaksiyonları) ile ilişkili olarak oluşabilir.
**Bu, bazı vakalarda ölümcül sonuçlara yol açan hepatik yetmezliğin izole raporlarını
içermektedir.
İntersitisyel akciğer hastalığı (İAH)
INTEREST çalışmasında, İAH tipi olayların insidansı dosetaksel grubudaki hastaların
%1,1’ine (8) oranla gefitinib grubunda %1,4 (10) hasta olmuştur. Bir İAH-tipi olay ölümcül
olmuştur ve bu gefitinib alan bir hastada oluşmuştur.
ISEL çalışmasında, genel popülasyondaki İAH-tipi olayların insidansı her iki tedavi kolunda
yaklaşık olarak %1 olmuştur. İAH-tipi olayların çoğunluğu Asya etnisitesine sahip hastalarda
bildirilmiştir ve gefitinib tedavisi gören ve plasebo uygulanan Asya etnik kökenindeki hastalar
arasındaki İAH insidansı yaklaşık olarak sırasıyla %3 ve %4 olmuştur. Bir İAH-tipi olay
ölümcül olmuştur ve bu durum plasebo alan bir hastada gerçekleşmiştir.
Japonya’da yapılan bir pazarlama sonrası çalışmada (3.350 hasta) gefitinib alan hastalarda İAH
tipi olayların bildirilme oranı %5,8 olmuştur. Ölümcül sonucu olan İAH-tipi olayların orantısı
%38,6’dır.
GEFIRA’yı birinci basamak tedavi olarak karboplatin/paklitaksel dublet kemoterapisi ile
karşılaştıran Asya’daki ilerlemiş KHOAK’si olan seçilmiş 1.217 hasta üzerinde
gerçekleştirilen bir faz III açık-etiketli klinik çalışmada (IPASS) İAH-tipi olayların insidansı
karboplatin/paklitaksel tedavi kolundaki %1,4’e karşı GEFIRA tedavi kolunda %2,6 olmuştur.
8 / 18Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Gefitinib dozaşımı durumunda spesifik bir tedavi mevcut değildir. Ancak faz I klinik
çalışmalarda sınırlı sayıda hasta 1.000 mg’a kadar günlük dozlarla tedavi edilmiştir. Başta
diyare ve deri döküntüsü olmak üzere bazı istenmeyen reaksiyonların sıklığı ve şiddetinde artış
gözlenmiştir.
Doz aşımıyla ilişkili olan istenmeyen reaksiyonlar semptomatik olarak tedavi edilmelidir;
özellikle şiddetli diyare klinik olarak endike olduğu şekilde tedavi edilmelidir. Bir çalışmada
sınırlı sayıda hasta 1.500 mg ile 3.500 mg arasında değişen haftalık dozlarla tedavi edilmiştir.
Bu çalışmada GEFIRA maruziyeti artan dozla artmamıştır, istenmeyen olaylar genellikle hafif
ila orta şiddette olmuş ve GEFIRA’nın bilinen güvenlilik profili ile tutarlı bulunmuştur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antineoplastik ajanlar, protein kinaz inhibitörleri; epidermal büyüme
faktörü reseptörü (EBFR) tirozin kinaz inhibitörleri
ATC Kodu: L01EB01
Etki mekanizması ve farmakodinamik etkileri
Epidermal büyüme faktörü (EGF) ve reseptörü (EGFR [HER1; ErbB1]) normal ve kanser
hücreleri için hücre büyümesi ve çoğalması prosesinde kilit faktörler olarak tanımlanmışlardır.
Bir kanser içerisindeki EGFR aktive edici mutasyon, tümör hücresi gelişiminin artması,
apoptozun bloke edilmesi, anjiyogenik faktörlerin üretiminde artış ve metastaz proseslerinin
kolaylaştırılmasında önemli bir faktördür.
Gefitinib epidermal büyüme faktörü reseptörü tirozin kinazın selektif, küçük moleküllü bir
inhibitörüdür ve terapi basamağından bağımsız olarak EGFR tirozin kinaz alanının aktive edici
mutasyonları olan tümörleri bulunan hastalar için etkili bir tedavidir. Bilinen EGFR mutasyon-
negatif tümörleri olan hastalarda klinik olarak ilgili bir aktivite gösterilmemiştir.
Yaygın EGFR aktive edici mutasyonları (Ekzon 19 delesyonları; L858R) gefitinibe olan
hassasiyeti destekleyen sağlam yanıt verilerine sahiptir; örneğin dublet kemoterapisine
[WJTOG3405] karşı gefitinib için ilerleme olmayan sağ kalım HR’si (%95 CI) 0,489 (0,336,
0,71) olmuştur. Gefitinib yanıt verileri tümörleri daha az yaygın mutasyon içeren hastalarda
daha azdır; mevcut veriler G719X, L861Q ve S7681’in duyarlaştırıcı mutasyonlar olduğunu
ve tek başına T790M veya 20 insersiyonlarının tek başına direnç mekanizmaları olduğunu
göstermektedir.
Direnç
Duyarlılaştırıcı EGFR kinaz mutasyonları sergileyen KHDAK tümörlerinin çoğu en sonunda
gefitinib tedavisine direnç geliştirir ve hastalığın ilerlemesine kadar geçen medyan süre 1
yıldır. Vakaların yaklaşık %60’ında direnç sekonder bir T790M mutasyonu ile ilişkilidir ve
bunlarda T790M hedefli EGFR TKI’lar bir sonraki tedavi basamağı seçeneği olarak
9 / 18düşünülebilir. EGFR sinyal blokajı ajanlarıyla uygulanan tedaviyi takiben bildirilmiş olan
diğer potansiyel direnç mekanizmaları şunları içermektedir: HER2 ve MET geni
amplifikasyonu gibi baypas sinyalizasyonu ve PIK3CA mutasyonları. Aynı zamanda
vakaların %5 – 10’unda küçük hücreli akciğer kanserine fenotipik dönüşüm bildirilmiştir.
Dolaşımdaki Tümör DNA’sı (ctDNA)
IFUM çalışmasında mutasyon durumu plazmadan türetilen ctDNA ve tümör numunelerinde
Therascreen EGFR RGQ PCR kiti (Qiagen) kullanılarak değerlendirilmiştir. Hem ctDNA hem
de tümör numuneleri taranan 1.060 hastanın 652’sinde değerlendirilebilirdir. Tümör ve ctDNA
mutasyonu pozitif olan hastalardaki objektif yanıt oranı (ORR) %77 (%95 CI: %66 ila %86)
ve sadece tümör mutasyonu pozitif olanlarda %60 (%95 CI: %44 ila %74) olmuştur.
Tablo (1) Her iki numune için değerlendirilebilir olan tüm taranan hastalardaki
başlangıçtaki tümör ve ctDNA numunelerinin mutasyon durumunun özeti.
Ölçüm Tanım IFUM Oranı IFUM
%’si (CI) N
Hassasiyet ctDNA ile M+ olan tümör M+ 65,7 (55,8, 74,7) 105
oranı
Özgünlük ctDNA ile M- olan tümör M- oranı 99,8 (99, 100) 547
Bu veriler IPASS’ta önceden planlanan araştırmayla ilgili Japon alt grup analizi ile uyumludur
(Goto 2012). Bu çalışmada EGFR Mutasyon Test Kiti (DxS) kullanılarak serumdan elde edilen
ctDNA kullanılmıştır, plazma değil (N=86). Bu çalışmada hassasiyet %43,1, özgünlük %100
olmuştur.
Klinik etkililik ve güvenlilik
Birinci basamak tedavi
Randomize faz III birinci basamak IPASS çalışması adenokarsinoma histolojisi olan Asyalı,
eskiden az sigara içen (sigarayı 15 yıl veya daha önce bırakanlar ve yılda 10 paket ve daha
azını içenler) veya hiç sigara içmemiş ilerlemiş (evre IIIB veya IV) KHOAK hastalarında
gerçekleştirilmiştir1 (Bkz. Tablo 3).
1Çin, Hong Kong, Endonezya, Japonya, Malezya, Filipinler, Singapur, Tayvan ve Tayland.
Tablo(2) IPASS çalışmasından elde edilen karboplatin/paklitaksel’e karşı gefitinibin
etkililik sonuçları
Popülasyon N Tedaviler arasındaki Primer sonlanma Genel sağ
fark için objektif noktası kalıma,b
yanıt oranları ve ilerleme olmayan sağ
%95 CIa kalım (PFS) a,b
Genel 1.217 %32,2’ye karşı %43 HR 0,74 HR 0,9
[%5,3, %16,1] [0,65, 0,85] [0,79, 1,02]
5,8 a’ya karşı 5,7 a 17,4 a’ya karşı
p<0,0001 18,8 a
p=0,1087
EGFR mutasyon- 261 %47,3’e karşı %71,2 HR 0,48 HR 1
pozitif [%12, %34,9] [0,36, 0,64] [0,76, 1,33]
6,3 a’ya karşı 9,5 a 21,9 a’ya karşı
p<0,0001 21,6 a
10 / 18EGFR mutasyon- 176 %23,5’e karşı %1,1 HR 2,85 HR 1,18
negatif [-%32,5, -%13,3] [2,05, 3,98] [0,86, 1,63]
5,5 a’ya karşı 1,5 a 12,7 a’ya karşı
p<0,0001 11,2 a
EGFR mutasyon- 780 %29,2’ye karşı %43,3 HR 0,68 HR 0,82
bilinmiyor [%7,3, %20,6] [0,58 ila 0,81] [0,7 ila 0,96] 17,2
5,8 a’ya karşı 6,6 a a’ya karşı 18,9 a
p<0,0001
a Sunulan değerler karboplatin/paklitaksel’e karşı gefitinib içindir.
b “a” ay cinsinden medyandır. Köşeli parantezlerdeki rakamlar HR için %95 güven
aralıklarıdır.
N Randomize olan hasta sayısı.
HR Tehlike oranı (tehlike oranları <1 gefitinib lehinedir)
Yaşam kalitesi sonuçları EGFR mutasyon durumuna göre farklılaşmıştır. EGFR mutasyon-
pozitif hastalarda gefitinib ile tedavi edilen hastaların çoğunda, yaşam kalitesinde ve akciğer
kanseri semptomlarında karboplatin/paklitaksel tedavisine kıyasla anlamlı şekilde iyileşme
deneyimlemişlerdir (Bkz. Tablo 3).
Tablo (3) IPASS çalışmasından elde edilen karboplatin/paklitaksel’e karşı gefitinibin
yaşam kalitesi sonuçları
Popülasyon N FACT-L QoL iyileşme oranıa LCS semptom iyileşme oranıa
% %
Genel 1.151 (%40,8’e karşı %48) (%48,5’e karşı %51,5)
p=0,0148 p=0,3037
EGFR mutasyon- 259 (%44,5’e karşı %70,2) (53,9’a karşı %75,6)
pozitif p<0,0001 p=0,0003
EGFR mutasyon- 169 (%36,3’e karşı %14,6) (%47,5’e karşı %20,2)
negatif p=0,0021 p=0,0002
Çalışma sonucu indeks sonuçları FABT-L ve LCS sonuçlarını destekleyici olmuştur.
a Sunulan değerler karboplatin/paklitaksel’e karşı gefitinib içindir.
N Yaşam kalitesi analizleri için değerlendirilebilir olan hasta sayısı
QoL Yaşam kalitesi
FACT-L Kanser-terapi-ilacın fonksiyonel değerlendirmesi
LCS Akciğer kanseri alt ölçeği
IPASS çalışmasında, gefitinib önceden tedavi edilmemiş, tümörleri EGFR tirozin kinazın
aktive edici mutasyonlarını taşıyan lokal olarak ilerlemiş veya metastatik KHOAK hastalarında
karboplatin/paklitaksel’e oranla genel sağ kalımda anlamlı bir farklılık olmadan üstün PFS,
ORR, QoL ve semptomlarda hafifleme sergilemiştir.
Ön tedavi görmüş hastalar
Randomize faz III INTEREST çalışması önceden platinum temelli kemoterapi görmüş olan
lokal olarak ilerlemiş veya metastatik KHOAK hastalarında gerçekleştirilmiştir. Genel
popülasyonda, genel sağ kalım, ilerleme olmayan sağ kalım ve objektif yanıt oranlarında
gefitinib ve dosetaksel arasında iststistiksel olarak anlamlı farklılık gözlenmemiştir (75 mg/m2)
(Bkz. Tablo 4).
11 / 18Tablo (4) INTEREST çalışmasında dosetaksele karşı gefitinib için etkililik sonuçları
Popülasyon N Objektif yanıt İlerleme olmayan Genel sağ kalım için
oranları ve sağ kalımab primer sonlanma
tedaviler arasındaki noktasıabc
fark için %95 CIa
Genel 1.466 %7,6’ya karşı %9,1 HR 1,04 HR 1,02
[-%1,5, %4,5] [0,93,1,18] [0,905, 1,15] c
2,7 a’ya karşı 2,2 a 8 a’ya karşı 7,6 a
p=0,4658 p=0,7332
EGFR mutasyon- 44 %21,1’e karşı %42,1 HR 0,16 HR 0,83
pozitif [-%8,2, %46] [0,05, 0,49] [0,41, 1,67]
4,1 a’ya karşı 7 a 16,6 a’ya karşı 14,2 a
p=0,0012 p=0,6043
EGFR mutasyon 253 %9,8’e karşı %6,6 HR 1,24 HR 1,02
- negatif [-%10,5, %4,4] [0,94,1,64] [0,78, 1,33]
2,6 a’ya karşı 1,7 a 6 a’ya karşı 6,4 a
p=0,1353 p=0,9131
Asyalılarc 323 %8,7’ye karşı %19,7 HR 0,83 HR 1,04
[%3,1’e karşı %19,2] [0,64,1,08] [0,80, 1,35]
2,8 a’ya karşı 2,9 a 12,2 a’ya karşı 10,4 a
p=0,1746 p=0,7711
Asyalı 1.143 %7,3’e karşı %6,2 HR 1,12 HR 1,01
olmayanlar [-%4,3, %2] [0,98, 1,28] [0,89, 1,14]
2,7 a’ya karşı 2 a 6,9 a’ya karşı 6,9 a
p=0,1041 p=0,9259
a Sunulan değerler dosetaksele karşı gefitinib içindir.
b “a” ay cinsinden medyandır. Köşeli parantezlerdeki rakamlar genel popülasyondaki
genel sağ kalım HR’si için %96’lık güven aralığıdır, aksi halde HR için %95 güven
aralıklarıdır.
c Güven aralığı tamamen 1,154’lük non-inferiorite sınırının altındadır.
N Randomize edilen hasta sayısı.
HR Tehlike oranı (tehlike oranları <1 gefitinib lehinedir).
Şekil 1 ve 2 INTEREST çalışmasında Asyalı olmayan hastaların alt gruplarındaki
etkililik sonuçları (N hasta = Randomize edilen hasta sayısı)
12 / 18Randomize faz III ISEL çalışması önceden 1 veya 2 kemoterapi rejimi almış olan ve en son
rejimlerinde tedavisi güç veya toleranssız olan ilerlemiş KHOAK hastalarında
gerçekleştirilmiştir. Gefitinib artı en iyi destekleyici bakım plasebo artı en iyi destekleyici
bakımla karşılaştırılmıştır. Gefitinib genel popülasyonda sağ kalımı uzatmamıştır. Sağ kalım
sonuçları sigara içme durumu ve etnik köken ile farklılaşmıştır (Bkz. Tablo 5).
Tablo (5) ISEL çalışmasında plaseboya karşı gefitinib için etkililik sonuçları
Popülasyon N Objektif yanıt oranları Tedavinin başarısız Genel sağ kalım
ve tedaviler arasındaki olmasına kadar için primer
fark için %95 CIa geçen süreab sonlanma
noktasıabc
Genel 1.692 %1,3’e karşı %8 HR 0,82 HR 0,89
[%4,7, %8,8] [0,73, 0,92] [0,77, 1,02]
2,6 a’ya karşı 3 a 5,1 a’ya karşı 5,6 a
p=0,0006 p=0,0871
EGFR mutasyon- 26 %0’a karşı %37,5 HR 0,79 HR NC
pozitif [-%15,1, %61,4] [0,2, 3,12]
3,8 a’ya karşı 10,8 a 4,3 a’ya karşı NR
p=0,7382
EGFR mutasyon - 189 %0’a karşı %2,6 HR HR 1,16
negatif [-%5,6, %7,3] 1,1 [0,78, 1,56] [0,79, 1,72]
2,6 a’ya karşı 2 a 5,9 a’ya karşı 3,7 a
p=0,5771 p=0,4449
Hiç sigara 375 %0’a karşı %18,1 HR 0,55 HR 0,67
içmeyen [%12,3, %24] [0,42, 0,72] [0,49, 0,92]
2,8 a’ya karşı 5,6 a 6,1 a’ya karşı 8,9 a
p<0,0001 p=0,0124
Hep sigara içen 1.317 %1,6’ya karşı %5,3 HR 0,89 HR 0,92
[%1,4, %5,7] [0,78, 1,01] [0,79, 1,06]
2,6 a’ya karşı 2,7 a 4,9 a’ya karşı 5 a
p=0,0707 p=0,242
Asyalılard 342 %2,1’e karşı %12,4 HR 0,69 HR 0,66
[%4, %15,8] [0,52, 0,91] [0,48, 0,91]
2,2 a’ya karşı 4,4 a 5,5 a’ya karşı 9,5 a
13 / 18p=0,0084 p=0,01
Asyalı olmayanlar 1.350 %1’a karşı %6,8 HR 0,86 HR 0,92
[%3,5, %7,9] [0,76, 0,98] [0,8, 1,07]
2,7 a’ya karşı 2,9 a 5,1 a’ya karşı 5,2 a
p=0,0197 p=0,2942
a Sunulan değerler plaseboya karşı gefitinib içindir.
b “a” ay cinsinden medyandır. Köşeli parantezlerdeki rakamlar HR için %95 güven
aralıklarıdır
c Genel için tabakalandırılmış log-rank sınaması; aksi halde cox orantısal risk modeli
d Asya etnisitesi Hindistan orijinli hastaları dışlamaktadır ve hasta grubunun ırksal
orijininden bahsetmektedir, doğum yerlerinden değil
N Randomize edilen hasta sayısı
NC Olay sayısı çok az olduğundan genel sağ kalım HR’si için hesaplanmamıştır
NR Ulaşılmamıştır
HR Tehlike oranı (tehlike oranları <1 gefitinib lehinedir)
IFUM çalışması gefitinibin aktivitesinin Beyaz ve Asyalı popülasyonlarda benzer olduğunu
doğrulamak için beyaz, aktive edici, sansitize edici EGFR mutasyonu pozitif KHOAK
hastalarında gerçekleştirilen tek kollu, çok merkezli bir çalışmadır (n=106). Araştırmanın
gözden geçirmesine göre ORR %70 ve medyan PFS 9,7 ay olmuştur. Bu veriler IPASS
çalışmasında bildirilenlere benzerdir.
EGFR mutasyon durumu ve klinik karakteristikleri
Hiç sigara içmemişlerin, adenokarsinoma histolojisinin ve kadın cinsinin klinik
karakteristiklerinin gefitinib çalışmalarındaki 786 beyaz hastanın çok değişkenli analizindeki
pozitif EGFR mutasyon durumunun bağımsız kestiricileri olduğu gösterilmiştir* (Bkz. Tablo
6). Asyalı hastalar aynı zamanda daha yüksek EGFR mutasyon pozitif tümör insidansına da
sahiptir.
Tablo(6) 786 Beyaz ırka mensup hastada EGFR mutasyonlarının varlığı için bağımsız olarak
öngörülen faktörleri tanımlamak amacıyla çok değişkenli lojistik regresyon analizinin özeti*
EGFR p-değeri EGFR olasılığı Pozitif kestirimci değer (genel
mutasyonunun popülasyonun %9,5’i EGFR
varlığı için mutasyon-pozitiftir (M+))
öngörülen faktörler
Sigara içme durumu <0,0001 Hep sigara içenlere Hiç sigara içmeyenlerin 28/70’i
oranla hiç sigara (%40) M+
içmeyenlerde 6,5 kat hep sigara içenlerin 47/716’sı
daha yüksek (%7) M+
Histoloji <0,0001 Adenokarsinoma Adenokarsinoma histolojisi olan
olmayanlara oranla hastaların 63/396’sı (%16) M+
adenokarsinomalarda adenokarsinoma dışı histolojisi
4,4 kat daha yüksek olan hastaların 12/390’sı (%3) M+
Cinsiyet 0,0397 Erkeklere oranla kadınların 40/235’i (%17) M+
kadınlarda 1,7 kat daha erkeklerin 35/551’i (%6) M+
yüksek
*şu çalışmalardan alınmıştır: INTEREST, ISEL, INTABT 1 ve 2, IDEAL 1 ve 2, INVITE
14 / 185.2 Farmakokinetik özellikler
Genel özellikler
Emilim:
Gefitinibin oral uygulanmasını takiben emilim orta dereceli olarak yavaştır ve gefitinibin pik
plazma konsantrasyonları tipik olarak uygulamadan 3 ila 7 saat sonra gözlenir. Ortalama
mutlak biyoyararlanımı kanser hastalarında %59’dur. Gefitinibe maruziyet besinlerle anlamlı
derecede değişmez. Gastrik pH’nın 5’in üstünde tutulduğu sağlıklı gönüllülerde yapılan bir
çalışmada gefitinib maruziyeti muhtemelen gefitinibin midedeki bozulan çözünürlüğü
nedeniyle %47 azalmıştır (Bkz. Bölüm 4.4 ve 4.5).
Dağılım:
Gefitinib 1.400 L’lik ortalama kararlı durum dağılım hacmine sahip olup, yoğun doku
dağılımına işaret etmektedir. Plazma proteinlerine bağlanma oranı yaklaşık %90’dır. Gefitinib
serum albüminine ve alfa 1-asit glikoproteine bağlanır.
İn vitro veriler, gefitinibin membran taşıma proteini Pg-p için bir substrat olduğunu
göstermektedir.
Biyotransformasyon:
İn vitro veriler CYP3A4 ve CYP2D6 gefitinibin oksidatif metabolizmasına dahil olan majör
P450 izoenzimleri olduğunu göstermektedir.
İn vitro çalışmalar, gefitinibin CYP2D6’yı inhibe etmek için sınırlı potansiyele sahip olduğunu
göstermiştir. Gefitinib hayvan çalışmalarında hiçbir enzim indüksiyon etkisi göstermez ve
diğer herhangi bir sitokrom P450 enziminin önemli inhibisyonu (in vitro) bulunmamaktadır.
Gefitinib insanlarda geniş ölçüde metabolize olur. Salgılarda beş metabolit ve plazmada 8
metabolit tam olarak tanımlanmıştır. Tanımlanan majör metabolit O-desmetil gefitinib
olmuştur, bu metabolit EGFR ile uyarılan hücre büyümesini inhibe etmede gefitinibden 14 kat
daha az kuvvetlidir ve farelerde tümör hücresi büyümesi üzerinde hiçbir inhibitör etkiye sahip
değildir. Bu nedenle gefitinibin klinik aktivitesine katkıda bulunması olası değildir.
O-desmetil gefitinib oluşumuna in vitro olarak CYP2D6’nın aracılık ettiği gösterilmiştir.
CYP2D6’nın gefitinibin metabolik klirensindeki rolü, CYP2D6 durumu için genotiplenen
sağlıklı gönüllülerdeki bir klinik çalışmada değerlendirilmiştir. Zayıf metabolize edicilerde
ölçülebilen O-desmetil gefitinib düzeyleri oluşmamıştır. Hem kapsamlı hem de zayıf
metabolize edici gruplarda elde edilen gefitinib maruziyet düzeyleri geniştir ve örtüşmektedir
fakat gefitinibe ortalama maruziyet zayıf metabolize ediciler grubunda 2 kat daha yüksek
olmuştur. Aktif CYP2D6’ya sahip olmayanlarda ulaşılabilen daha yüksek ortalama
maruziyetler klinik olarak belirgin olabilir, advers olaylar doz ve maruziyetle ilgilidir.
Eliminasyon:
Gefitinib esas olarak metabolitleri halinde feçes aracılığıyla atılır, gefitinibin ve
metabolitlerinin renal eliminasyonu uygulanan dozun %4’ünden azını oluşturmaktadır.
Gefitinib toplam plazma klirensi yaklaşık olarak 500 mL/dak’dır ve ortalama terminal
yarılanma ömrü kanser hastalarında 41 saattir. Günde bir kez gefitinib uygulanması 2 ila 8 kat
birikme ile sonuçlanmakta olup, kararlı durum maruziyetlerine 7 ila 10 dozdan sonra ulaşılır.
Kararlı halde dolaşımdaki plazma konsantrasyonları 24 saatlik dozlama aralığında tipik olarak
2 ila 3 kat aralıkta idame ettirilmektedir.
15 / 18Hastalardaki karakteristik özellikler:
Kanser hastalarındaki popülasyon farmakokinetik verilerinin analizleri ile öngörülen kararlı
durum çukur konsantrasyonu ve hastanın yaşı, kilosu, cinsiyeti, etnisitesi veya kreatin klirensi
arasında (20 mL/dak üzeri) hiçbir ilişki tanımlanmamıştır.
Karaciğer yetmezliği
Siroza bağlı olarak hafif, orta veya şiddetli karaciğer yetmezliği olan (Child-Pugh
sınıflandırmasına göre) hastalarda 250 mg’lık tekli gefitinib dozunun faz I açık etiketli bir
çalışmasında sağlıklı kontrollere oranla tüm gruplarda maruziyette artış olmuştur. Orta dereceli
ve şiddetli karaciğer yetmezliği olan hastalarda gefitinibe maruziyette ortalama 3,1 kat artış
gözlenmiştir. Hastaların hiçbirisinde kanser yoktur, tümünde siroz ve bazılarında hepatit
mevcuttur. Maruziyetteki bu artış klinik olarak ilgili olabilir çünkü istenmeyen deneyimler
gefitinib dozu ve maruziyetiyle ilgilidir.
Gefitinib solid tümörleri ve normal karaciğer fonksiyonu veya karaciğer metastazlarına bağlı
olarak orta dereceli ya da şiddetli karaciğer yetmezliği (AST, alkalen fosfataz ve bilirubin için
Ortak Toksisite Kriterlerine göre sınıflandırılmıştır) olan 41 hastada gerçekleştirilen bir klinik
çalışmada değerlendirilmiştir. Günlük olarak 250 mg gefitinib uygulanmasını takiben kararlı
duruma ulaşma zamanının, toplam plazma klirensinin (C ) ve kararlı durum maruziyetinin
maxSS
(EAA ) normal ve orta dereceli bozulmuş karaciğer fonksiyonu olan gruplar için benzer
24SS
olduğu gösterilmiştir. Karaciğer metastazlarına bağlı olarak şiddetli karaciğer yetmezliği olan
4 hastadan elde edilen veriler bu hastalardaki kararlı durum maruziyetlerinin, normal karaciğer
fonksiyonu olan hastalardakilere benzer olduğunu ileri sürmektedir.
5.3. Klinik öncesi güvenlilik verileri
Klinik çalışmalarda istenmeyen reaksiyonlar gözlenmemiştir fakat klinik maruziyet
seviyelerine benzer maruziyet seviyelerinde hayvanlarda görülmüştür ve klinik kullanımla
olası ilgisi aşağıdaki gibidir:
- Korneal epitelyum atrofisi ve korneal yarı saydamlıklar
- Renal papiller nekroz
- Hepatoselüler nekroz ve eozinofilik sinüzoidal makrofaj infiltrasyonu
Klinik-dışı (in vitro) çalışmalardan elde edilen veriler, gefitinibin kardiyak aksiyon
potansiyelinin repolarizasyon sürecini inhibe etme potansiyeline sahip olduğunu göstermiştir
(örn., QT aralığı). Klinik deneyim, QT uzaması ve gefitinib arasında nedensel bir ilişki
göstermemektedir.
Sıçanlarda 20 mg/kg/gün dozunda, dişi fertilitesinde azalma gözlenmiştir.
Yayımlanan çalışmalar, EGFR ekspresyonu bulunmayan genetik olarak modifiye edilmiş
farelerin deri, gastrointestinal yol ve akciğer dahil olmak üzere çeşitli organlarda epitelyal
immatürite ile ilgili gelişimsel kusurlar sergilediğini göstermiştir. Gefitinib organogenez
sırasında sıçanlara uygulandığında, en yüksek dozda embriyofetal gelişim üzerinde hiçbir etki
olmamıştır (30 mg/kg/gün). Ancak, tavşanda 20 mg/kg/gün ve üzerinde fetal ağırlıklar
azalmıştır. Her iki türde de bileşikle indüklenen malformasyonlar bulunmamaktadır. Sıçanlara
gestasyon ve partürisyon boyunca uygulandığında 20 mg/kg/gün dozda yavru sağ kalımında
azalma olmuştur.
C-14 radyoaktif işaretli gefitinibin emziren sıçanlara post partum 14. günde oral uygulanmasını
takiben, sütteki radyoaktivite konsantrasyonları kandakinden 11-19 kat daha fazla olmuştur.
16 / 18Gefitinib hiçbir genotoksik potansiyel göstermemiştir.
Sıçanlardaki 2 yıllık bir karsinojenisite çalışması hem erkek hem de dişi sıçanlara küçük ama
istatistiksel olarak anlamlı şekilde artan hepatoselüler adenoma insidansı ve dişi sıçanlarda
sadece en yüksek dozda (10 mg/kg/gün) mezenterik lenf nodu hemanjiyosarkomalarıyla
sonuçlanmıştır. Hepatoselüler adenomalar da farelerdeki 2 yıllık karsinojenisite çalışmalarında
görülmüş olup, orta dozda erkek farelerde ve en yüksek dozda hem erkek hem de dişi farelerde
bu bulguda küçük bir insidans artışı göstermiştir. Etkiler erkek fareler için olmasa da, dişi
fareler için istatistiksel anlamlılığa ulaşmıştır. Hem farelerde hem de sıçanlarda hiç etki
görülmeyen düzeylerde klinik maruziyette bir sınır mevcut değildir. Bu bulguların klinik
anlamlılığı bilinmemektedir.
İn vitro fototoksisite çalışmasının sonuçları, gefitinibin fototoksisite potansiyeline sahip
olabileceğini göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği
Laktoz monohidrat (inek sütü kaynaklı)
Mikrokristalin selüloz
Kroskarmeloz sodyum
Sodyum laurilsülfat
Povidon
Magnezyum stearat
Tablet kaplaması
Opadry II Kahverengi 85F165081:
Poli(vinil alkol)
Makrogol 3350
Talk
Sarı demir oksit
Kırmızı demir oksit
Titanyum dioksit
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
OPA /Alu/ PVC-Alu blisterlerde 30 film kaplı tablet
17 / 186.6. Beşeri tıbbi üründen arta kalan maddelerin imhası ve diğer özel önlemler
Kullanılmayan ürün veya atık materyaller “Tıbbi Atıkların Kontrol Yönetmeliği” ve “Ambalaj
Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Ümraniye / İstanbul
8. RUHSAT NUMARASI
2020/102
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.05.2020
Ruhsat yenilenme tarihi:
10. KÜB’ÜN YENİLENME TARİHİ
--
18 / 18