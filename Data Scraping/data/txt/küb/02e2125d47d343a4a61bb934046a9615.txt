1 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
AVODART 0,5 mg yumuşak kapsül 
 
2. KALİTATİF VE KANTİTATİF BİLEŞİM  
 
Etkin madde: Her bir yumuşak kapsül 0,5 mg dutasterid içerir. 
 
Yardımcı maddeler: 
Lesitin....................y.m 
 
Diğer yardımcı maddeler için Bölüm 6.1’e bakınız. 
 
3. FARMASÖTİK FORM  
 
Yumuşak kapsül. 
Bir yüzünde GX CE2 kodu bulunan, sarı, opak, oblong yumuşak jelatin kapsüllerdir. 
 
4. KLİNİK ÖZELLİKLER  
 
4.1 Terapötik endikasyonlar  
 
AVODART prostat büyüklüğünü azaltmak, semptomları hafifletmek, üriner akışı iyileştirmek ve 
akut üriner retansiyon (AÜR) ve iyi huylu prostat hiperplazisi (BPH) ile ilgili cerrahi riskini 
azaltmak suretiyle, BPH’yi tedavi eder ve ilerlemesini durdurur. 
 
AVODART ayrıca, bir alfa- bloker olan tamsulosin ile kombinasyon şeklinde kullanıldığında, 
prostat büyüklüğünü azaltmak, semptomları hafifletmek, üriner akışı iyileştirmek ve akut idrar 
retansiyonu (AÜR) riskini ve BPH ilişkili cerrahi ihtiyacını azaltmak suretiyle BPH’yi tedavi eder 
ve ilerlemesini durdurur (“Klinik Çalışmalar”a bakınız). 
4.2 Pozoloji ve uygulama şekli 
Pozoloji/uygulama sıklığı ve süresi: 
Yetişkin erkekler (yaşlılar dahil)  
AVODART'ın tavsiye edilen dozu günde bir kez oral yolla alınan bir kapsüldür (0,5 mg). 
Erken safhalarda bir iyileşme görülse de tedaviye tatmin edici bir yanıt alınıp alınmadığını objektif 
olarak değerlendirebilmek için en az 6 aylık bir tedavi gerekebilir. 
BPH  tedavisinde,  AVODART  bir  alfa-bloker  olan  tamsulosin  (0,4  mg)  ile  kombine  olarak 
uygulanabilir. 
 
Uygulama şekli:  
AVODART aç veya tok karnına alınabilir (bkz. Bölüm 5.2). 
Kapsül  içeriği  ile  temas  edilmesi  orofaringeal  mukozada  iritasyona  neden  olabileceğinden, 
kapsüller bütün olarak yutulmalı ve çiğnenmemeli veya açılmamalıdır. 2 
 Özel popülasyonlara ilişkin ek bilgiler:  
 
Böbrek yetmezliği: Böbrek yetmezliğinin dutasterid farmakokinetiği üzerindeki etkisi 
incelenmemiştir. Böbrek yetmezliği olan hastalarda herhangi bir doz ayarlaması gerekmemektedir 
(bkz. Bölüm 5.2). 
 
Karaciğer yetmezliği: Karaciğer yetmezliğinin dutasterid farmakokinetiği üzerindeki etkisi 
incelenmemiştir, bu sebeple hafif ila orta şiddette karaciğer yetmezliği olan hastalarda dikkatli 
kullanılmalıdır (bkz. Bölüm 4.4 ve Bölüm 5.2). Şiddetli karaciğer yetmezliği olan hastalarda, 
dutasterid kullanılması kontrendikedir (bkz. Bölüm 4.3 ). 
 
Pediyatrik popülasyon: Çocuklarda kullanımı kontrendikedir. 
 
Geriyatrik polpülasyon: Özel bir kullanıma gerek yoktur (bkz Bölüm 4.2). 
 
4.3 Kontrendikasyonlar  
 
AVODART, dutasteride, diğer 5-alfa redüktaz inhibitörlerine veya ilacın içerdiği yardımcı 
maddelerden herhangi birine karşı aşırı duyarlılığı olan kişilerde kontrendikedir. 
 
AVODART'ın kadınlar, çocuklar ve adölesanlarda kullanımı kontrendikedir (bkz. Bölüm 4.6). 
 
AVODART, gebelik döneminde kontrendikedir. 
 
AVODART, şiddetli karaciğer yetmezliği olan hastalarda kontrendikedir. 
 
AVODART, soya yağı içerebilen soya lesitini içerir. Yer fıstığı veya soyaya karşı alerjisi olan 
hastalarda kontrendikedir.   
 
4.4 Özel kullanım uyarıları ve önlemleri  
 
 Sızan kapsüller 
Dutasterid deriden absorbe olur, bu yüzden de kadınlar, çocuklar ve  adölesanlar çatlak kapsüllerle 
temastan kaçınmalıdır. Çatlak kapsüllerle temas gerçekleştiğinde, temas eden bölge derhal su ve 
sabunla yıkanmalıdır (bkz. Bölüm 4.6). 
 
  Karaciğer yetmezliği 
Karaciğer yetmezliğinin dutasterid farmakokinetiği üzerindeki etkisi incelenmemiştir. Dutasterid 
geniş ölçüde metabolize olduğundan ve yarı ömrü 3 ile 5 hafta arası olduğundan, karaciğer 
hastalarına dutasterid verilirken dikkatli olunmalıdır (bkz. Bölüm 4.2 ve Bölüm 5.2). 
 
Prostat kanseri ve yüksek dereceli tümörler  
4 yıl süreli, çok merkezli, randomize, çift kör, plasebo kontrollü bir çalışma olan REDUCE  
çalışmasında günde bir kez dutasterid 0,5 mg’ın etkisi, prostat kanseri açısından yüksek riske sahip 
hastalarda (PSA düzeyleri 2,5-10 ng/mL olan ve çalışmaya kayıt edilmeleri öncesindeki 6 ayda 
negatif prostat biyopsisi olan 50-75 yaş erkekleri içeren) plasebo ile karşılaştırmalı olarak 
incelenmiştir. Bu çalışmanın sonuçları, plasebo ile karşılaştırıldığında (n=19, %0,6) dutasterid ile 
tedavi edilen (n=29, %0,9) erkeklerde daha yüksek bir Gleason 8 – 10 prostat kanseri insidansı 
ortaya koymuştur. Dutasterid ile Gleason 8 - 10 prostat kanserleri arasındaki ilişki net değildir. 5-
alfa redüktaz inhibitörleri yüksek Gleason skorlu prostat kanser gelişim riskini arttırabilir. Bu 3 
 nedenle, AVODART alan hastalar prostat kanseri açısından düzenli olarak değerlendirilmelidir 
(bkz. Bölüm 5.1). 
 
Prostat spesifik antijen (PSA) 
Serum prostat spesifik antijen (PSA) konsantrasyonu, prostat kanserinin tespitinde önemli bir 
unsurdur.  AVODART, 6 aylık tedavi sonrasında ortalama serum PSA düzeylerinde yaklaşık 
%50’lik bir azalmaya neden olur.  
 
AVODART alan hastalarda, AVODART ile 6 aylık tedaviden sonra yeni bir PSA başlangıç değeri 
ölçülmelidir. Sonrasında PSA değerlerinin düzenli takibi önerilir. AVODART tedavisindeyken en 
düşük PSA düzeyinde doğrulanmış herhangi bir artış, prostat kanserine ya da hastanın AVODART 
tedavisine uyumsuzluğuna işaret edebilir ve bir 5-alfa redüktaz inhibitörü almayan hastaların normal 
aralığı dahilinde seyrediyor olsa dahi bu değerlerin dikkatle değerlendirilmesi gerekir (bkz. Bölüm 
5.1). Dutasterid almakta olan bir hastada PSA değeri yorumlanırken, karşılaştırma yapabilmek için 
önceki PSA değerleri araştırılmalıdır. 
 
AVODART ile tedavi, yeni bir başlangıç değeri belirlendikten sonra prostat kanseri tanısına 
yardımcı bir araç olarak PSA kullanımını etkilemez. 
 
Tedavi kesildikten sonraki 6 ay içerisinde toplam serum PSA düzeyleri başlangıç değerlerine döner. 
Serbest-toplam PSA oranı, AVODART etkisi altında dahi sabit kalır. Klinisyenlerin AVODART 
tedavisi görmekte olan erkeklerde prostat kanserinin tespitinde yardımcı olarak serbest PSA 
yüzdesini kullanmayı tercih etmeleri halinde bu değerde herhangi bir düzeltmenin gerekli olmadığı 
görülmektedir.  
 
AVODART tedavisine başlanmadan önce ve sonrasında periyodik olarak dijital rektal muayene ve 
ayrıca prostat kanserinin ya da BPH ile aynı semptomlara neden olan diğer hastalıkların 
değerlendirmeleri yapılmalıdır.   
 
Kardiyovasküler advers olaylar  
İki adet 4 yıllık klinik çalışmada kalp yetmezliği (temelde kalp yetmezliği ve konjestif kalp 
yetmezliği olaylarından oluşan, bildirilen olaylara ait birleşik terim) insidansı, dutasterid ile bir 
alfa1-adrenoseptör antagonisti, özellikle de tamsulosin kombinasyonu alan hastalarda, kombinasyon 
almayan hastalar ile karşılaştırıldığında, marjinal daha yüksek bulunmuştur. Bununla birlikte bu 
çalışmalarda kalp yetmezliğinin insidansı, plasebo grubu ile karşılaştırıldığında tüm aktif tedavi 
gören gruplarda daha düşük olmuştur ve dutasterid ya da alfa1-adrenoseptör antagonistleri hakkında 
mevcut diğer veriler daha yüksek kardiyovasküler risk sonucunu desteklememektedir (bkz. Bölüm 
5.1). 
 
  Meme neoplazisi 
Klinik çalışmalarda ve pazarlama sonrası dönemde dutasterid kullanan erkeklerde erkek meme 
kanserine ilişkin seyrek bildirimler alınmıştır. Ancak epidemiyolojik çalışmalar 5-alfa redüktaz 
inhibitörlerinin kullanımı ile erkek meme kanseri gelişimi riskinde herhangi bir artış göstermemiştir 
(bkz. Bölüm 5.1). Hekimler hastalarını, meme dokularında yumrular ve meme başı akıntısı gibi 
herhangi  bir  değişiklik  olması durumunda hızla bilgi vermeleri konusunda bilgilendirmelidirler.  
 
Diğer üriner sistem hastalıklarının değerlendirilmesi 
BPH’nin  alt üriner sistem  semptomları  prostat  kanseri  gibi  diğer  üriner sistem  hastalıklarının 
belirtileri olabilir. Hastalar AVODART ile tedaviye başlamadan önce ve periyodik olarak tedavi 
süresince prostat kanseri veya diğer üriner sistem hastalıkları açısından  kontrol edilmelidir. Geniş 
rezidüel üriner hacime sahip ve/veya üriner akışı aşırı derecede azalmış hastalar 5-alfa redüktaz 4 
 inhibitör tedavisi için uygun olmayabilirler ve obstrüktif üropatiye karşı takip edilmeleri gerekir. 
 
Kan nakli 
Dutasterid ile tedavi gören erkekler, tedavilerinin sona ermesinden en az 6 ay sonrasına kadar kan 
bağışında bulunmamalıdırlar. Bu 6 aylık erteleme süresinin amacı kan nakline bağlı olarak hamile 
bir kadının dutasteride maruziyetini önlemektir. 
 
4.5 Diğer tıbbi ürünler ile etkileşimler ve diğer etkileşim şekilleri  
 
Dutasterid ile tedavi sırasında serum PSA düzeylerinde düşüş hakkında bilgi ve prostat kanseri 
teşhisi ile ilgili bilgi için Bölüm 4.4’ bakınız.  
 
Diğer ilaçların dutasteridin farmakokinetiği üzerindeki etkileri 
 
CYP3A4 ve/veya P-glikoprotein inhibitörleri ile birlikte kullanım:   
 
Dutasterid temelde metabolizma aracılığıyla elimine olur. İn vitro çalışmalar bu metabolizmanın 
CYP3A4 ve CYP3A5 tarafından katalize edildiğini düşündürmektedir. Güçlü CYP3A4 inhibitörleri 
ile resmi etkileşim çalışmaları gerçekleştirilmemiştir. Diğer yandan, bir popülasyon farmakokinetiği 
çalışmasında dutasterid serum konsantrasyonları, verapamil veya diltiazem (CYP3A4’ün orta 
dereceli inhibitörleri ve P-glikoprotein inhibitörleri) ile eşzamanlı tedavi gören az sayıda hastada, 
diğer hastalara kıyasla sırasıyla ortalama 1,6 ila 1,8 kat daha yüksek bulunmuştur.  
 
Dutasteridin CYP3A4 enziminin kuvvetli inhibitörleri (örn. oral uygulanan ritonavir, indinavir, 
nefazodon, itrakonazol, ketokonazol) ile uzun süreli kombinasyonu, dutasteridin serum 
konsantrasyonlarını artırabilir. Daha yüksek dutasterid maruziyetinde daha fazla 5-alfa redüktaz 
inhibisyonu olası değildir. Ancak yan etkiler görülürse, dutasteridin doz uygulama sıklığında bir 
azaltma göz önünde bulundurulabilir. Enzim inhibisyonu durumunda uzun yarılanma ömrünün daha 
da uzayabileceği ve yeni bir kararlı duruma ulaşılması için 6 aydan uzun bir süre gerekebileceği 
unutulmamalıdır.  
 
Dutasteridin 5 mg’lık tek bir dozundan bir saat sonra 12 g kolestiraminin uygulanması, dutasteridin 
farmakokinetiğini etkilememiştir.  
 
Dutasteridin diğer ilaçların farmakokinetiği üzerindeki etkisi 
 
Dutasterid, varfarin ya da digoksinin farmakokinetiği üzerinde etki göstermemiştir. Bu durum, 
dutasteridin CYP2C9’u ya da taşıyıcı P-glikoproteini inhibe etmediğini/indüklemediğini 
göstermektedir . İn vitro etkileşim çalışmaları dutasteridin CYP1A2, CYP2D6, CYP2C9, CYP2C19 
veya CYP3A4 enzimini inhibe etmediğini göstermektedir. 
 
Sağlıklı erkeklerde 2 hafta süreli küçük bir çalışmada (N=24) dutasterid (0,5 mg/gün), tamsulosin ya 
da terazosinin farmakokinetiği üzerinde etki göstermemiştir. Bu çalışmada ayrıca farmakokinetik 
etkileşime dair bir işaret de söz konusu olmamıştır.  
 
Özel popülasyonlara ilişkin ek bilgiler  
Veri yoktur. 
 
Pediyatrik popülasyon:  
Veri yoktur. 
 
 5 
 4.6 Gebelik ve laktasyon  
 
Genel Tavsiye  
Gebelik kategorisi X. 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Tüm 5-alfa redüktaz inhibitörleri ile olduğu gibi, eğer hastanın partneri hamile ise ya da hamile 
olma olasılığı varsa, hastanın kondom kullanarak, menisine partnerinin maruz kalmasını önlemesi 
önerilir. 
 
Gebelik dönemi: 
AVODART’ın kadınlarda kullanımı kontrendikedir. 
Dutasterid kadınlarda çalışılmamıştır, çünkü klinik öncesi verilere göre, dolaşımdaki 
dihidrotestosteron seviyesinin baskılanması AVODART’a maruz kalan annenin karnındaki erkek 
fetüsün dış genital gelişimini inhibe edebilir. (bkz. Bölüm 5.3). 
AVODART gebelik döneminde uygulandığı takdirde ciddi doğum kusurlarına yol açtığından 
şüphelenilmektedir. 
 
Laktasyon dönemi  
AVODART’ın  insan  sütüyle  atılıp  atılmadığı  bilinmemektedir.  AVODART  emziren  kadınlar 
tarafından kullanılmamalıdır. 
 
Üreme yeteneği /Fertilite  
Dutasterid’in sağlıklı erkeklerde sperm sayısı, semen hacmi ve sperm hareketliliği gibi semen 
özelliklerini etkilediği bildirilmiştir. Bu nedenle erkekte üreme yeteğini azaltma ihtimali göz ardı 
edilemez. 
 
4.7 Araç ve makine kullanımı üzerindeki etkiler  
 
AVODART’ın  farmakokinetik  ve  farmakodinamik  özelliklerine  dayanılarak,  araç  ve  makine 
kullanımı üzerine herhangi bir etkisi beklenmez. 
 
4.8 İstenmeyen etkiler  
 
BPH  için   Dutasterid Monoterapisi 
 
2 yıllık Faz III plasebo kontrollü çalışmada dutasterid almış olan 2167 hastanın yaklaşık %19’unda, 
tedavinin ilk yılı sırasında advers reaksiyonlar gelişmiştir. Olayların çoğu hafiften ortaya değişen 
düzeyde olmuş ve üreme sisteminde meydana gelmiştir. Daha sonraki 2 yıllık açık-etiketli uzatma 
çalışmalarında advers olay profilinde değişiklik görülmemiştir. 
Aşağıdaki tablo, kontrollü klinik çalışmalardan ve pazarlama sonrası deneyimden elde edilen advers 
reaksiyonları göstermektedir. Klinik çalışmalarda listelenen advers olaylar, araştırmacılar tarafından 
belirlenen, tedavinin ilk yılı sırasında plasebo ile karşılaştırıldığında dutasterid ile tedavi edilen 
hastalarda daha yüksek bir insidansla bildirilen ilaçla ilişkili olaylardır (%1’e eşit ya da daha fazla 
indidans ile birlikte). Pazarlama sonrası deneyimden elde edilen advers olaylar, spontan pazarlama 
sonrası bildirimlerden belirlenmiştir ve bu nedenle gerçek insidans bilinmemektedir: 
  Aşağıdaki advers ilaç reaksiyonları organ sistemi sınıflandırması ve sıklıklara göre verilmiştir.  
   6 
 Sıklıklar şu şekilde tanımlanmaktadır:  
Çok yaygın ( 1/10), yaygın ( 1/100 ila 1/10), yaygın olmayan ( 1/1.000 ila <1/100), seyrek (  
1/10.000 ila <1/1.000), çok seyrek (<1/10.000) ve bilinmiyor (eldeki verilerden hareketle tahmin 
edilemiyor). 
 
Organ sistemi Advers reaksiyon   Klinik çalışma verilerindeki insidans  
Tedavinin 1. yılı 
sırasındaki insidans 
(n=2167)  Tedavinin 2. yılı 
sırasındaki insidans 
(n=1744) 
Üreme sistemi ve 
meme hastalıkları 
 İmpotans* %6,0 %1,7 
Libido değişimi (azalma) * %3,7 %0,6 
Ejakülasyon hastalıkları*+ %1,8 %0,5 
Meme hastalıkları** %1,3 %1,3 
 
Bağışıklık sistemi 
hastalıkları   
Döküntü, kaşıntı, ürtiker, lokal 
ödem ve anjiyoödemi içeren 
alerjik reaksiyonlar  
 Pazarlama sonrası verilerden hesaplanan 
insidans  
Bilinmiyor 
Psikiyatrik hastalıklar Depresyon Bilinmiyor 
Deri ve deri altı doku 
hastalıkları Alopesi (özellikle vücut 
kıllarında kayıp), hipertrikozis Seyrek 
Üreme sistemi ve 
meme hastalıkları Testiste ağrı ve şişme  Bilinmiyor 
 
 *Bu  cinsel  advers  olaylar  dutasterid  tedavisiyle  ilişkilidir  (monoterapi  ve  tamsulosin  ile  kombinasyon 
tedavisi dahil). Bu advers olaylar tedavi sonlandırıldıktan sonra da devam edebilir. Dutasteridin bu 
devamlılıkta oynadığı rol bilinmemektedir. 
**Meme büyümesi ve meme hassasiyeti de dahil 
+Azalmış semen hacmini içerir. 
 
BPH    için       Dutasterid ve Tamsulosin Kombinasyon Tedavisi 
 
Tek başına günde bir kez dutasterid 0,5 mg (n=1623), tamsulosin 0,4 mg’ı (n=1611) ve 
kombinasyonu (n=1610) karşılaştıran 4 yıllık CombAT Çalışmasının verileri, tedavinin birinci, 
ikinci, üçüncü ve dördüncü yılı sırasında araştırmacı kararına göre herhangi bir ilaçla ilişkili advers 
olay insidansının sırasıyla, dutasterid/tamsulosin kombinasyonu için %22, %6, %4 ve %2 olduğunu, 
dutasterid monoterapisi için %15, %6, %3 ve %2 olduğunu ve tamsulosin monoterapisi için %13, 
%5, %2 ve %2 olduğunu göstermiştir. Tedavinin birinci yılında, kombinasyon tedavisi grubunda 
daha yüksek olan advers olay insidansı, bu grupta gözlemlenen özellikle ejkülasyon hastalıkları 
olmak üzere daha yüksek olan üreme hastalıklarına bağlı olmuştur.  7 
 CombAT çalışmasında tedavinin birinci yılı sırasında, araştırmacının kararına göre %1’e eşit ya da 
daha fazla bir insidans ile aşağıdaki ilaç ile ilişkili advers olaylar bildirilmiştir; bu olayların dört 
yıllık tedavi sırasındaki insidansı aşağıdaki tabloda gösterilmiştir: 
 
Sistem Organ Sınıfı  Advers Reaksiyon Tedavi periyodu sırasındaki insidans  
Yıl 1 Yıl 2 Yıl 3 Yıl 4 
 Kombinasyona (n=1610) (n=1428) (n=1283) (n=1200) 
 Dutasterid (n=1623) (n=1464) (n=1325) (n=1200) 
 Tamsulosin (n=1611) (n=1468) (n=1281) (n=1112) 
Sinir sistemi 
hastalıkları  Baş dönmesi 
 Kombinasyona 
 Dutasterid 
 Tamsulosin %1,4 
%0,7 
%1,3 %0,1 
%0,1 
%0,4 <%0,1 
<%0,1 
<%0,1 %0,2 
<%0,1 
%0  
Kardiyak 
hastalıklar Kalp yetmezliği (karma 
terimb) 
 Kombinasyona 
 Dutasterid 
 Tamsulosin  
 
%0,2 
<%0,1 
%0,1 %0,4 
%0,1 
<%0,1 %0,2 
<%0,1 
%0,4 %0,2 
%0 
%0,2 
Üreme sistemi ve 
meme hastalıkları  
 İmpotans c     
 Kombinasyona %6,3 %1,8  %0,9 %0,4 
 Dutasterid %5,1 %1,6  %0,6 %0,3 
 Tamsulosin %3,3 %1  %0,6 %1,1  
Libido değişimi (azalma) 
c+     
 Kombinasyona %5,3 %0,8 %0,2 %0 
 Dutasterid %3,8 %1 %0,2 %0 
 Tamsulosin %2,5 %0,7 %0,2 <%0,1  
Ejakülasyon hastalıkları c     
 Kombinasyona %9 %1 %0,5 <%0,1 
 Dutasterid %1,5 %0,5 %0,2 %0,3 
 Tamsulosin %2,7 %0,5 %0,2 %0,3  
Meme hastalıklarıd     
 Kombinasyona %2,1 %0,8 %0,9 %0,6 
 Dutasterid %1,7 %1,2 %0,5 %0,7 
 Tamsulosin %0,8 %0,4 %0,2 %0  
 8 
 a  Kombinasyon = günde bir kez dutasterid 0,5 mg artı günde bir kez  tamsulosin 0,4 mg. 
b  Kalp yetmezliği birleşik terimi, konjestif kalp yetmezliği, kardiyak yetmezlik, sol ventrikül yetmezliği, akut 
kalp yetmezliği, kardiyojenik şok, akut sol ventrikül yetmezliği, sağ ventrikül yetmezliği, akut sağ ventrikül 
yetmezliği, ventrikül yetmezliği, kardiyopulmoner yetmezlik, konjestif kardiyomiyopatiyi içermektedir.    
c Bu cinsel advers olaylar dutasterid tedavisi ile ilişkilidir (monoterapi ve tamsulosin ile kombinasyon dahil). 
Bu advers olaylar tedavi bırakıldıktan sonra devam edebilir. Dutasteridin bu kalıcılıktaki rolü bilinmemektedir. 
d  Meme hassasiyeti ve meme büyümesini içerir.  
+ Azalmış semen hacmini içerir. 
 
Pazarlama  sonrası              veriler: 
 
Aşağıdaki advers ilaç reaksiyonları organ sistemi sınıflandırması ve sıklıklara göre verilmiştir. 
Sıklıklar, çok yaygın (>1/10), yaygın (>1/100 ve <1/10), yaygın olmayan (>1/1.000 ve <1/100), 
seyrek (>1/10.000 ve <1/1.000) ve izole raporlar dahil çok seyrek (<1/10.000), bilinmiyor (eldeki 
verilerden hareketle tahmin edilemiyor) şeklinde tanımlanmıştır. Pazarlama sonrası veriler gerçek 
sıklıktan çok raporlama oranına göre saptanmıştır. 
 
Bağışıklık sistemi hastalıkları  
Çok seyrek: Döküntü, kaşıntı, ürtiker, lokalize ödem ve anjiyoödem dahil alerjik 
reaksiyonlar 
 
Psikiyatrik hastalıklar  
Çok seyrek: Depresif duygudurum 
 
Deri ve deri altı doku hastalıkları  
Seyrek: Alopesi (özellikle vücut tüylerinde dökülme), hipertrikoz 
 
Üreme sistemi ve meme hastalıkları  
Çok seyrek: Testislerde ağrı ve şişlik 
 
Diğer  veriler 
REDUCE çalışmasında, plasebo verilen erkeklerle karşılaştırıldığında, dutasterid ile tedavi edilen 
erkeklerde Gleason 8-10 prostat kanserleri daha sık görülmüştür  (bkz. Bölüm 4.4 ve 5.1). Bu 
sonuca dutasterid’in prostat hacmini küçültücü etkisinin mi yoksa çalışma ile ilgili faktörlerin mi 
neden olduğu belirlenmemiştir. 
 
Takip eden advers etki klinik çalışmalarda ve pazarlama sonrası kullanımda bildirilmiştir: 
erkek meme kanseri (bkz. Bölüm 4.4). 
 
Şüpheli                       advers         reaksiyonların  raporlanması 
 
Ruhsatlandırma  sonrası  şüpheli  ilaç  advers  reaksiyonlarının  raporlanması  büyük  önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta: 
tufam@titck.gov.tr; tel: 0 800 314 00 08; faks: 0 312 218 35 99). 
 
 9 
 4.9 Doz aşımı ve tedavisi  
 
Semptomlar ve belirtiler: AVODART ile yapılan gönüllü çalışmalarında, dutasteridin 40 mg/gün’e 
(terapötik dozun 80 katı) kadar olan dozları önemli güvenilirlik kaygıları olmaksızın 7 gün boyunca 
uygulanmıştır. Klinik çalışmalarda, günde 5 mg’lık dozlar 6 ay boyunca verildiğinde, 0,5 mg’lık 
terapötik dozlarda meydana gelen advers etkilere ilave herhangi bir etki meydana gelmemiştir. 
 
Tedavi: AVODART için belirli bir antidot bulunmamaktadır, bu yüzden doz aşımından 
şüphelenildiği durumlarda uygun şekilde semptomatik ve destekleyici tedavi uygulanmalıdır. 
 
5. FARMAKOLOJİK ÖZELLİKLER  
 
5.1 Farmakodinamik özellikler  
Farmakoterapötik grubu: Testosteron 5 alfa redüktaz inhibitörleri  
ATC kodu : G04C B02 
 
Etki    mekanizması 
Dutasterid 5-alfa redüktazın dual inhibitörüdür. Dutasterid, testosteronun dihidrotestosterona 
(DHT) dönüşmesinden sorumlu olan tip 1 ve tip 2 5-alfa redüktaz izoenzimlerini inhibe eder. DHT, 
glandüler prostat dokusunun hiperplazisinden sorumlu primer androjendir. 
 
Farmakodinamik etkiler 
 
BPH  için   Dutasterid Monoterapisi 
 
DHT/Testosteron üzerindeki etkiler: 
AVODART’ın günlük dozlarının DHT’nin azalması üzerindeki etkisi doza bağlıdır ve 1-2 hafta 
içinde gözlenir (sırasıyla % 85 ve % 90). 
Dutasterid 0,5 mg/gün ile tedavi edilen BPH’li hastalarda, serum DHT’deki medyan düşüş 1 yılda 
%94, 2 yılda %93 olmuş ve serum testosteronundaki medyan artış hem 1 hem de 2 yılda %19 
olmuştur.  
   Prostat Hacmi Üzerindeki Etkisi: 
 
Tedavi başladıktan sonraki bir ay kadar kısa bir süre içerisinde prostat hacminde anlamlı küçülmeler 
tespit edilmiştir ve küçülmeler 24. aya kadar devam etmiştir (p<0,001). Plasebo grubunda %0,5’lik 
ortalama küçülme (başlangıçta 54mL’den 53,7 mL’ye) ile karşılaştırıldığında, AVODART, 12. ayda 
toplam prostat hacminde %23.6’lık bir ortalama küçülmeye yol açmıştır (54,9 ml’den 42,1 mL’ye). 
Anlamlı (p<0,001) azalmalar ayrıca henüz bir ayda başlayıp 24. aya devam edecek şekilde prostat 
geçiş bölgesi hacminde de görülmüş olup 12. ayda AVODART grubunda prostat geçiş bölgesi 
hacminde %17,8 ortalama azalma (başlangıçta 26,8 mL’den 21,4 mL’ye) olurken, plasebo grubunda 
%7,9 ortalama artış olmuştur (26,8 mL’den 27,5 mL’ye). Çift kör tedavinin ilk 2 yılında prostat 
hacminde görülen azalma, açık etiketli çalışmaların ek 2 yıllık sürelerinde de sürdürülmüştür. 
Prostat boyutunda azalma semptomlarda iyileşmeye ve AÜR ve BPH ilişkili ameliyat riskinde 
azalmaya yol açmaktadır.  
 
Klinik etkililik ve güvenlilik  
 
AVODART 0,5 mg/gün veya plasebo ≥ 30 mL prostat ve 1,5 - 10 ng/mL aralığında PSA değeri 
bulunan orta ila şiddetli BPH semptomları görülen 4325 erkek gönüllüde 2 yıllık çok merkezli, 
uluslararası, plasebo kontrollü, çift kör bir çalışmada değerlendirilmiştir. Bu çalışmalar daha sonra 
çalışmada kalıp aynı 0,5 mg dozunu alan tüm hastalarda açık etiketli bir uzama fazı ile 4 yıla devam 10 
 etmiştir. Başlangıçta plaseboya randomize edilen hastaların %37’si ve dutasteride randomize edilen 
hastaların %40’ı 4 yılda çalışmada kalmıştır. Açık etiketli uzatma fazlarındaki 2340 gönüllünün 
çoğunluğu (%71) 2 yıllık ek açık etiketli tedaviyi tamamlamıştır. 
 
En önemli klinik etkililik parametreleri Amerika Üroloji Derneği Semptom Endeksi (AUA-SI), 
maksimum idrar akışı (Q maks), akut üriner retansiyon ve BPH-ile ilişkili cerrahi insidansı olmuştur. 
 
AUA-SI, BPH ile ilişkili semptomlara ilişkin maksimum 35 skoruna sahip yedi maddeli bir ankettir. 
Başlangıçta ortalama skor yaklaşık 17’dir. Altı ay sonra bir ve iki yıllık tedavide plasebo grubundaki 
ortalama düzelme sırasıyla 2,5, 2,5 ve 2,3 puan olurken AVODART grubunda sırasıyla 3,2, 3,8 ve 
4,5 puandır. Gruplar arasındaki fark istatistiksel açıdan anlamlıdır. AUA-SI’da çift kör tedavinin ilk 
iki yılında görülen düzelme, iki yıllık ek açık uzatma fazlarında devam etmiştir. 
 
Qmaks (maksimum idrar akışı)  
 
Ortalama başlangıç Qmaks değeri çalışmalarda yaklaşık 10 mL/sn olmuştur (normal Qmaks ≥ 15 
mL/sn). Bir ve iki yıllık tedaviden sonra plasebo grubundaki akış sırasıyla 0,8 ve 0,9 mL/sn 
düzelirken AVODART grubunda sırasıyla 1,7 ve 2mL/sn düzelmiştir. Gruplar arasındaki farkın 1 ila 
24. aylar arasında istatistiksel açıdan anlamlı olduğu belirlenmiştir. Maksimum idrar akış hızında 
çift kör tedavinin ilk iki yılında görülen düzelme, iki yıllık açık etiketli devam çalışmalarında devam 
etmiştir. 
 
Akut Üriner Retansiyon ve Cerrahi Girişim 
 
İki yıllık tedaviden sonra AÜR insidansı plasebo grubunda %4,2 ve AVODART grubunda %1,8 
bulunmuştur (%57 risk düşüşü). Bu fark istatistiksel açıdan anlamlı olup 42 hastada (%95 GA 30-
73) bir AÜR vakasının önlenmesi için iki yıl tedavi uygulanması gerektiği anlamına gelmektedir. 
 
BPH ile ilişkili cerrahi insidansı 2 yıllık tedaviden sonra plasebo grubunda %4,1 ve AVODART 
grubunda %2.2 olmuştur (%48 risk düşüşü). Bu fark istatistiksel açıdan anlamlı olup 51 hastada 
(%95 GA 33-109) bir cerrahi girişimin önlenmesi için iki yıl tedavi uygulanması gerektiği anlamına 
gelmektedir. 
 
Saç dağılımı 
 
Dutasteridin saç dağılımı üzerindeki etkisi resmi olarak faz III programında çalışılmamıştır, ancak 5 
alfa-redüktaz inhibitörleri saç kaybını önleyebilir ve erkek türü saç kaybı (erkek androgenetik 
alopesi) olan gönüllülerde saç büyümesini indükleyebilmektedir. 
 
Tiroit fonksiyonu 
 
Tiroit fonksiyonu sağlıklı erkeklerde bir yıllık bir çalışmada değerlendirilmiştir. Serbest tiroksin 
seviyeleri, dutasterid tedavisinde stabil kalmıştır ancak TSH seviyeleri, bir yıllık tedavinin sonunda, 
plaseboya göre hafif artmıştır (0,4 MCIU/mL). Diğer yandan, TSH seviyeleri değişken olduğundan, 
orta TSH aralıkları (1,4 – 1,9 MCIU/mL) normal sınırlar (0,5 - 5/6 MCIU/mL) dahilinde kalmıştır, 
serbest tiroksin seviyeleri normal aralık içerisinde stabil seyretmiştir ve hem plasebo hem de 
dutasterid tedavisi için benzer olmuştur; TSH’deki değişiklikler klinik açıdan önemli kabul 
edilmemiştir. Tüm klinik çalışmalarda, dutasteridin tiroit fonksiyonunu olumsuz etkilediğine dair bir 
kanıt görülmemiştir. 11 
 Meme neoplazisi  
 
3374 hasta yılı dutasterid maruziyeti sağlayan 2 yıllık klinik çalışmalarda ve 2 yıllık açık uzatma 
çalışmasına kayıt sırasında, dutasterid uygulanan hastalarda iki ve plasebo uygulanan hastalarda 1 
meme kanseri vakası bildirilmiştir. 17489 hasta yılı dutasterid maruziyeti ve 5027 hasta yılı 
dutasterid ve tamsulosin kombinasyonu maruziyeti sağlayan 4 yıllık CombAT ve REDUCE klinik 
çalışmalarında, hiçbir tedavi grubunda meme kanseri bildirilmemiştir. 
 
Biri bir ABD (n=339 meme kanseri vakası ve n=6,780 kontrol) ve diğeri bir Birleşik Krallık (n=398 
meme kanseri vakası ve n=3930 kontrol) sağlık veri tabanında gerçekleştirilen iki vaka kontrollü 
epidemiyolojik çalışma, 5-alfa redüktaz inhibitörlerinin kullanımı ile erkek meme kanseri geliştirme 
riskinde bir artış göstermemiştir (bkz. Bölüm 4.4). İlk çalışmanın sonuçlarından erkek meme kanseri 
ile pozitif bir ilişki tanımlanmamıştır (meme kanseri tanısından önce <1 yıl kullanım karşısında ≥ 1 
yıl kullanım için bağıl risk: 0,70: %95 GA 0,34 , 1,45). İkinci çalışmada 5-alfa redüktaz inhibitörler 
kullanımı ile ilişkili meme kanseri için tahmini olasılık oranı, kullanılmaması ile karşılaştırıldığında 
1.08 bulunmuştur (%95 GA 0,62 , 1,87). 
 
Meme kanseri gelişimi ile uzun süreli dutasterid kullanımı arasında nedensel bir ilişki henüz 
saptanmamıştır.  
 
Erkek fertilitesi üzerindeki etkiler: 
 
Dutasterid 0,5 mg/gün dozunun semen karakteristiği üzerindeki etkileri 18 ila 52 yaşlarındaki 
sağlıklı gönüllülerde (n=27 dutasterid, n=23 plasebo) 52 haftalık tedavi ve 24 haftalık tedavi sonrası 
izlem döneminde değerlendirilmiştir. 52. haftada toplam sperm sayısı, semen hacmi ve sperm 
motilitesinde başlangıca göre ortalama yüzde düşüş oranı plasebo grubunda başlangıca göre değişim 
için ayarlandığında dutasterid grubunda sırasıyla %23, %26 ve %18 bulunmuştur. Sperm 
konsantrasyonu ve sperm morfolojisi etkilenmemiştir. 24 haftalık izleme periyodundan sonra total 
sperm sayımındaki ortalama değişim oranı dutasterid grubunda başlangıca göre %23 düşük olmayı 
sürdürmüştür. Tüm zaman noktalarında tüm parametreler için ortalama değerler normal aralıkta 
kalıp klinik açıdan anlamlı değişiklik için önceden tanımlanan kriterleri (%30) yerine getirmezken, 
dutasterid grubundaki iki gönüllüde sperm sayımında 52. haftada başlangıca göre %90’ı aşan düşüş 
görülmüş olup 24 haftalık izleme döneminde bu değerler kısmen düzelmiştir. Erkek fertilitesinde 
azalma olasılığı dışlanamamaktadır. 
 
BPH    için       Dutasterid ve Tamsulosin Kombinasyon Tedavisi 
 
AVODART 0,5 mg/gün (n = 1623), tamsulosin 0,4 mg/gün (n = 1611) veya AVODART 0,5 mg + 
tamsulosin 0,4 mg (n = 1610) kombinasyonu, ≥ 30 mL prostat ve 1,5 - 10 ng/mL aralığında PSA 
değeri bulunan orta ila şiddetli BPH semptomları görülen erkek gönüllülerde çok merkezli, 
uluslararası, randomize, çift kör paralel gruplu bir çalışmada (CombAT çalışması) 
değerlendirilmiştir. Gönüllülerin yaklaşık %53’ü önceden 5-alfa redüktaz inhibitörü veya alfa bloker 
tedavisi görmüştür. Tedavinin ilk 2 yılı sırasında birincil sonlanım noktası, AUA-SI’ya dayalı olup 
yaşam kalitesi hakkında ek bir soru içeren 8 maddelik bir araç olan Uluslararası Prostat Semptom 
Skorunda (IPSS) değişlik olmuştur. 2. yılda ikincil sonlanım noktaları maksimum idrar akış oranı 
(Qmaks) ve prostat hacmi olmuştur. Kombinasyon, IPSS için AVODART ile karşılaştırıldığında 3. 
aydan ve tamsulosin ile karşılaştırıldığında 9. aydan itibaren anlamlılığa ulaşmıştır. Qmaks 
açısından ise kombinasyon gerek AVODART gerekse tamsulosin için 6. aydan itibaren anlamlılığa 
ulaşmıştır.  
 
 12 
 Tedavinin 4. yılında primer etkinlik son noktası ilk AÜR veya BPH ilişkili cerrahi olayına kadar 
geçen süredir. 4 yıllık tedaviden sonra tamsulosin monoterapisi ile kıyaslandığında kombinasyon 
tedavisi, AÜR riskini ve BPH ilişkili cerrahi riskini istatistiksel açıdan belirgin derecede 
düşürmüştür (% 65.8 risk azalması, p< 0,001 [%95 GA (güven aralığı) %54,7 ila %74,1]). 4. yıl 
itibariyle AÜR veya BPH ilişkili cerrahi insidansı kombinasyon tedavisi için %4,2, tamsulosin için 
%11,9 bulunmuştur (p<0,001). AVODART monoterapisi ile karşılaştırıldığında, kombinasyon 
tedavisi AÜR veya BPH ilişkili cerrahi riskini %19,6 azaltmıştır (p=0,18 [%95 GA -%10,9 ila 
%41,7]). 4. yılda itibariyle AÜR veya BPH ilişkili cerrahi insidansı, kombinasyon tedavisi için 
%4,2 , AVODART tedavisi için %5,2 olmuştur. 
 
4 yıllık tedaviden sonra ikincil sonlanım noktaları klinik progresyona kadar geçen süre (IPSS’de ≥ 4 
puan bozulma, AÜR, inkontinans, üst idrar yolu enfeksiyonu (ÜİYE) ve böbrek yetmezliğini içeren 
BPH ile ilişkili olaylardan oluşan birleşik tanım), Uluslararası Prostat Semptom Skorunda (IPSS), 
maksimum idrar akışı oranında (Qmaks) ve prostat hacminde değişikliği içermiştir. 4 yıllık 
tedaviden sonraki sonuçlar aşağıda sunulmaktadır. 
 
Parametre 
 Zaman noktası Kombinasyon Avodart Tamsulosin  
AÜR veya BPH ile 
ilişkili ameliyat (%)  Ay 48’de insidans 4,2 5,2 11,9a 
Klinik progresyon * 
(%) Ay 48 12,6 17,8b 21,5a 
IPSS (birim) [Başlangıç] 
Ay 48 (Başlangıca göre değişiklik) [16,6] 
-6,3 [16,4] 
-5,3b [16,4] 
-3,8a 
Qmaks (mL/sn) [Başlangıç] 
Ay 48 (Başlangıca göre değişiklik)[10,9] 
2,4 [10,6] 
2 [10,7] 
0,7a 
Prostat hacmi (mL) [Başlangıç] 
Ay 48 (Başlangıca göre % 
değişiklik)  [54,7] 
-27,3 [54,6] 
-28 [55,8] 
+4,6a 
Prostat Geçiş Bölgesi 
Hacmi (mL)# [Başlangıç] 
Ay 48 (Başlangıca göre % 
değişiklik)  [27,7] 
-17,9 [30,3] 
-26,5 [30,5] 
18,2a 
BPH Etki İndeksi 
(BII) (birim)  [Başlangıç] 
Ay 48 (Başlangıca göre değişiklik)[5,3] 
-2,2 [5,3] 
-1,8b [5,3] 
-1,2a 
IPSS Soru 8 (BPH ile 
ilişkili Sağlık 
Durumu) (birim) 
 [Başlangıç] 
Ay 48 (Başlangıca göre değişiklik)[3,6] 
-1,5 [3,6] 
-1,3b [3,6] 
-1,1a 
Başlangıç değerleri ortalama değerlerdir ve başlangıca göre değişiklikler düzeltilmiş ortalama 
değişikliklerdir. 
* Klinik progresyon şu terimlerin birleşimi olarak tanımlanmıştır: IPSS’de ≥ 4 puan bozulma, AÜR, 
inkontinans, ÜİYE ve böbrek yetmezliğini içeren BPH ile ilişkili olaylar  
# Seçili merkezlerde ölçülmüştür (randomize hastaların %13’ü) 
a. Kombinasyon, 48. ayda tamsulosin karşısında anlamlılık elde etmiştir (p<0.001)  
b. Kombinasyon, 48. ayda AVODART karşısında anlamlılık elde etmiştir (p<0.001)  
 
Kardiyovasküler Advers Olaylar 
4844 erkekte tamsulosin ile kombinasyon halinde AVODART’ın incelendiği 4 yıllık bir BPH 
çalışmasında (CombAT çalışması), kalp yetmezliği bileşik terimi insidansı kombinasyon 
gruplarında (14/1610, %0,9), her iki monoterapi grubundan daha yüksek bulunmuştur: Avodart 13 
 4/1623 (% 0,2) ve tamsulosin 10/1611 (% 0,6).  
 
Daha önce prostat kanserine ilişin biyopsi sonucu negatif bulunan ve başlangıçtaki PSA değeri 50-
60 yaş erkeklerde 2,5 ng/mL ile 10ng/mL arasında ve 60 yaş üzeri erkeklerde 3 ng/mL ile 10ng/mL 
arasında olan, 50 ila 75 yaşlarındaki 8231 erkek ile gerçekleştirilen ayrı bir 4 yıllık çalışmada 
(REDUCE çalışması), kalp yetmezliğinin birleşik son nokta insidansı, AVODART kullanan 
hastalarda (30/4105, %0,7), plasebo grubunda yer alan hastalardakine (16/4126, %0,4) göre daha 
yüksek bulunmuştur. Bu çalışmada bir post hoc analiz, AVODART kullanıp alfa bloker 
kullanmayan hastalar (18/2953, %0,6), plasebo ve bir alfa bloker kullanan hastalar (1/1399, <%0,1) 
ve plasebo kullanıp alfa bloker kullanmayan hastalar (15/2727, %0,6) ile karşılaştırıldığında 
AVODART ve bir alfa bloker kullanan hastalarda birleşik terim kalp yetmezliği insidansının daha 
yüksek olduğunu göstermiştir.  
 
12 randomize, plasebo veya karşılaştırma ajanı kontrollü klinik çalışmanın (n=18,802) AVODART 
kullanımı ile ilgili olarak kardiyovasküler advers olay geliştirme riskinin değerlendirildiği bir meta 
analizinde kalp yetmezliği (RR 1,05; %95 GA 0,71, 1,57), akut miyokart enfarktüsü (RR 1.00; %95 
GA 0,77, 1,30) veya inme (RR 1,20; %95 GA 0,88, 1,64) riskinde tutarlı, istatistiksel açıdan anlamlı 
bir artış bulunmamıştır. 
 
Prostat Kanseri ve Yüksek Dereceli Tümörler 
Daha önce prostat kanserine ilişin biyopsi sonucu negatif bulunan ve başlangıçtaki PSA değeri 50-
60 yaş erkeklerde 2,5 ng/mL ile 10ng/mL arasında ve 60 yaş üzeri erkeklerde 3 ng/mL ile 10ng/mL 
arasında olan, 50 ila 75 yaşlarındaki 8231 erkekte plasebo ile AVODART’ın 4 yıllık bir 
karşılaştırmasında (REDUCE çalışması), 6706 gönüllüde Gleason skorlarının belirlenmesine 
yönelik analize uygun prostat iğne biyopsisi verilerine ulaşılabilmiştir. Çalışmada prostat kanseri 
tanısı konmuş 1517 kişi yer almıştır. Her iki tedavi grubunda biyopsi ile tespit edilebilir prostat 
kanserlerinin büyük bir bölümü, düşük dereceli olarak sınıflandırılmıştır (Gleason 5-6, %70).  
 
Plasebo grubu (n=19, %0,6) ile karşılaştırıldığında AVODART grubunda (n=29, %0,9) Gleason 8-
10 prostat kanseri insidansı daha yüksek bulunmuştur (p=0.15). 1 ile 2. yıllarda, Gleason 8 - 10 
kanserli gönüllülerin sayısı, AVODART grubu (n=17, %0,5) ile plasebo grubunda (n=18, %0,5) 
benzerdir. 3 ve 4. yıllarda, plasebo grubu (n=1, <%0,1) ile karşılaştırıldığında AVODART grubunda 
(n=12, %0,5) daha fazla Gleason 8 - 10 kanseri tanısı konulmuştur (p=0,0035). Prostat kanseri riski 
taşıyan erkeklerde 4. yıldan sonra AVODART’ın etkisi ile ilgili veri bulunmamaktadır. Plasebo 
grubunda Gleason 8 - 10 kanseri tanısı konan gönüllülerin yüzdesi, 3 ve 4. yıllarda, 1 ve 2. yıllarda 
olduğundan daha düşük olmakla beraber (sırasıyla, %0,5 oranına karşı <%0,1); AVODART 
grubunda Gleason 8 - 10 kanseri tanısı konan gönüllülerin yüzdesi, çalışma periyodu boyunca (1 ve 
2. yıllar ve 3 ve 4. yıllar) tutarlı olmuştur (bkz. Bölüm 4.4). Gleason 7 - 10 kanserlerin insidansında 
bir fark görülmemiştir (p=0.81).  
 
REDUCE çalışmasının 2 yıllık ek takibinde herhangi bir yeni Gleason 8-10 prostat kanseri vakası 
tanımlanmamıştır. 
 
Protokolde biyopsi gerekliliği bulunmayan ve tüm prostat kanseri tanılarının bir nedene bağlı 
biyopsiden sonra konduğu 4 yıllık bir BPH çalışmasında (CombAT), Gleason 8-10 kanseri oranları, 
AVODART için (n=8, %0,5), tamsulosin için (n=11, % 0,7) ve kombinasyon tedavisi için (n=5, 
%0,3) olmuştur. 
 
Dört farklı epidemiyolojik, popülasyon tabanlı çalışmada (ikisi toplam 174,895 kişilik popülasyona, 
biri 13,892 kişilik popülasyona ve biri 38058 kişilik popülasyona dayalı), 5-alfa redüktaz 
inhibitörlerinin kullanımının yüksek evre prostat kanseri veya prostat kanser gelişimi ya da genel 
mortalite ile ilişkili olmadığını göstermiştir.  
 14 
 AVODART ile yüksek dereceli prostat kanseri arasındaki ilişki açık değildir. 
 
Cinsel fonksiyon üzerindeki etkiler 
Dutasterid-tamsulosin sabit dozlu kombinasyonunun cinsel fonksiyon üzerindeki etkileri BPH’li 
cinsel olarak aktif erkeklerde yürütülen çift kör, plasebo kontrollü bir çalışmada değerlendirilmiştir 
(n=243 dutasterid-tamsulosin kombinasyonu, n=246 plasebo). Kombinasyon grubunda 12. ayda 
Erkeklerin Cinsel Sağlığı Anketi (MSHQ) skorunda istatistiksel olarak anlamlı (p<0.001) daha fazla 
azalma (kötüleşme) gözlenmiştir. Azalma ereksiyon domenlerine kıyasla başlıca boşalma ve genel 
tatmin domenlerindeki kötüleşme ile ilişkilidir. Bu etkiler çalışma katılımcılarının plaseboya kıyasla 
çalışma süresince istatistiksel olarak anlamlı daha fazla memnuniyet ile derecelendirilmiş 
kombinasyon algısını değiştirmemiştir (p<0,05). Bu çalışmada 12 aylık tedavi sırasında cinsel 
advers olaylar meydana gelmiş ve bunların yaklaşık yarısı tedaviden sonraki 6 ay içinde düzelmiştir.   
Dutasterid-tamsulosin kombinasyonu ve dutasterid monoterapisinin cinsel fonksiyon advers 
etkilerine yol açtığı bilinmektedir (bkz. bölüm 4.8). 
CombAT ve REDUCE dahil diğer klinik çalışmalarda gözlendiği üzere, cinsel fonksiyon ile ilişkili 
advers olayların insidansı devam eden tedavi ile zaman içerisinde azalmaktadır. 
5.2 Farmakokinetik özellikler  
 
Genel özellikler  
Dutasteridin   farmakokinetiği,   birinci   dereceden   absorpsiyon   prosesi   ve   bir   doyurulabilir 
(konsantrasyona bağlı) ve bir doyurulamaz (konsantrasyondan bağımsız) olmak üzere iki paralel 
eliminasyon yolağı olarak tanımlanabilir. 
 
Emilim: 
Dutasterid yumuşak jelatin kapsüller içinde çözelti şeklinde oral yoldan uygulanır. Tek bir 0,5 
mg’lık  dutasterid  yumuşak  kapsülün  oral  yoldan  uygulanmasının  ardından  dutasteridin  doruk 
serum konsantrasyonlarına ulaşması için geçen süre 1 ile 3 saat arasındadır. 
 
Mutlak biyoyararlanım 2 saatlik intravenöz infüzyona göre yaklaşık olarak % 60’tır. Yemekle 
birlikte alınması dutasteridin biyoyararlanımını etkilemez. 
 
Dağılım: 
Tek ve tekrarlayan oral dozları takiben bildirilen farmakokinetik veriler, dutasteridin geniş bir 
dağılım hacmi (300-500 mL) olduğunu göstermiştir. Plazma proteinlerine yüksek oranda bağlanır 
(> % 99,5). 
 
Günlük   doz   sonrasında,   dutasterid   serum   konsantrasyonları   1   ay   sonra   kararlı   durum 
konsantrasyonunun % 65’ine, 3 ay sonra ise yaklaşık % 90’ına ulaşır. 6 ay boyunca günde bir defa 
0,5  mg’lık  doz  sonrası  yaklaşık  40  ng/mL’lik  kararlı  durum  serum  konsantrasyonlarına  (C SS) 
ulaşılır. Aynı serumdaki gibi, semendeki dutasterid konsantrasyonları da 6 ayda kararlı duruma 
ulaşır.  52  haftalık  tedavi  sonrasında  semen  dutasterid  konsantrasyonları  3,4  ng/mL’lik  
bir ortalamaya ulaşır (0,4 – 14 ng/mL aralığı). Serum semen dutasterid oranı ortalama %11,5’dir. 
 
 
 15 
 Biyotransformasyon: 
İn vitro, dutasterid insan sitokrom P450 izoenzimi CYP3A4 tarafından metabolize edilerek iki 
minör monohidroksilli metabolitine dönüştürülür, ancak CYP1A2, CY2A6, CYP2E1 , CYP2C8, 
CYP2C9, CYP2C19, CYP2B6 ve CYP2D6 tarafından metabolize edilmez. 
 
Doz sonrası kararlı duruma ulaşmayı takiben insan serumunda, değişmemiş dutasterid, 3 majör 
metabolit (4’-hidroksidutasterid, 1,2-dihidroksidutasterid ve 6-hidroksidutasterid) ve iki minör 
metabolit (6,4’-dihidroksidutasterid ve 15-hidroksidutasterid) kütle spektrometrik yöntemle 
değerlendirilerek gösterilmiştir. Dutasteridin insan serumundaki beş metaboliti, sıçan serumunda 
teşhis edilmiştir; ancak insan ve sıçan metabolitlerinin 6. ve 15. konumlarındaki hidroksil 
ilavelerinin stereokimyası bilinmemektedir. 
 
Eliminasyon: 
Dutasterid geniş ölçüde metabolize edilir. İnsanlarda kararlı duruma kadar oral yoldan verilen 0,5 
mg/gün dutasterid sonrası, uygulanan dozun % 1-% 15,4’ü (ortalama % 5,4) feçesle dutasterid 
olarak atılır. Geri kalan, her biri ilaçla ilgili madde olan % 39, % 21, % 7 ve % 7 oranlarında 4 
majör metabolit ve 6 minör metabolit (her biri % 5’ten az) şeklinde feçesle atılır. 
 
İnsan idrarında değişmemiş dutasterid sadece eser miktarda (dozun % 0,1’den az) bulunur. 
Dutasterid, düşük serum konsantrasyonlarında (3 ng/mL’den az), hem konsantrasyona bağlı hem de 
konsantrasyondan bağımsız olarak iki eliminasyon yolu ile atılır. 5 mg veya daha az miktardaki tek 
dozlar, hızlı klerens ve3 ile 9 gün arasında kısa bir yarı ömür göstermiştir. 
 
3 ng/mL nin üstündeki serum konsantrasyonlarında dutasterid, başlıca lineer, sature olmayan 
eliminasyonla, 3-5 haftalık yarılanma ömrü ile, yavaş olarak (0,35-0,58 L/s) atılır. Terapötik 
konsantrasyonlarda, dutasteridin terminal yarılanma ömrü 3-5 haftadır ve 0,5 mg/gün tekrarlanan 
dozundan sonra daha yavaş bir klerens söz konusudur, total klerens lineer ve konsantrasyona 
bağımlıdır. Serum konsantrasyonları tedavinin kesilmesinden 4 ile 6 ay sonraya kadar saptanabilir 
düzeyde (0,1 ng/mL’den daha yüksek) kalır.  
 
Hastalardaki karakteristik özellikler  
Yaşlılar: Dutasteridin farmakokinetiği ve farmakodinamiği tek bir 5 mg’lık dutasterid dozu sonrası 
24 ve 87 yaş arası 36 sağlıklı erkek üzerinde değerlendirilmiştir. Dutasterid EAA (konsantrasyon-
zaman eğrisi altındaki alan) ve Cmaks (maksimum gözlenen konsantrasyon) değerleriyle gösterilen 
maruz kalma derecesi yaş grupları karşılaştırıldığında istatistiksel açıdan farklı değildir. 50-69 yaş 
grubunu, erkeklerin çoğunluğunun BPH tehdidi altında olduğu 70’ten büyük   yaş   grubuyla  
karşılaştırıldığında,  dutasteridin   yarı  ömrü  istatistiksel  açıdan  farklı olmamıştır.  DHT’daki  
düşüşe  bakılarak,  yaş  grupları  arasında  ilaç  etkisinde  bir  fark gözlenmemiştir.   Sonuçlar   yaşa   
bağlı   olarak   herhangi   bir   doz   ayarlaması   gerekmediğini göstermiştir. 
 
Böbrek yetmezliği:  Böbrek  yetmezliğinin  dutasterid  farmakokinetiği  üzerindeki  etkisi 
incelenmemiştir. Bununla birlikte, dutasteridin kararlı durumdaki 0,5 mg’lık dozunun % 0,1’inden 
azı insan idrarında bulunur, bu yüzden de böbrek yetmezliği olan hastalarda herhangi bir doz 
ayarlaması gerekmemektedir. 
 
Karaciğer yetmezliği:  Karaciğer  yetmezliğinin  dutasterid  farmakokinetiği  üzerindeki  etkisi 
incelenmemiştir (bkz. Bölüm 4.4 ve Bölüm 4.2). 
 
 
 
 16 
 5.3 Klinik öncesi güvenlilik verileri  
 
Karsinogenez, mutagenez  
Çok sayıdaki mutajenisite testinde dutasterid genotoksik bulunmamıştır. 
 
Sıçanlarda  yapılan  karsinojenite  çalışmasında,  klinik  olarak  maruz  kalınan  miktarın  158  katı 
yüksek  dozda,  testisteki  iyi  huylu  interstisyal  hücre  tümörleri  görülme  oranlarında  bir  artış 
olmuştur. Bununla birlikte, sıçanlardaki interstisyal hücre hiperplazisi ve adenoma oluşumunda rol 
oynadığı düşünülen endokrin mekanizmalar insanlarla ilgili değildir. Fareler üzerinde yapılan 
karsinojenite çalışmasında tümör profili üzerinde klinik açıdan ilgili etkiler bulunamamıştır. 
 
Üreme toksikolojisi  
Üreme toksisite bulguları 5 alfa-redüktaz inhibisyonunun farmakolojik aktivitesi ile uyumludur. 
Bunlar arasında, erkek sıçan ve köpeklerde, yardımcı üreme organları üzerindeki etkiler ve erkek 
sıçanlarda ise dölleme yeteneğinde reversibl bir azalma yer almaktadır. Sperm gelişimi, 
konsantrasyonu veya motilitesi üzerinde herhangi bir etki bulunmadığından, bunun klinik açıdan 
önemi olmadığı düşünülmektedir. Oral yoldan dutasterid verilen dişi sıçan ve tavşanların erkek 
fetüslerinde  dış  üreme  organlarında  dişileşme  (feminizasyon)  kaydedilmiştir.  Bununla  birlikte, 
gebe Rhesus maymunlarına embriyofetal gelişim sırasında 2010 ng/hayvan/gün dozuna kadar 
intravenöz yoldan verilen dutasterid advers maternal veya fetal toksisitiye neden olmamıştır. Bu 
doz, dutasterid verilmiş bir erkekten gelen 5 mL semene maruz kalmanın bir sonucu olarak 
(absorpsiyon %100 kabul edilmiştir), 50 kg’lık bir kadındaki maksimum potansiyel günlük dozun 
en az 186 katını (ng/kg bazında) temsil etmektedir. 
 
Hayvan toksikolojisi ve/veya farmakolojisi  
Klinik dozdan büyük ölçüde daha yüksek miktarlarda maruz kalma durumlarında, sıçanlarda (425 
kat)  ve  köpeklerde  (315  kat)  merkezi  sinir  sistemi  (MSS)  ile  ilgili  spesifik  olmayan  etkiler 
görülmüştür. 
 
6.FARMASÖTİK ÖZELLİKLER  
 
6.1 Yardımcı maddelerin listesi 
Kaprilik/kaprik asit monodigliseritleri 
Bütil hidroksitoluen 
Jelatin (sığırdan elde edilmiştir.) 
Gliserin 
Titanyum dioksit (E171) 
Sarı demir oksit (E172) 
Kapsül lubrikantları olarak orta zincirli trigliseritler ve lesitin bulunur. 
 
6.2 Geçimsizlikler  
Bilinen herhangi bir geçimsizliği bulunmamaktadır. 
 
6.3 Raf ömrü  
36 ay 
 
6.4 Saklamaya yönelik özel tedbirler  
30ºC’yi aşmayan sıcaklıklarda, oda sıcaklığında ve kuru bir yerde muhafaza edilmelidir. 
 
6.5 Ambalajın niteliği ve içeriği  
Kapsüller PVDC kaplı PVC ve alüminyum folyodan oluşan blisterler içinde ambalajlanmışlardır. 17 
 Blisterler karton kutular içindedir. 
 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir. 
 
Dutasterid deriden absorbe olur, bu yüzden kadınlar ve çocuklar çatlak kapsüllerle temastan 
kaçınmalıdır. Çatlak kapsüllerle temas gerçekleştiğinde, temas eden bölge derhal su ve sabunla 
yıkanmalıdır (bkz. Bölüm 4.4. ve Bölüm 4.6 .). 
 
7.RUHSAT SAHİBİ  
GlaxoSmithKline ilaçları San. ve Tic. A.Ş. 
Büyükdere Cad. No.173, 1.Levent Plaza, B Blok 34394 1.Levent/İstanbul 
Tel no:         0 212 339 44 00 
Faks no:       0 212 339 45 00 
 
8.RUHSAT NUMARASI(LARI)  
114/36 
 
9.İLK RUHSAT TARİHİ/RUHSAT YENİLEME TARİHİ  
İlk  ruhsat  tarihi: 01.08.2003 
Ruhsat yenileme tarihi: 08.11.2013  
 
10.KÜB’ÜN YENİLENME TARİHİ 
 
 