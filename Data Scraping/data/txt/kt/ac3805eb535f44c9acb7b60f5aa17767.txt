 1 KULLANMA TALİMATI  
 
ADEPİRON® 250 mg/5ml , şurup 
Ağızdan alınır.  
 
• Etkin madde: Her 1 ml’de 50 mg metamizol sodyum içerir.                
• Yardımcı maddeler:  Sakkaroz, hidroksi  metan  sulfonik asit sodyum tuzu ½ H 2O, potasyum 
sorbat, sodyum benzoat, sitrik asit, tartrazin E102, portakal esansı, saf su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. ADEPİRON® nedir ve ne için kullanılır?  
2. ADEPİRON®’u kullanmadan önce dikkat edilmesi gerekenler  
3. ADEPİRON® nasıl kullanılır?  
4. Olası yan etkiler nelerdir? 
5. ADEPİRON®’un saklanması  
 
Başlıkları yer almaktadır. 
 
1. ADEPİRON® nedir ve ne için kullanılır?  
 
ADEPİRON® metamizol sodyum etkin maddesini içerir. Şurubun 5 ml’sinde 250 mg 
metamizol sodyum bulunur. Plastik (LDPE/HDPE’den oluşan) kapaklı 15 ml’lik ölçe k kabı  ile 
birlikte , 100 ml’lik renkli cam şişelerde kullanıma sunulm uştur. ADEPİRON® berrak, sarı 
renkte, portakal kokusunda ve tadında bir şuruptur.    Piyasada ayrıca ADEPİRON
® ampul  ve tablet formları da bulunmaktadır.   
  ADEPİRON
®, pirazolon grubuna ait  ağrı kesici ve ateş düşürücü olarak kullanılan bir ilaçtır.   
  
ADEPİRON® aşağıdaki durumların tedavisi için kullanılır:  
- Yaralanma veya cerrahi sonrası ani gelişen (akut) şiddetli ağrı  
- Kramp benzeri karın ağrısı (kolik)  
- Kansere bağlı ağrı   
- Başka bir tedavinin mümkün olmadığı diğer akut veya kronik şiddetli ağrı  
- Diğer önlemlere yanıt vermeyen yüksek ateş   
 
     2 2. ADEPİRON®’u kullanmadan önce dikkat edilmesi gerekenler  
 
ADEPİRON®’u aşağıdaki durumlarda KULLANMAYINIZ  
• İlacın içerdiği metamizol sodyum etkin maddesine veya diğer pirazolon lar (örn. fenazon, 
propifena zon) veya pirazolidinlere (örn. fenilbutazon, oksifenbutazon) karşı alerjiniz (aşırı 
duyarlılığınız) varsa . Bu etkin maddeleri aldıktan sonra bazı beyaz kan hücrelerinin şiddetli 
derecede azalması (agranülositoz) gibi reaksiyonlar geliştiren hastaları da k apsar.  
• İlacın içerdiği diğer maddelerden birine karşı alerjiniz varsa,  
• Kemik iliği fonksiyonunuzda bozukluk varsa (örn. kanser tedavisi olduysanız)  
• Kan hücresi yapımından sorumlu olan vücut sisteminizde bir hastalığınız varsa  
(hematopoetik hastalıklar)    
• Ağrı kesicilere karşı bilinen bir intoleransınız varsa (kurdeşen veya anjiyoödeme (yüz, dil 
ve boğazda şişme) sebep olan analjezik kaynaklı astım veya ağrı kesici etkilerine dayanıksızlık, tahammülsüzlük). Bu durum salisilatlar, parasetamol, diklofenak, i buprofen, indometazin, 
naproksen gibi ağrı kesici ilaçları kullandıktan sonra, alt solunum yollarında geçici daralma reaksiyonu (bronkospazm) gelişen veya deride aşırı kaşıntı ve kızarıklıklar ile seyreden kurdeşen, burun akıntısı, deride veya solunum yoll arında şişme (ürtiker, rinit, anjiyoödem) gibi 
diğer aşırı duyarlılık reaksiyonları gelişen hastaları kapsar.   
• Akut intermitan hepatik porfiria adı verilen bir hastalığınız varsa ( hemoglobin oluşumu 
bozukluğuna sebep olan kalıtsal bir hastalık)  
• Kalıtsal glukoz -6- fosfat dehidrogenaz eksikliğiniz varsa  (kırmızı kan hücrelerinin yıkımı 
riski taşıyan bir kalıtsal hastalık)  
• 3 aylıktan küçük bebeklerde  
• Hamileliğinizin son 3 ayındaysanız  
• Emziriyorsanız   
 ADEPİRON
®’u aşağıdaki durumlarda DİKKATLİ KULLANINIZ  
ADEPİRON® kullanmadan önce doktorunuza danışınız.  
 ADEPİRON
® metamizol etkin maddesini içerir ve nadir fakat hayatı tehdit edici olabilen şok 
(kan dolaşımının ani olarak durması) ve agranülositoz (bir tip beyaz  kan hücrelerinin sayısının 
önemli derecede az almasına bağlı gelişen ciddi bir durum) riski  taşır.  
 Eğer aşağıdaki belirtilerden biriyle karşılaşırsanız ADEPİRON
® kullanmayı bırakın ve  hemen 
bir doktora başvurun, çünkü bu olası agranülositozu gösterebilir:  
- Genel sağlık durumunuzun beklenmedik bir şe kilde kötüleşmesi (ateş, titreme, boğaz  ağrısı 
veya yutkunma güçlüğü gibi),  
- Kalıcı veya yeni ateş başlangıcı,  
- Özellikle ağız, burun ve boğazda veya genital veya anal bölgede ağrılı yaralar  (mukoza  
zarında değişiklikler).  
Bkz. Bölüm 4 “Olası yan etkiler nelerdir?”  
 Tüm kan hücrelerinin sayısında (pansitopeni) (genel olarak hasta hissetme, enfeksiyon veya düşmeyen ateş, çürükler, kanama ve ciltte solukluk gibi) veya trombosit (trombositopeni) (kanama eğiliminde artış, deri içinde ve mukoz membranlarda kanama) sayısında azalma  
olursa, ADEPİRON
® ile tedaviyi kesiniz ve derhal bir doktora başvurunuz (bkz. bölüm 4. 
“Olası yan etkiler”).  
  Doktorunuz kan hücrelerinizin sayısını düzenli olarak kontrol edebilir ve bazı değişiklikler olursa tedaviyi durdurabilir.  3 ADEPİRON®’a karşı bir alerjik reaksiyonunuz varsa (anafilaktoid reaksiyon), diğer ağrı  
kesicilere karşı da aynı şekilde reaksiyon gösterme riski taşırsınız.  
 
ADEPİRON®’a karşı alerjik veya diğer (bağışıklık sistemi kaynaklı) savunma reaksiyonları  
göstermişseniz (örneğin agranülositoz), fenazon, propifenazon, fenilbutazon veya  
oksifenbutazon gibi diğer pirazolon ve pirazolidinlere (kimy asal olarak ilgili maddeler) karşı 
da aynı şekilde reaksiyon gösterme riski taşırsınız. Diğer pirazolonlara, pirazolidinlere veya  
diğer ağrı kesicilere karşı alerjik reaksiyon veya diğer bağışıklık sistemi kaynaklı reaksiyon  
gösteriyorsanız, ADEPİRON®’a de aynı şekilde reaksiyon gösterme riskiniz yüksektir.  
 
Şiddetli alerjik reaksiyonlar  
Aşağıdaki durumların mevcut olduğu hastalar, metamizole karşı gelişebilecek olası ani ve aşırı şiddette alerjik reaksiyonlar açısın dan özel bir risk altındadırlar:   
• Ağrı k esicilere veya romatizma ilaçlarına karşı intolerans; bu durum şiddetli kaşıntı, ürtiker, 
ve yüz, dil ve boğazda şişme gibi problemlere sebep olabilir . Eğer bu belirtiler görülürse, 
ADEPİRON
®’u kullanmayınız. Daha fazla bilgi için Bkz. Bölüm ‘ADEPİRON®’u aşağıdaki 
durumlarda KULLANMAYINIZ’ )  
• Solunum güçlüğü (örneğin akciğerdeki küçük hava kanallarının daralması (bronşiyal astım) 
sebebiy le meydana gelen solunum güçlüğü), özellikle bu duruma eşlik eden burun ve sinüslerde 
iltihap ve nazal pol iplerin olması durumunda   
• Kronik ürtiker,   
• Alkol  intoleransı; yani, belli alkollü içeceklerin az bir miktarına dahi burun akıntısı, gözlerde 
aşırı yaşarma ve belirgin yüz kızarıklığı gibi belirtilerle reaksiyon oluşması. Alkole karşı bu tip bir intolerans  durumu ağrı kesicilere karşı teşhis edilmemiş bir intoleransın belirtisi olabilir 
(Bkz. Bölüm  ‘ADEPİRON
®’u aşağıdaki durumlarda KULLANMAYINIZ’ )   
• Boyalara (örn. tartrazin) veya koruyucu maddelere (örn. benzoatlar) karşı alerji.  
 Alerjik reaksiyonlar açısından yüksek risk taşıyan hastalarda ADEPİRON
® sadece olası riskleri 
beklenen faydalara karşı dikkatlice değerlendirildikten sonra kullanılmalıdır (ayrıca Bkz. 
Bölüm “ADEPİRON®’u aşağıdaki durumlarda kullanmayınız” ). Böyle  bir durumda 
ADERİPON kullanılmasına karar verilmişse, hasta yakınd an takip edilmeli ve acil durum 
tedavisi için gerekli koşullar her zaman hazır bulundurulmalıdır.    Özellikle hassas hastalarda anafilaktik şok gelişebilir ( Bkz. Bölüm  4. Olası yan etkiler  
nelerdir? ). Bu sebeple, astımı olan veya aşırı duyarlılık reaksiyon oluşumuna eğilimi olan 
(atopi) hastalarda özel dikkat gösterilmesi tavsiye edilir.    
Şiddetli deri reaksiyonları  
Tedavi sırasında Stevens -Johnson sendromu (derinizde içi  su dolu kabarcıklar veya yaygın 
kızarıklık ve soyulmaya neden olan ciddi deri reaksiyonu) ve toksik epidermal nekroliz (deride içi sıvı dolu kabarcıklarla seyreden ciddi bir hastalık) , eozinofili ve sistemik semptomlarla ilaç 
etkileşimi (DRESS)  gibi  cidd i deri reaksiyonları bildirilmiştir. Sizde  bu belirtiler (bkz. bölüm 
4. “Olası yan etkiler”)  ortaya çıkarsa tedaviyi kesiniz ve derhal doktorunuza başvurunuz.  
 Herhangi bir ciddi cilt reaksiyonu geliştirdiyseniz, ADEPİRON
® ile hiçbir zaman tedaviye 
yeniden başlamamalısınız (bkz. bölüm 4. “Olası yan etkiler”).  
  
 
  4 Karaciğer sorunları  
Metamizol kullanan hastalarda, tedavinin başlamasını takiben birkaç gün ila birkaç ay içinde 
semptomların eşlik ettiği karaciğer iltihabı olguları rapor edilmiştir.  Kend ini hasta hissetme (bulantı veya kusma), ateş, yorgunluk, iştahsızlık, koyu renkli idrar, 
açık renkli dışkı, deri renginde veya gözlerde beyaz kısımlarda sarılık, kaşıntı, kızarıklık veya karnın üst kısmında ağrı gibi karaciğer sorunlarına ilişkin semptoml arınız varsa ADEPİRON
® 
kullanmayı bırakın ve bir doktora başvurun. Doktorunuz karaciğer fonksiyonlarınızı kontrol edecektir.   Daha önce metamizol içeren herhangi bir tıbbi ürün kullandıysanız ve karaciğer problemleriniz varsa ADEPİRON
® kullanmamalısınız . 
 
Tansiyon düşüklüğü  
ADEPİRON® uygulaması tansiyon düşüklüğüne neden olabilir (aynı zamanda Bkz. Bölüm  ‘4. 
Olası yan  etkiler nelerdir?’ ). Aşağıdaki durumlarda bu risk daha yüksektir:  
- Önceden tansiyon düşüklüğü bulunan hastalar, aşırı sıvı kaybetmiş olan hastalar, dolaşımı  
dengede olmayan, dolaşım yetmezliği olan hastalar (örneğin kalp krizi veya ciddi  yaralanmalar 
geçirmiş hastalar)  
- Yüksek ateşi olan hastalar  
 Dolayısıyla ADEPİRON
® tedavisinin gerekliliği dikkatli bir şekilde değerlendirilmeli ve yakın  
medikal gözetim altında uygulanmalıdır ( Bkz. Bölüm  ‘ADEPİRON®’u aşağıdaki durumlarda  
KULLANMAYINIZ’ ). Tansiyon düşmesi (hipotansif reaksiyonlar) riskini  
azaltmak için kan dolaşımı kontrolü gibi önleyici tedbirlerin alınması ge rekli olabilir.  
 ADEPİRON
® şurup sadece kan basıncında bir düşüşten kesin olarak kaçınılması gerektiği  
durumda eğer kan dolaşımına ilişkin dikkatli bir izleme yapılıyorsa kullanılabilir, örn.;  
- Ciddi koroner kalp hastalığı olan hastalarda,  
- Beyin damarla rında kan akışının sınırlanmasına neden olan daralma olan hastalarda,  
 
Böbrek ve karaciğer yetmezliği  
Böbrek veya karaciğer fonksiyon bozuklukları olan hastalarda ADEPİRON® yalnızca yarar/risk 
oranının mutlak bir değerlendirmesinden sonra ve gerekli önlem ler alınarak  kullanılmalıdır 
(Bkz. Bölüm ‘3. ADEPİRON® nasıl kullanılır? - Böbrek/karaciğer yetmezliği’ ). 
 
Yenidoğanlar ve bebekler  
Yenidoğanlarda ve 3 aylıktan küçük bebeklerde metamizol sodyum tedavisi  uygulanmamalıdır.  
 
Yaşlı hastalar  
Yaşlı hastalarda ilacın vücuttan atılmasında gecikme söz konusu olabilir ( Bkz. Bölüm  ‘3. 
ADEPİRON® nasıl kullanılır? – Yaşlı hastalar’ ). 
   
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ADEPİRON®’un yiyecek ve içecek ile kullanılması  
Besinler ADEPİRON®’un emilmesini etkilemez. Şurubu yemekler sırasında veya  yemekten 
önce ya da sonra, ölçe k kabı  kullanarak, doktorunuzun önerdiği miktarda içiniz.  
  5 ADEPİRON® kullanırken, mümkün olduğunca alkol almayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz, hamile olabileceğinizi düşünüyorsanız veya hamile kalmayı planlıyorsanız bu  
ilacı kullanmadan önce doktorunuza danışınız.  
 Hamileliğin ilk üç ayında metamizol kullanımına ilişkin mevcut veriler sınırlıdır ancak bu  
sınırlı veriler embriyoya zararlı etkiler olduğunu göstermemektedir. Başka bir tedavi seçeneğinin bulunmadığı seçilmiş durumlarda, doktorunuza veya eczacınıza danıştıktan sonra ve metamizol kullanımının yararlarının ve risklerinin dikkatlice tartılmasının ardından ilk ve ikinci üç aylık dönemde tek doz metamizol kullanımı kabul edilebilir. Bununla birlikte, genel olarak, ilk ve ikinci üç aylık dönemde ADEPİRON
® kullanımı önerilmez.   
 
Hamileliğin son üç ayında, Metamizol’ün gebelik ve/veya fetüs/yeni doğan üzerinde zararlı  
etkileri bulunmaktadır. Anne ve çocuk için artan komplikasyon (kanama, doğmamış bir  
çocuğun normalde sadece doğumdan sonra kapanan Duktus Botal li adı verilen önemli bir  
damarının erken kapanması) riski nedeniyle ADEPİRON® kullanmamalısınız.   
 
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Metamizolün parçalanma ürünleri kayda değer miktarda anne sütüne geçer ve emzirilen bebek  
için risk göz ardı edilemez. Özellikle emzirme döneminde tekrarlı şekilde ADEPİRON
® 
kullanımından kaçınılmalıdır. Tek bir ADEPİRON® uygulaması durumunda, annelerin dozu 
aldıktan sonra 48 saat boyunca sütlerini sağmaları ve atmaları önerilir.  
Araç ve makine kullanımı  
Metamizol önerilen dozlarda kullanıldığında konsantrasyon ve reaksiyon yeteneğini bozduğuna 
dair bir bilgi bulunmamaktadır. Bununla  beraber, tedbir amaçlı olarak en azından yüksek 
dozlarda, konsantrasyon ve reaksiyon yeteneğinin bozulabileceğini göz önünde bulundurarak, 
araç ya da makine kullanımından ve diğer riskli aktivitelerden kaçınınız .  
 Özellikle birlikte alkol kullandıysanız taşıt sürmeyiniz, makine kullanmayınız.  
 ADEPİRON
®’un içeriğinde bulunan bazı yardımcı maddeler hakkında önemli bilgiler  
Her ml’sinde 700 mg sukroz içerir. Eğer daha önceden doktorunuz tarafından bazı şekerlere karşı tahammülsüzlüğünüz olduğu söylenmişse bu tıbbi ürünü almadan önce doktorunuzla temasa geçiniz.  
 Bu tıbbi ürün her ml’sinde 5 mg hidroksi metan sülfonik asit sodyum tuzu ½ H
2O (sodyum 
formaldehit hidrojen sülfit) ihtiva eder. Formaldehit mide bulantısına ve ishale sebebiyet verebilir.  
 Bu tıbbi  ürün her ml’sinde 0,02 mg tartrazin içermektedir. Alerjik reakiyonlara neden olabilir.  
  6 ADEPİRON® şurup dişlere zararlı olabilir.  
 
Bu tıbbi ürün her ml’sinde 5 mg potasyum sorbat ihtiva eder. Bu durum, böbrek 
fonksiyonlarında azalma olan hastalar ya da k ontrollü potasyum diyetinde olan hastalar için göz 
önünde bulundurulmalıdır.  Bu tıbbi ürün her ml’sinde 5 mg sodyum benzoat ihtiva eder. Bu durum, kontrollü sodyum  
diyetinde olan hastalar için göz önünde bulundurulmalıdır.  
 
Diğer ilaçlarla birlikte kulla nımı  
Şu anda başka bir ilaç kullanıyorsanız ya da kullanma olasılığınız varsa veya yakın zamanda  
kullandıysanız, doktorunuza ya da eczacınıza söyleyiniz.  Özellikle, kan seviye lerini düşürebilecek ve ADEPİRON
®  etkisini azaltabilecek olan aşağıdaki 
ilaçlar ı doktorunuza söyleyin:   
- Depresyon ve ya sigara bırakma tedavisinde kullanılan bir ilaç olan bupropion, 
- HIV/AIDS tedavisinde kullanılan bir ilaç olan efavirenz,  
- Yasadışı uyuşturuculara (opioidler olarak da adlandırılan) bağımlılığı tedavi etmek amacıyla 
kullanılan bir ilaç olan metadon,  
- Epilepsi veya bipolar bozukluk tedavisinde kullanılan bir ilaç olan valproa t, 
- Bağışıklık sistemini baskı altına almak için kullanılan bir ilaç olan siklosporin, 
- Nakil yapılan hastalarda organ reddini önlemek için kullanı lan bir ilaç olan takrolimus,  
- Depresyon tedavisinde kullanılan bir ilaç olan sertralin,  
Etkililiği ve/veya kan seviyeleri doktorunuz  tarafından takip edilmelidir.   
 Özellikle, ADEPİRON
® etkileyen veya etkileyebilecek olan aşağıdaki ilaçları doktorunuza 
söyleyin.  
- Kanser veya romatizmal hastalıkları tedavi etmek için kullanılan bir ilaç olan metotreksat,  
Bu ilaçların birlikte kullanılması, özellikle yaşlı hastalarda metotreksatın kan üzerindeki olası  
etkisini artırabilir. Bu nedenle bu kombinasyondan kaçınılmalıdır. - Kalp koruması amacıyla düşük dozlarda alınan asetilsalisilik asit,  
Bu ilaçların birlikte kullanılması, asetilsalisilik asidin kan pulcuklarının pıhtılaşması üzerindeki etkisini azaltabilir.  
- Zihinsel hastalıkların tedavisinde kullanılan bir ilaç olan klorpromazin,  
Eğer bu ilaçlar eş zamanlı kullanılırsa, vücut sıcaklığında aşırı bir azalma görülebilir.  ADEPİRON
®’un dahil olduğu ilaç grubu olan pirazolonların kullanımı, diğer baz ı ilaçlarla  
etkileşimlere yol açabilir:  
- Kanın pıhtılaşmasını önlemek için alınan ilaçlar,  
- Yüksek tansiyonu ve belirli kalp hastalıklarını tedavi etmek için kullanılan bir ilaç olan  
kaptopril, - Zihinsel hastalıkların tedavisinde kullanılan bir ilaç olan lity um, 
- Triamteren gibi diüretik ilaçlar,  
- Kan basıncını düşürmek için kullanılan ilaçlar,  
 ADEPİRON
® bu etkileşimlere ne ölçüde neden olduğu bilinmemektedir.  
     7 Laboratuvar testleri üzerinde etkiler  
Eğer ADEPİRON® kullanıyorsanız, herhangi bir laboratuvar tes ti (örneğin kreatinin, 
yağ, HDL -kolesterol veya ürik asit testleri) yaptırmadan önce doktorunuzu bilgilendiriniz, 
çünkü metamizol bazı sonuçları etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. ADEPİRON
® nasıl kullanılır?  
 Uygun kullanım ve doz/  uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecektir.  
 Doz ağrının veya ateşin şiddetine ve hastanın ADEPİRON
®’a hassasiyetine bağlıdır.Temel 
olarak ağrıyı ve ateşi kontrol edebilecek en düşük etkili doz tercih edilmelidir. Doktorunuz 
ADEPİRON®’u nasıl kullanacağınızı söyleyecektir.  
 Aşağıdaki tablo ağırlığa veya yaşa bağlı olarak önerilen bir defalık doz ve maksimum günlük 
dozu göstermektedir:  
 
Vücut ağırlığı  Tek doz Maksimum günlük doz  
kg yaş ml mg ml mg 
5-8 3-11 aylık  1-2 50-100 4-8 200-400 
9-15 1-3 yaş  2-5 100-250 8-20 400-1.000 
16-23 4-6 yaş  3-8 150-400 12-32 600-1.600 
24-30 7-9 yaş  4-10 200-500 16-40 800-2.000 
31-45 10-12 yaş  5-14 250-700 20-56 1.000- 2.800 
46-53 13-14 yaş  8-18 400-900 32-72 1.600- 3.600 
> 53 ≥ 15 yaş  10-20 500-1.000 40-80 2.000- 4.000 
  Maksimum günlük doza bağlı olarak, bir defada alınan dozlar (tek dozlar), günde dört kez  
verilebilir.  
 Ağızdan alımı takiben 30 ila 60 dakikada belirgin bir etki beklenebilir.  
 
Tedavi süresi  
Hastalığınızın yapısına ve şiddetine bağlı olarak tedavi sürenize doktorunuz karar verecektir. Ağrı kesi cilerin özellikle bir doktora veya diş hekimine danışmadan 3 ila 5 günden fazla  
kullanılması tavsiye edilmemektedir.  
    8 Uygulama yolu ve metodu:  
ADEPİRON® ağızdan alınır. 
ADEPİRON® kullanıma hazırdır. 
 
Kapamadan önce şişe boynunun kuru olduğundan emin olunuz, gerekirse kurulayınız. Eğer  
şişenin kapağın yerleştiği üst kısmında şurup kalırsa üstünde kristalleşebilir, şişe sıvı  
geçirmezliğini kaybedebilir ve sıvıyı sızdırabilir.  
 Şurubu ölçek kabı * kullanarak, doktorunuzun önerdiği miktarda içiniz. Şurubu yemekler 
sırasında veya yemekten önce ya da sonra alabilirsiniz.   
  * Ambalaja ekli olan ölçek kabı 15 ml hacmindedir. 1,7 ml ; 2,5 ml ; 3,3 ml ; 5 ml; 6,7 ml ; 7,5 
ml; 10 ml ve 15 ml’lerden işaretlidir. 5 ml şurup 250 mg metamizol sodyum içermektedir.   
 
Değişik yaş grupları:  
Çocuklarda kullanımı:  
Doktorunuz çocuğunuzun yaşı, vücut ağırlığı ve hastalığına bağlı olarak ilacın dozunu ve  
uygulama şeklini belirleyecektir.  
 
ADEPİRON
® 3 aylıktan küçük bebeklere uygulanmamalıdır. 3 aylıktan küçük bebeklere  dozun 
uygun şekilde verilebileceği başka formları ve dozları mevcuttur; doktorunuza veya  eczacınıza 
danışınız.  
 
Çocuklarda ve 14 yaşa kadar ergenlerde, kg vücut ağırlığı başın a 8 ila 16 mg’lık tek doz 
metamizol sodyum yeterli olacaktır (yukarıdaki tabloya bakınız).    
  Ateş durumunda, çocuklarda genellikle kg vücut ağırlığı başına 10 mg metamizol uygundur:  
 
 
Yaşlılarda kullanımı:   
Yaşlı hastalarda ilacın yıkım ürünlerinin atılımı gecikebileceğinden doz azaltılmalıdır.   
 Özel kullanım durumları:  
Böbrek/ karaciğer yetmezliği  
Böbrek ya da karaciğer bozukluğu olan hastalarda, metamizolün atılım hızı azaldığı için  
tekrarlayan yüksek dozlarda alımlardan  kaçınılmalıdır. Ancak, kısa süreli tedavi için dozun  
azaltılması gerekmez .  Bu hastalarda uzun dönemli tedavi ile ilgili yeterli deneyim mevcut 
değildir.  
 
   Vücut ağırlığı  Tek doz  
kg yaş ml mg 
5-8 3-11 aylık  1-2 50-100 
9-15 1-3 yaş  2-3 100-150 
16-23 4-6 yaş  3-5 150-250 
24-30 7-9 yaş  5-6 250-300 
31-45 10-12 yaş  6-9 300-450 
46-53 13-14 yaş  9-11 450-550  9 Genel sağlık durumu bozuk olan ve böbrek yetmezliği olan hastalar:  
Genel sağlık durumu bozuk olan ve böbrek fonksiyonlarında azalma olan hastalarda, ilacın 
yıkım ürünlerinin atılımı gecikebileceğinden doz azaltılmalıdır.  
 Eğer ADEPİRON
®’un etkisinin çok güçlü veya zayıf olduğuna dair bir izleniminiz var ise 
doktorunuz ve ya eczacınız ile konuşunuz.  
 Kullanmanız gerekenden daha fazla ADEPİRON
® kullandıysanız:  
Aşırı doz belirtileri şunlardır: b ulantı, kusma, karın ağrısı, böbrek fonksiyon bozukluğu /akut  
böbrek yetmezliği  (örneğin interstisyel nefrit belirtileri- iştahsızlık, aşırı susama, kusma ile 
seyreden böbrek iltihabı) , baş dönmesi, uyku hali , bilinç kaybı, kramplar, kan basıncında düşüş 
(bazen  şoka  dönüşebilen) ve kalp ritim bozuklukları ( taşikardi ).  
 Not: Yüksek dozlardan sonra  ilacın vücudunuzda parçalanmasından sonra oluşan zararsız bir 
madde olan rubazonik asidin vücuttan atılması idrarınızın  kırmızı renge boyanmasına sebep 
olabilir.  . 
 
ADEPİRON
®’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ADEPİRON®’u kullanmayı unutursanız:  
Unutulan dozları dengelemek için çift doz almayınız. Eğer ilacın kullanımı ile ilgili sorunuz varsa, doktorunuza veya eczacınıza danışınız.  
 ADEPİRON
® ile tedavi sonlandırıldığında oluşabilecek etkiler  
Tedavi sonla ndırıldığında oluşabilecek etkiler bilinmemektedir.  
 
4. Olası yan etkiler nelerdir? 
 
Tüm ilaçlar gibi, ADEPİRON®’un içeriğinde bulunan maddelere duyarlı olan kişilerde yan 
etkiler olabilir .  
 
Aşağıdakilerden biri olursa,  ADEPİRON®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Bu yan etkilerden herhangi biri aniden ortaya çıkarsa veya kötüleşirse derhal bir doktora 
başvurunuz. Bu yan etkiler (örn. şiddetli alerjik reaksiyonlar, Stevens -Johnson sendromu 
(derinizde içi su dolu kabarcıklar veya yaygın kızarıklık ve soyulmaya neden olan ciddi deri reaksiyonu) veya toksik epidermal nekroliz (deride içi sıvı dolu kabarcıklarla seyreden ciddi bir hastalık), agranülositoz, pans itopeni gibi ciddi deri reaksiyonları) yaşamı tehdit edici olabilir. 
ADEPİRON
® tıbbi gözetim olmaksızın hiçbir koşulda tekrar alınmamalıdır. Zamanında 
tedavinin sonlandırılması kritik öneme sahip olabilir.  Agranülositoz, pansitopeni veya trombositopeni be lirtileri ortaya çıkarsa (bkz. bölüm 2 
“ADEPİRON
®’u aşağıdaki durumlarda DİKKATLİ KULLANINIZ”), ADEPİRON® almayı 
derhal kesiniz ve diferansiyel kan sayımı da dahil olmak üzere kan sayımınız doktorunuz 
tarafından kontrol edilmelidir. Tedaviyi kesmek için la boratuvar sonuçlarının gelmesini 
beklemeyin.  
 
  10 Aşağıdaki belirtilerden herhangi biriyle karşılaşırsanız ADEPİRON® kullanmayı bırakın ve 
derhal tıbbi yardım alın:  
Hasta hissetme (bulantı veya kusma), ateş, yorgunluk hissi, iştahsızlık, koyu renkli idrar, açık 
renkli dışkı, derinin veya gözlerin beyaz kısmının sararması, kaşıntı, kızarıklık veya üst karın 
ağrısı. Bu semptomlar karaciğer hasarının belirtileri olabilir. Ayrıca bkz. bölüm 2 
“ADEPİRON®’u aşağıdaki durumlarda DİKKATLİ KULLANINIZ.  
 Bunların hepsi  çok ciddi yan etkilerdir. Eğer bunlardan biri sizde mevcut ise, sizin 
ADEPİRON
®’a karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10 .000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor  
 
Yaygın olmayan:  
- Mor ila koyu kırmızı renkte, bazen kabarcıklı deri döküntüsü (sabit ilaç erüpsiyonu)  
- Alerjik reaksiyon belirtileri ile ilgili olmaksızın doğrudan ilaca bağlı olarak gelişen kan  
basıncında düşüklük. Bu tip reaksiyon yalnızca nadir olarak kan basıncında  ciddi bir düşüşe 
neden olabilir. Anormal yüksek ateş durumunda kan basıncınız ın düşme riski artabilir.  
Kan basıncında ciddi bir düşüşün tipik belirtileri kalbin hızlı atması (taşikardi), ciltte  solukluk, 
sarsılma ya da titreme (tremor), sersemlik, bulantı ve bayılmadır.  
 Seyrek:  
- Alerjik reaksiyonlar (anafilaktoid veya anafilaktik reaksiyonlar adı verilen ani aşırı  
duyarlılık reaksiyonları).  
 
Hafif şiddette reaksiyonların belirtileri şunları içerir: 
• Gözlerde yanma,  
• Öksürük, burun akıntısı, aksırma,  
• Göğüs darlığı,  
• Ciltte kızarıklık, özellikle yüz ve baş bölgesinde  
• Yüzde kurdeşen ve şişlik,  
• Daha seyrek: mide bulantısı ve karın bölgesinde kramplar  
 Spesifik uyarı semptomları arasında dilin üstünde ve altında ve özellikle avuç içlerinde ve  ayak 
tabanlarında yanma, kaşıntı ve sıcaklık hissi bulunur.  Bu daha hafif reaksiyonlar, daha şidd etli durumlara ilerleyebilir: 
• Şiddetli kurdeşen, 
• Şiddetli anjiyoödem (gırtlak içinde ve çevresinde şişme dahil), 
• Alt solunum yollarının spazmodik daralması, 
• Hızlı kalp atışı, bazen yavaş nabız, kalp ritmi bozuklukları, 
• Kan basıncında düşme, bazen kan basıncında bir yükselmeden önce ortaya çıkabilir. 
• Bilinç kaybı, dolaşım yetmezliği.  
  11 Bu reaksiyonlar, komplikasyon olmaksızın birkaç doz uygulandıktan sonra bile ortaya  çıkabilir 
ve bazı durumlarda yaşamı tehdit edecek kadar şiddetli ve hatta ölümcül olabilir.  
 Analjezik astım sendromu olan hastalarda aşırı duyarlılık reaksiyonları tipik olarak astım atakları şeklinde meydana gelir (bkz. Bölüm 2 “ADEPİRON
®’u aşağıdaki durumlarda  
KULLANMAYINIZ”).  
- Beyaz kan hücreleri sayısında azalma (lökopeni)  
- Deri döküntüsü (ör neğin makülopapüler döküntü (deride pembe kırmızı hafif döküntüler)  
 
Çok seyrek:  
- Bazı durumlarda ölümcül olabilen, belli bir tip beyaz kan hücrelerinin sayısının önemli 
derecede azalması (agranülositoz) veya kandaki trombosit adı verilen kanın pıhtılaşmasını 
sağlayan hücre sayısının azalması (trombositopeni). Bu reaksiyonların bağışıkl ık sistemi 
kaynaklı olduğu kabul edilmektedir. ADEPİRON®’un bir haftadan uzun süre kullanıldığı 
durumlarda agranülositoz riskinin artabileceğine dair nadir bildirimler bulunmaktadır.  Agranülositoz belirtileri şunları içerir: yüksek ateş, titreme, boğaz ağ rısı, yutkunmada güçlük, 
ağız, burun ve boğazda veya genital veya anal bölgede iltihaplanma. Bununla birlikte, 
antibiyotik kullanan hastalarda bu belirtiler çok düşük seviyede olabilir. Kan testlerinde görülen 
sedimentasyon oranı çok artmıştır, lenf düğüml erinde ise çok hafif bir büyüme söz konusudur.   
Trombositopeninin tipik belirtileri örneğin derinizin altında toplu iğne başı büyüklüğünde  
yüzeysel olarak görülebilen kanamalar ve normalden daha çabuk kanama olmasıdır. - Astım atakları (alt solunum yolların daki daralmaya bağlı olarak nefes alma güçlüğü)  
- Deride yaygın içi su dolu kabarcıklar, yaygın kızarıklık, ağrılı döküntü veya cildin üst  
tabakasının alt tabakasından ayrılarak soyulması (Stevens - Johnson sendromu veya toksik 
epidermal nekroliz olarak bilin en hayatı tehdit eden ciddi deri reaksiyonları)  
- Böbrek fonksiyonunda kısa zaman içinde gelişen (akut) bozulma, bazı durumlarda idrar  
miktarında azalma veya idrara çıkamama (oligüri veya anüri), idrarda protein bulunması  
(proteinüri), veya rahatsızlığın akut böbrek yetmezliğine ilerlemesi; böbrek iltihabı (akut  
interstisyel nefrit)  
 
Bilinmiyor:  
- Anafilaktik şok (el, ayak, yüz ve dudakların şişmesi ya da özellikle boğazın nefes  darlığına 
yol açacak şekilde şişmesine sebep olan şiddetli alerjik reaksiyona bağlı  olarak  bronşların 
kabarması, kan basıncının düşmesi ve baygınlık ve bilinç kaybına neden olan hayatı tehdit edici 
durum)  
- Alerjiye bağlı gelişen kalp krizi (Kounis sendromu)  
- Ölümcül sonuçları olabilen, kemik iliğinde bozukluk sonucu kan hücrelerinin oluşum unda  
azalma ile gelişen kansızlık (aplastik anemi), beyaz ve kırmızı kan hücrelerinin ve kanın  
pıhtılaşmasını sağlayan hücrelerin (trombosit) sayısında azalma (pansitopeni)  
Pansitopeni ve aplastik aneminin belirtileri şunları içermektedir: Genel kırıklık,  enfeksiyon, 
düşmeyen ateş, çürükler, kanama, ciltte solukluk. 
- Karaciğerin iltihaplanması, ciltte ve gözün beyaz kısımlarında sararma, kandaki karaciğer  
enzimlerinin seviyesinde artış,  
- Mide -bağırsak sisteminde kanama  
- Ciddi cilt reaksiyonları  
  
 
  12 Aşağıdaki ciddi yan etkilerden herhangi birini fark ederseniz metamizol kullanmayı bırakın ve 
derhal bir doktora başvurun.  - Cilt üzerinde kırmızımsı noktasal veya dairesel kabarık olmayan lekeler ile merkezi 
kabarcıklar, cilt soyulması, ağız, boğaz, burun, genital bölge ve gözlerde ülser. Bu ciddi deri döküntülerinden önce ateş ve grip benzeri semptomlar (Stevens -Johnson sendromu, toksik 
epidermal nekroliz) olabilir.  
- Yaygın döküntü, yüksek ateş ve büyümüş lenf düğümleri (DRESS sendromu veya ilaca aşırı 
duyarlılık sendromu).  
 
İlacın vücudunuzda parçalanmasından sonra oluşan zararsız bir madde olan rubazonik asi t 
idrarınız ın kırm ızı renge boyanmasına sebep olabilir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir y an etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hatt ını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. ADEPİRON
®’un saklanması  
 ADEPİRON
®’u çocukların göremeyeceği, erişemeyeceği yerlerde ve ambalajında saklayınız. 
 25 °C’nin altındaki oda sıcaklığında ve orijinal ambalajında saklayınız.  
 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ADEPİRON
®’u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
ADEKA İlaç Sanayi ve Ticaret A.Ş.  
55020 – İlkadım/SAMSUN  
 
Üretim Yeri:  
ADEKA İlaç Sanayi ve Ticaret A.Ş.  
55020 – İlkadım/SAMSUN 
 Bu kullanma talimatı .............  tarihinde onaylanmıştır.  
  
 