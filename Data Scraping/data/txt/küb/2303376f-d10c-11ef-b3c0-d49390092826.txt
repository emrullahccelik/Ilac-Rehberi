KISA ÜRÜN BİLGİSİ
1. BEŞERİ TIBBİ ÜRÜNÜN ADI
BUSACAİN %0,5 enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Bupivakain hidroklorür 5 mg/mL
Yardımcı maddeler:
Sodyum klorür 8 mg/mL
Çözeltinin pH’sı hidroklorik asit/sodyum hidroksit ile ayarlanır. (pH=4.0-6.5)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
4. KLİNİK ÖZELLİKLER
4.1. Terapötik endikasyonlar
BUSACAİN enjeksiyonluk çözelti uzun süreli anestezinin gerekli olduğu durumlarda uzmanlar
tarafından periferik sinir bloğu ve merkezi nöral blok (kaudal veya epidural) ve perkütan
infiltrasyon yoluyla lokal anestezi oluşturmak için kullanılır. Duyusal sinir bloğu motor
bloğundan daha belirgin olduğundan, BUSACAİN ağrıda rahatlama sağlanmasında, örneğin
doğum sırasında, özellikle faydalıdır.
BUSACAİN aşağıdakiler için endikedir:
- Yetişkinlerde ve 12 yaş üzeri çocuklarda cerrahi anestezi.
- Yetişkinlerde, bebeklerde ve 1 yaş üzeri çocuklarda akut ağrı kontrolü.
Her bir endikasyon için uygun olan doz ve çözelti dozajı önerisi Bölüm 4.2’de sunulmaktadır.
4.2. Pozoloji ve uygulama şekli
Uygulama şekli:
Enjeksiyon şeklinde uygulanır. Gereken doz hesaplanırken klinik uzmanın deneyimi ve
hastanın fiziksel durumunun bilinmesi önem taşır. Yeterli anestezi için gereken en düşük doz
kullanılmalıdır. Başlangıç ve süre ile ilgili bireysel farklılıklar söz konusudur.
1/15Pozoloji/uygulama sıklığı ve süresi:
Erişkinler ve 12 yaş üzeri çocuklar
Aşağıdaki tablo ortalama bir erişkinde daha yaygın olarak kullanılan teknikler için bir dozlama
rehberidir. Verilen rakamlar ihtiyaç duyulması beklenen ortalama dozu yansıtmaktadır.
Spesifik blok tekniklerini etkileyen faktörler ve bireysel hasta gereksinimleri için standart
kılavuz kitaplar referans alınmalıdır.
Uyarı: Sürekli infüzyon veya tekrarlı bolus uygulaması ile uzatılmış bloklar kullanıldığında,
toksik plazma konsantrasyonuna ulaşma veya yerel sinir hasarı oluşturma riski göz önünde
bulundurulmalıdır.
Tablo 1: Erişkinler için doz önerileri
Etki
Kons. Hacim Doz Başlangıç
süresi
mg/mL mL mg dk.
saat 7)
CERRAHİ ANESTEZİ
Lumbar Epidural
Uygulama1)
Ameliyat 5,0 15 – 30 75 – 150 15 – 30 2 – 3
Lumbar Epidural
Uygulama1)
Sezaryen 5,0 15 – 30 75 – 150 15 – 30 2 – 3
Torasik Epidural
Uygulama1)
12,5 –
Ameliyat 2,5 5 – 15 10 – 15 1,5 – 2
37,5
5,0 5 – 10 25 – 50 10 – 15 2 - 3
Kaudal Epidural Blok1)
2,5 20 – 30 50 – 75 20 – 30 1 – 2
5,0 20 – 30 100 – 150 15 – 30 2 – 3
Majör Sinir Bloğu2)
(ör: brakiyal pleksus, femoral,
5,0 10 – 35 50 – 175 15 – 30 4 - 8
siyatik)
Saha bloğu
(ör: minör sinir blokları ve
2,5 < 60 < 150 1 – 3 3 – 4
infiltrasyon)
5,0 ≤ 30 ≤ 150 1 – 10 3 - 8
Etki
Kons. Hacim Doz Başlangıç
AKUT AĞRI KONTROLÜ süresi
mg/mL mL mg dk.
saat 7)
Lumbar Epidural
2/15Uygulama
6-15; 15-37.5;
Aralıklı enjeksiyonlar 3)
minimum minimum
(ör: operasyon sonrası ağrının 2,5 2 – 5 1 – 2
aralık 30 aralık
giderilmesi)
dakika 30 dakika
Lumbar Epidural
Uygulama
10– 12,5-
Sürekli infüzyon 4) 1,25 - -
15/saat 18,8/saat
12,5-
2,5 5– 7,5/saat - -
18,8/saat
Lumbar Epidural
Uygulama
Sürekli infüzyon, doğum 6,25–
1,25 5– 10/saat - -
sancısının giderilmesi4) 12,5/saat
Torasik Epidural Uygulama
6,3–
Sürekli infüzyon 4) 1,25 5– 10/saat - -
12,5/saat
İntraartiküler Blok6)
Arınmadan
(ör: tek infüzyonu takiben diz
2,5 ≤ 40 ≤ 1005) 5 – 10 sonra 2- 4
artroskopisi)
saat
Saha Bloğu 2,5
(ör: minör sinir blokları ve
2,5 ≤ 60 ≤ 150 1 – 3 3- 4
infiltrasyon)
1) Doz, test dozunu içerir
2) Majör sinir bloğu için doz uygulama yerine ve hastanın durumuna göre ayarlanmalıdır.
İnterskalen ve supraklaviküler brakiyal pleksus blokları, kullanılan lokal anestetikten bağımsız
olarak, daha fazla sıklıkta ciddi advers olaylara sebep olabilir. Ayrıca bkz. Bölüm 4.4.
3) Toplam ≤ 400 mg/24 saat
4) Bu çözelti çoğunlukla, ağrı kontrolü için uygun bir opioid ile kombinasyon halinde epidural
uygulamada kullanılır. Toplam ≤ 400 mg/24 saat
5) Eğer hastada farklı tekniklerle ilave bupivakain kullanılırsa, genel toplam doz sınırı olan 150
mg aşılmamalıdır.
6) Operasyon sonrası eklem içine sürekli infüzyon halinde lokal anestetik verilen hastalarda
kondroliz görüldüğüne dair pazarlama sonrası raporlar mevcuttur. BUSACAİN bu endikasyon
için onaylı değildir (ayrıca bkz. bölüm 4.4).
7) Adrenalinsiz BUSACAİN
Genel olarak, cerrahi anestezi (ör. epidural uygulama) daha yüksek konsantrasyonlar ve
dozların kullanımını gerektirir. Daha az şiddette bir blok gerektiğinde (ör. Doğum sancısının
giderilmesinde), daha düşük bir konsantrasyonun kullanımı endikedir. Kullanılan ilaç hacmi
3/15anestezinin yayılma derecesini etkileyecektir.
İntravasküler enjeksiyonu önlemek amacıyla, aspirasyon esas dozun uygulanmasından önce ve
uygulanması sırasında tekrarlanmalıdır; yavaşça veya 25 - 50 mg/dakika hızında kademeli
olarak artan dozlarda enjekte edilmelidir ve bu sırada hastanın yaşamsal fonksiyonları izlenerek
sözle iletişim sürdürülmelidir. Kazara yapılan bir intravasküler enjeksiyon geçici bir nabız
yükselmesiyle ve bir intratekal enjeksiyon, omurilik bloğuna ilişkin belirtilerle anlaşılabilir.
Toksik semptomlar meydana gelirse enjeksiyon derhal durdurulmalıdır. (Bkz. bölüm 4.8.1).
Bugüne kadarki deneyimler, 24 saat boyunca uygulanan 400 mg’lık dozun erişkinlerde iyi
tolere edildiğini göstermektedir.
1 - 12 yaş aralığında bulunan pediyatrik popülasyon
Pediyatrik bölgesel anestezi prosedürleri, bu popülasyona ve tekniğe aşina olan kalifiye klinik
uzmanlar tarafından gerçekleştirilmelidir.
Tabloda verilen dozlar pediyatride kullanım açısından kılavuz olarak ele alınmalıdır. Bireysel
farklılıklar olabilir. Vücut ağırlığı fazla olan çocuklarda genellikle dozun kademeli olarak
azaltılması ve ideal vücut ağırlığının baz alınması gerekmektedir. Spesifik blok tekniklerini
etkileyen faktörler ve bireysel hasta gereksinimleri için standart kılavuz kitaplar referans
alınmalıdır.
Yeterli analjezi için gereken en düşük doz kullanılmalıdır.
Tablo 2: 1 - 12 yaşındaki çocuklar için doz önerileri
Etki
Kons. Hacim Doz Başlangıç
süresi
mg/mL mL/kg mg/kg dk.
saat
AKUT AĞRI KONTROLÜ (Ameliyat döneminde ve sonrasında)
Kaudal Epidural Uygulama 2,5 0,6 – 0,8 1,5 – 2 20 – 30 2 - 6
Lumbar Epidural Uygulama 2,5 0,6 – 0,8 1,5 – 2 20 – 30 2 - 6
Torasik Epidural Uygulamaa 2,5 0,6 – 0,8 1,5 – 2 20 – 30 2 – 6
2,5 0,5 – 2,0
Saha Bloğu (ör: minör sinir blokları
ve infiltrasyon)
5,0 0,5 – 2,0
2,5 0,5 – 2,0b
Periferik Sinir Blokları (ör.
ilioinguinal – iliohipogastrik) 5,0 0,5 – 2,0b
a) Torasik epidural bloklar, istenen anestezi düzeyine ulaşılana kadar kademeli olarak artan
dozlarda uygulanmalıdır.
b) Periferik sinir bloklarının başlangıcı ve süresi, bloğun türüne ve uygulanan doza bağlıdır.
Çocuklarda doz 2 mg/kg’a kadar ağırlık bazında hesaplanmalıdır.
İntravasküler enjeksiyonu önlemek amacıyla, enjektör pistonu ile geri çekme (aspirasyon) esas
dozun uygulanmasından önce ve uygulanması sırasında tekrarlanmalıdır. Bu, özellikle lumbar
4/15ve torasik epidural yollarda, yavaşça ve kademeli olarak artan dozlarda enjekte edilmelidir ve
bu sırada hastanın yaşamsal fonksiyonları sürekli olarak ve yakından takip edilmelidir.
2 yaşın üzerindeki çocuklarda tonsil başına 7,5 – 12,5 mg dozunda olmak üzere 2,5 mg/mL
bupivakain ile peritonsiller infiltrasyon uygulanmaktadır.
1 yaş ve üzeri çocuklarda, 0,25 – 1,25 mg/kg’a eşdeğer 0,1 – 0,5 mL/kg dozunda 2,5 mg/mL
bupivakain ile ilioinguinal-iliohipogastrik bloklar uygulanmaktadır. 5 yaş ve üzeri çocuklara
1,25 - 2 mg/kg dozunda 5 mg/mL bupivakain verilmektedir.
Penil bloklar için, 1 – 2,5 mg/kg’a eşdeğer 0,2 – 0,5 mL/kg toplam dozunda 5 mg/mL
bupivakain kullanılmaktadır.
1 yaşın altındaki çocuklarda adrenalin ile birlikte veya adrenalinsiz BUSACAİN uygulamasının
etkililik ve güvenliliği kanıtlanmamıştır. Sadece sınırlı veriler mevcuttur.
Aralıklı epidural bolus enjeksiyonu veya sürekli infüzyonun güvenliliği ve etkililiği
kanıtlanmamıştır. Sadece sınırlı veriler mevcuttur.
Pediyatrik popülasyon:
BUSACAİN’in 1 yaşından küçük çocuklardaki güvenliliği ve etkililiği kanıtlanmamıştır. Sadece
sınırlı veriler mevcuttur.
Bupivakainin 1 ila 12 yaş arası çocuklarda intraartiküler blok için kullanımı
belgelendirilmemiştir.
Bupivakainin 1 ila 12 yaş arası çocuklarda majör sinir bloğu için kullanımı
belgelendirilmemiştir.
Çocuklara, epidural anestezi amaçlı olarak yaşları ve vücut ağırlıklarıyla orantılı, kademeli
olarak artan dozlarda uygulanmalıdır, çünkü özellikle torasik düzeydeki epidural anestezi
şiddetli hipotansiyon ve solunum zorluğuna yol açabilir.
Geriyatrik popülasyon:
Yaşlılara ve genel durumu kötü olan hastalara fiziksel durumlarıyla orantılı olarak azaltılmış
dozlar uygulanmalıdır.
Böbrek/Karaciğer yetmezliği:
En uygun anestezi tekniği çoğunlukla bölgesel anestezi olsa da, tehlikeli yan etkilerin azaltması
amacıyla ileri seviye karaciğer hastalığı veya ağır böbrek yetmezliği olan hastalarda özellikle
dikkatli olmak gerekir.
5/154.3. Kontrendikasyonlar
• Bupivakain hidroklorüre, amid tipi lokal anestetiklere veya yardımcı maddelerden
herhangi birine karşı aşırı duyarlılığı olduğu bilinen hastalarda (Bkz. Bölüm 6.1),
• Bupivakain hidroklorür çözeltileri, intravenöz bölgesel anestezide (Bier bloku)
kontrendikedir,
• Lokal anastezi kullanılması gözetilmeksizin, epidural anestezinin, menenjit, polyomiyelit,
intrakraniyal kanama, pernisiyöz anemiye bağlı olarak omuriliğin sub-akut kombine
dejenerasyonu ve serebral ve serebellar tümörler gibi merkezi sinir sisteminin (MSS) aktif
hastalığı; omurilik tüberkülozu; lumber ponksiyon yerinde ya da komşu cilt bölgesinde
piyojenik enfeksiyon; kardiyojenik ya da hipovolemik şok; pıhtılaşma bozuklukları ya da
devam etmekte olan antikoagülasyon tedavisini içeren kendine özel kontrendikasyonları
mevcuttur.
4.4. Özel kullanım uyarıları ve önlemleri
Epidural anestezi ya da periferik sinir blokajında bupivakain kullanımı sırasında kardiyak
arrest bildirimleri yapılmış, bu durumlarda resüsitasyon girişimleri zor olmuş ve hasta yanıt
vermeden önce uygulamanın uzatılması gerekli olmuştur. Bununla birlikte, görünüşte uygun
preparat ve uygun girişimle yapılmasına rağmen bazı durumlarda resüsitasyonunun imkansız
olduğu kanıtlanmıştır.
Tüm lokal anestetik ilaçlar gibi bupivakain, ilacın kanda yüksek konsantrasyonlara
ulaşmasıyla sonuçlanan lokal anestetik prosedürler için kullanılırsa, merkez sinir sisteminde ve
kardiyovasküler sistemde akut toksisite etkilerine neden olabilir. Bu durum özellikle kasıtlı
olmayan intravasküler uygulama ya da yüksek vasküler alanlara enjeksiyon durumunda söz
konusudur. Bupivakainin yüksek sistemik konsantrasyonlarıyla bağlantılı olarak ventriküler
aritmi, ventriküler fibrilasyon, ani kardiyovasküler kollaps ve ölüm bildirilmiştir.
Lokal ya da genel anestezi uygulaması yapılacağı sırada uygun resüsitasyon ekipmanı hazır
bulundurulmalıdır. Sorumlu klinisyen intravasküler enjeksiyonu önlemek için gerekli
önlemleri almalıdır (bkz. 4.2).
Herhangi bir sinir blokajı yapılmadan önce resüsitasyon amaçlı intravenöz giriş sağlanmalıdır.
Klinisyenler gerçekleştirilecek prosedür hakkında yeterli ve uygun eğitimi almış olmalı ve
yan etkiler, sistemik toksisite ya da diğer komplikasyonların tanı ve tedavisini bilmelidir (bkz.
4.9 ve 4.8).
Majör periferik sinir blokları, sıklıkla büyük damarlara yakın olan yüksek vaskülariteye sahip
alanlara büyük hacimlerde lokal anestetik uygulanmasını gerektirmektedir ve bu durumda
intravasküler enjeksiyon ve/veya sistemik emilim riski artmaktadır. Bu durum yüksek plazma
konsantrasyonlarına neden olabilir.
6/15Dozaşımı ya da kazayla intravenöz enjeksiyon toksik reaksiyonların artmasına yol açabilir.
Tekrarlanan dozlarda bupivakain hidroklorür enjeksiyonu, ilacın yavaş birikimine bağlı olarak
her tekrarlanan dozun ardından kan düzeylerinde anlamlı artışlara neden olabilir. Tolerans
hastanın durumuna göre değişmektedir.
Her ne kadar bölgesel anestezi sıklıkla ideal anestetik tekniği olsa da, bazı hastalarda tehlikeli
yan etkilerin riskini azaltmak için özel dikkat gerekir:
• Yaşlılar ve genel durumu kötü olan hastalara fiziksel durumlarıyla orantılı olarak
azaltılmış dozlar verilmelidir.
• Kısmi ya da tam kalp bloğu bulunan hastalar (lokal anestetiklerin miyokard iletimini
baskılayabilme gerçeğine bağlı olarak)
• İlerlemiş karaciğer hastalığı ya da ağır böbrek disfonksiyonu olan hastalar
• Gebeliğin ileri evrelerinde olan hastalar
• Kardiyak etkiler additif olabileceği için sınıf III anti-aritmik ilaçlarla (örn. amiodaron)
tedavi edilen hastalar yakın gözlem altında tutulmalı ve EKG takibi yapılmalıdır.
Ester-tipi lokal anestetik ilaçlara (prokain, tetrakain, benzokain, vs.) alerjik olan hastalar
bupivakain gibi amid tipi ajanlara çapraz duyarlılık göstermemiştir.
Bazı lokal anestetik prosedürleri, kullanılan anestetik ilaçtan bağımsız olarak ciddi advers ilaç
reaksiyonlarıyla ilişkili olabilir.
• Bu ilaçlar tarafından oluşturulan A-V iletimi uzamasıyla ilişkili fonksiyonel
değişiklikleri kompanse etme özellikleri daha az olduğu için, kardiyovasküler fonksiyonu
bozuk olan hastalarda lokal anestetikler epidural anestezide dikkatli kullanılmalıdır.
• Hipotansiyon varlığında merkezi nöral blokajın oluşturduğu fizyolojik etkiler daha
belirgindir. Herhangi bir nedene bağlı olarak hipovolemi bulunan hastalarda epidural anestezi
sırasında ani ve ağır hipotansiyon gelişebilir. Bu nedenle tedavi edilmemiş hipovolemi ya da
anlamlı düzeyde bozuk venöz dönüş bulunan hastalarda epidural anesteziden kaçınılmalı ya da
dikkatli kullanılmalıdır.
• Retrobulber enjeksiyonlar çok nadiren kraniyal subaraknoid boşluğa ulaşabilir ve
geçici körlük, kardiyovasküler kollaps, apne, konvülsiyonlar vs.’ye neden olurlar.
• Lokal anestetiklerin retro- ve peribulbar enjeksiyonları düşük bir inatçı oküler kas
disfonksiyonu riski taşımaktadır. Primer nedenler travma ve/veya kaslar ve/veya sinirler
üzerinde lokal toksik etkileri içermektedir. Bu tür doku reaksiyonlarının ciddiyeti travmanın
derecesi, lokal anestetiğin konsantrasyonu ve dokunun lokal anestetiğe maruziyet süresiyle
ilişkilidir. Bu nedenle, tüm lokal anestetiklerle olduğu gibi, lokal anestetiğin en düşük etkili
konsantrasyonu ve dozu kullanılmalıdır.
• Vazokonstriktörler doku reaksiyonlarını şiddetlendirebilirler ve sadece endike olduğunda
kullanılmalıdır.
• Retrobulber, dental ve stellat ganglion bloklarını içerecek şekilde baş ve boyuna
enjekte edilen küçük dozlarda lokal anestetikler dikkatsizlikle yapılan intra-arteriyel
7/15enjeksiyon nedeniyle sistemik toksisite oluşturabilir.
• Paraservikal blok, obstetrikte kullanılan diğer sinir bloklarına kıyasla fetus üzerinde daha
büyük advers etki oluşturabilir. Bupivakainin sistemik toksisitesi nedeniyle bupivakain
paraservikal blok için kullanıldığında özel dikkat gösterilmelidir.
• Lokal anestetikleri post-operatif olarak intra-artiküler sürekli infüzyon halinde alan
hastalarda kondrolizis şeklinde pazarlama sonrası bildirimler olmuştur. Bildirilen kondrolizis
olgularının büyük bölümü omuz eklemini kapsamıştır. Çok sayıda nedensel faktör olması ve
etki mekanizması açısından bilimsel literatürde tutarsızlık bulunması nedeniyle nedensellik
belirlenememiştir. İntra-artiküler sürekli infüzyon BUSACAİN için onaylanmış bir endikasyon
değildir.
Herhangi bir lokal anestetik ile epidural anestezi, beklenilmesi ve gerekli önlemlerin alınması
gereken hipotansiyon ve bradikardiye neden olabilir. Bu gibi etkilerin riski örn. bir
vazopressör enjekte ederek azaltılabilir. Hipotansiyon, derhal intravenöz sempatomimetik ile
tedavi edilmeli, gerektiğinde tekrar edilmelidir. Ağır hipotansiyon, masif asit, büyük abdominal
tümörler ya da geç gebelik bulunan hastalarda kanama ya da dehidratasyon ya da aorto-kaval
oklüzyona bağlı olarak hipovolemiden kaynaklanabilir. Kardiyak dekompansasyon bulunan
hastalarda belirgin hipotansiyondan kaçınılmalıdır.
Herhangi bir nedene bağlı olarak hipovolemi bulunan hastalarda epidural anestezi sırasında
ani ve ağır hipotansiyon gelişebilir.
Epidural anestezi interkostal paraliziye neden olabilir ve plevra efüzyonları bulunan
hastalarda solunum sıkıntısı olabilir. Septisemi, postoperatif dönemde intraspinal apse
oluşumu riskini arttırabilir.
Bupivakain intra-artiküler enjeksiyon olarak uygulandığında, eğer yakın zamanlı majör intra-
artiküler travma şüphesi varsa ya da cerrahi prosedüre bağlı olarak eklem içinde yoğun hassas
yüzeyler varsa, emilimi hızlandırabileceği ve yüksek plazma konsantrasyonlarına neden
olabileceği için dikkatli olunması önerilir.
Pediyatrik popülasyon
<1 yaşındaki çocuklarda BUSACAİN’in güvenlilik ve etkililiği belirlenmemiştir. Sadece
sınırlı veriler mevcuttur.
BUSACAİN mL başına en fazla 3,15 mg sodyum içermektedir. Kontrollü sodyum diyeti olan
hastalarda bu durum göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Sistemik toksik etkiler additif olduğu için bupivakain, yapısal olarak amid-tipi lokal
anestetiklerle ilişkili başka lokal anestetikler ya da ajanlar (örn. lidokain ve meksiletin gibi
bazı anti-aritmikler) almakta alan hastalarda dikkatli kullanılmalıdır.
8/15Bupivakain ve sınıf III anti-aritmikler (örn. amiodaron) ile ilgili etkileşim çalışmaları mevcut
değildir; fakat kullanımında dikkatli olunması önerilmektedir (Bkz. Bölüm 4.4).
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
BUSACAİN’in çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/doğum sonrası gelişim üzerindeki etkiler bakımından yetersizdir. Eğer gebelik
sırasında BUSACAİN uygulanırsa büyük dozlarla sıçanlarda yavru sağkalımında azalma ve
tavşanlarda embriyolojik etki kanıtları saptanmıştır. Lokal anestetiklere bağlı olarak fetal
bradikardi gibi fetal advers etkiler daha çok paraservikal blok anestezisinde görülmektedir.
Bu tür etkiler anestetiğin fetusta yüksek konsantrasyonlara ulaşmasına bağlı olabilir (ayrıca
bkz. Bölüm 4.4). Bu nedenle fetüsün kalp hızı yakından izlenmelidir. İnsanlara yönelik
potansiyel risk bilinmemektedir. BUSACAİN gerekli olmadıkça gebelik döneminde
kullanılmamalıdır. Avantajların risklerden daha fazla olduğu düşünülmedikçe erken gebelik
döneminde verilmemesi gerekir.
Laktasyon dönemi
Bupivakain anne sütüne geçmektedir. Ancak, BUSACAİN’nin terapötik dozlarında, emzirilen
çocuk üzerinde herhangi bir etki öngörülmemektedir. BUSACAİN emzirme döneminde
kullanılabilir.
Üreme yeteneği/Fertilite
Güvenlilik değerlendirmesine ilişkin herhangi bir klinik öncesi veri mevcut değildir.
4.7. Araç ve makine kullanımı üzerindeki etkiler
Doğrudan anestetik etkisinin ötesinde, açık MSS toksisitesi olmasa da lokal anestetiklerin
mental fonksiyon ve koordinasyon üzerinde çok hafif etkileri olabilir ve geçici olarak hareket ve
uyanıklığı bozabilirler. Bu ilacı kullanan hastaların araç ve makine kullanmamaları konusunda
uyarılması gerekir.
4.8. İstenmeyen etkiler
Kazayla sub-araknoid enjeksiyon muhtemelen apne ve ağır hipotansiyon ile birlikte çok
yüksek spinal anesteziye yol açabilir.
BUSACAİN’in advers reaksiyon profili diğer uzun etkili lokal anestetiklere benzerdir. İlacın
9/15kendisinin oluşturduğu advers reaksiyonları, sinir bloğunun fizyolojik etkilerinden (örn. kan
basıncında azalma, bradikardi), iğne uygulamasının doğrudan (örn. sinir travması) ya da
dolaylı (örn. epidural apse) olarak oluşturduğu olaylardan ayırt etmek zordur.
Nörolojik hasar nadirdir ancak bölgesel ve özellikle de epidural ve spinal anestezinin iyi
bilinen bir sonucudur. Çeşitli nedenlere bağlı olabilir, örn. spinal kanal ya da spinal sinirlere
doğrudan hasar, anterior spinal arter sendromu, irritan bir maddenin enjeksiyonu ya da steril
olmayan bir çözeltinin enjeksiyonu. Bunlar lokalize parestezi ya da anestezi alanları, motor
güçsüzlük, sfinkter kontrolü kaybı ve paraplejiye neden olabilirler. Nadiren kalıcıdırlar.
Klinik çalışmalarda ilişkili ürünlerle birlikte en azından muhtemelen BUSACAİN ile
tedaviyle ilişkili olduğu kabul edilen advers reaksiyonlar ve pazarlama sonrası deneyim vücut
sistem organ sınıfı ve mutlak sıklığına göre aşağıda listelenmiştir.
Sıklık dereceleri şu terimler ile kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık Sistemi hastalıkları
Seyrek: Alerjik reaksiyonlar, anafilaktik reaksiyonlar/şok
Sinir sistemi hastalıkları
Yaygın: Parestezi, baş dönmesi
Yaygın olmayan: Santral sinir sistemi toksisitesi semptomları (konvülsiyon, sirkumoral
parestezi, dil uyuşması, hiperakuzi, görme rahatsızlığı, bilinç kaybı, tremor, sersemlik, kulak
çınlaması, disartri, kas çekilmesi)
Seyrek: Nöropati, periferik sinir zedelenmesi, araknoidit, parezi, parapleji
Göz hastalıkları
Seyrek: Çift görme
Kardiyak hastalıklar
Yaygın: Bradikardi
Seyrek: Kardiyak arrest, kardiyak aritmi
Vasküler hastalıklar
Çok yaygın: Hipotansiyon Yaygın: Hipertansiyon
Yaygın: Hipetansiyon
Solunum, göğüs bozuklukları ve mediastinal hastalıklar
Seyrek: Solunum depresyonu
10/15Gastrointestinal hastalıklar
Çok yaygın: Bulantı
Yaygın: Kusma
Böbrek ve idrar yolu hastalıkları
Yaygın: İdrar retansiyon
Tekrarlanan enjeksiyonlar ya da uzun vadeli bupivakain infüzyonlarının ardından geri dönüşlü
SGOT, SGPT, alkalin fosfataz ve bilirubin artışlarıyla birlikte hepatik disfonksiyon
gözlenmiştir. Eğer bupivakain ile tedavi sırasında hepatik disfonksiyon belirtileri gözlenirse
ilaç bırakılmalıdır.
Akut sistemik toksisite
Sistemik toksik reaksiyonlar, santral sinir sistemi ve kardiyovasküler sistem ile ilişkilidir. Bu tip
reaksiyonlar lokal anesteziğin yanlışlıkla damar içine enjeksiyonu, doz aşımı veya nadir olarak
damar dokusu zengin bölgelerdeki hızlı absorbsiyonu gibi kanda yüksek konsantrasyonda
bulunduğu durumlarda meydana gelir (Bkz. Bölüm 4.4). MSS reaksiyonları tüm amid lokal
anestetiklerle benzer olurken, kardiyak reaksiyonlar hem kantitatif hem de kalitatif olarak
ilaca daha fazla bağlıdır.
Merkezi sinir sistemi toksisitesi ağırlığı kademeli olarak artan semptomlar ve belirtilerle
birlikte olan dereceli bir yanıttır. İlk semptomlar genellikle sersemlik, sirkumoral parestezi,
dilde uyuşukluk, hiperakuzi, tinnitus ve görme bozukluklarıdır. Disartri, kas seğirmeleri ya da
tremorlar daha ağırdır ve genel konvülsiyonların başlangıcının öncüsüdür. Bu belirtiler nörotik
davranış ile karıştırılmamalıdır. Bilinç kaybı ve grand mal konvülsiyonlar takip edebilir ve
bunlar birkaç saniye ile birkaç dakika arasında sürebilir. Artmış kas aktivitesine bağlı olarak
konvülsiyonların ardından hipoksi ve hiperkarbi oluşur ve beraberinde solunum ile etkileşim
ve fonksiyonel hava yollarında muhtemel kayıp bulunur. Ağır olgularda apne oluşabilir.
Asidoz, hiperkalemi ve hipoksi artar ve lokal anestetiklerin toksik etkilerini uzatırlar.
İyileşme, santral sinir sisteminde lokal anestezik ilacın dağılması ve metabolize edilerek
uzaklaştırılması ile gerçekleşir. Çok yüksek dozlar enjekte edilmediyse iyileşme hızlıdır.
Ağır olgularda kardiyovasküler sistem toksisitesi görülebilir ve genellikle öncesinde merkezi
sinir sistemi toksisitesi belirtileri vardır. Ağır sedasyon altında olan ya da genel anestetik alan
hastalarda öncü MSS semptomları bulunmayabilir. Lokal anestetiklerin yüksek sistemik
konsantrasyonlarının bir sonucu olarak hipotansiyon, bradikardi, aritmi ve hatta kardiyak
arrest oluşabilir, ancak nadir olgularda kardiyak arrest öncü MSS etkileri olmadan ortaya
çıkmıştır.
Pediyatrik popülasyon
Çocuklardaki advers ilaç reaksiyonları erişkinlerdekilere benzerdir, ancak çocuklarda, bloğun
11/15genel anestezi sırasında verildiği olgularda, lokal anestetik toksisitenin erken belirtilerini
saptamak zor olabilir.
Tedavi
Akut sistemik toksisite belirtileri görüldüğünde lokal anesteziğin uygulanmasına derhal son
verilmelidir.
Sistemik toksisite bulunan bir hastanın tedavisi konvülsiyonların durdurulması ve eğer
gerekiyorsa yardımlı ya da kontrollü ventilasyon (solunum) ile uygun oksijen
ventilasyonunun sağlanmasından oluşur.
Konvülsiyonlar kontrol altına alındığında ve akciğerlerin uygun ventilasyonu sağlandığında
genellikle başka tedavi gerekli olmaz.
Eğer kardiyovasküler depresyon oluşursa (hipotansiyon, bradikardi), intravenöz sıvılar,
vazopressör, inotropik ajanlar ve/veya lipid emülsiyonlarıyla tedavi dikkate alınmalıdır.
Çocuklara yaş ve ağırlıklarına uygun dozlar verilmelidir.
Eğer dolaşım arresti olursa derhal kardiyopulmoner resüsitasyon uygulanmalıdır. Optimal
oksijen ve ventilasyon ve dolaşım desteği ve de asidoz tedavisi yaşamsal öneme sahiptir.
Bupivakaine bağlı kardiyak arrest elektrik defibrilasyona dirençli olabilir ve uzun süre enerjetik
olarak resüsitasyona devam edilmelidir.
Epidural anestezi sırasında solunum felci ve hipotansiyona neden olan yüksek ya da toplam
spinal blokaj açık bir hava yolu sağlanarak ve yardımlı ya da kontrollü ventilasyon ile oksijen
verilerek tedavi edilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Lokal anestetiklerin kazayla intravasküler olarak enjekte edilmesi hızla (saniyeler ya da
birkaç dakika içinde) sistemik toksik reaksiyonlara neden olabilir. Dozaşımı durumunda,
kandaki lokal anestetik konsantrasyonunun daha yavaş artması nedeniyle sistemik toksisite
geç ortaya çıkar (enjeksiyondan 15-60 dakika sonra) (bkz. Bölüm 4.8.1 ve 4.8.2).
12/155. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal Anestezikler
ATC kodu: N01B B01
Etki mekanizması:
BUSACAİN, hem anestetik hem de analjezik etkilere sahip amid yapılı uzun etkili bir lokal
anestetik olan bupivakain içerir. Yüksek dozlarda cerrahi anestezi oluştururken, daha düşük
dozlarda daha az motor blok ile birlikte duyusal blok (analjezi) oluşturur.
Bupivakainin lokal anestetik etkisinin başlangıcı ve süresi doza ve uygulama yerine göre
değişir.
Diğer lokal anestetikler gibi bupivakain de sinir liflerinin hücre membranından sodyum
iyonlarının içe doğru hareketini önleyerek sinir liflerinde impuls yayılımının geri dönüşlü bir
blokajını sağlar. Sinir membranının sodyum kanalları lokal anestetik molekülleri için bir
reseptör olarak kabul edilir.
Lokal anestetikler diğer uyarılabilir membranlarda, örn. beyin ve miyokardiyumda benzer
etkilere sahip olabilirler. Eğer aşırı miktarda ilaç sistemik dolaşıma geçerse, merkezi sinir
sistemi ve kardiyovasküler sistem kaynaklı toksisite belirti ve semptomları ortaya çıkabilir.
Merkezi sinir sistemi toksisitesi daha düşük plazma konsantrasyonlarında oluştuğu için
genellikle kardiyovasküler etkilerden önce merkezi sinir sistemi toksisitesi ortaya çıkar (Bkz.
Bölüm 4.8.1). Lokal anestetiklerin kalp üzerindeki doğrudan etkileri iletimde yavaşlama,
negatif inotropizm ve sonuçta kardiyak arrest şeklindedir.
Eşzamanlı sempatik blok miktarına göre değişecek şekilde epidural uygulamanın ardından
dolaylı kardiyovasküler etkiler (hipotansiyon, bradikardi) oluşabilir.
5.2. Farmakokinetik özellikler
Genel Özellikler
Bupivakain hidroklorür iyi tanımlanmış bir aktif bileşiktir.
Bupivakain 8.2’lik bir pKa’ya sahiptir ve bölünme katsayısı 346’dır (25ºC n-oktanol/fosfat
tampon pH 7.4). Metabolitler bupivakainden daha düşük bir farmakolojik aktiviteye
sahiptirler.
Absorbsiyon:
Bupivakain epidural aralıktan sırasıyla 7 dakika ve 6 saatlik yarı ömürlerle tam ve bifazik
emilim göstermektedir. Yavaş emilim bupivakain emiliminde hız-sınırlayıcıdır ve bu durum
epidural uygulamanın ardından görünür yarılanma ömrünün neden intravenöz uygulamaya göre
13/15daha uzun olduğunu açıklamaktadır.
Dağılım:
Bupivakainin plazma konsantrasyonu doz, uygulama yolu ve enjeksiyon bölgesinin
vaskülaritesine bağlıdır.
Sürekli epidural infüzyon sırasında toplam plazma konsantrasyonunda bir artış gözlenmiştir.
Bu durum alfa 1-asit glikoproteindeki postoperatif artışla ilişkilidir. Bağlanmamış, yani
farmakolojik olarak aktif konsantrasyon cerrahiden önce ve sonra benzerdir.
Bupivakain plasentaya geçer ve serbest bupivakain konsantrasyonu anne ve fetüste aynıdır.
Plazma proteinlerine bağlanma oranı anneye göre fetüste daha düşüktür ve bu durum fetüsteki
toplam plazma konsantrasyonunun annedekine göre daha düşük olmasına neden olur.
Biyotransformasyon:
Bupivakain, baskın olarak 4-hidroksi-bupivakaine aromatik hidroksilasyon ve PPX’e
(pipekolil xylidine) N-dealkilasyon ile olmak üzere karaciğerde yoğun biçimde metabolize
olur ve bunların her ikisi de sitokrom P4503A4 tarafından yönetilir. 24 saat içinde
bupivakainin yaklaşık %1’i idrarda değişmeden ve yaklaşık %5’i de PPX olarak atılır.
Bupivakainin sürekli uygulanması sırasında ve uygulamadan sonra PPX ve 4-hidroksi-
bupivakainin plazma konsantrasyonları ana ilaç ile karşılaştırıldığında düşüktür.
Eliminasyon:
IV uygulamanın ardından bupivakainin toplam plazma klirensi 0,58 L/dak, sabit durumda
dağılım hacmi 73 L, terminal yarılanma ömrü 2,7 saat ve ara hepatik atılım oranı 0,38’dir.
%96’lık bir plazma bağlanmasıyla esas olarak alfa-l-asit glikoproteine bağlanır. Bupivakainin
klirensi hemen tamamen karaciğer metabolizmasına bağlıdır ve karaciğer fonksiyonuna kıyasla
intrensek hepatik enzim fonksiyonundaki değişikliklere daha duyarlıdır.
Doğrusallık/Doğrusal olmayan durum:
Doğrusal kinetik gösterir. Çocuklardaki farmakokinetik erişkinlere benzerdir.
5.3. Klinik öncesi güvenlilik verileri
Güvenlilik değerlendirmesine ilişkin herhangi bir klinik öncesi veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum hidroksit
Hidroklorik asit
Enjeksiyonluk su
14/156.2. Geçimsizlikler
Bupivakainin pH> 6.5’ deki çözünürlüğü düşük olduğundan, alkali çözeltilerde çökelme
meydana gelebilir.
Geçimlilik çalışmaları yapılmamışsa, bu tıbbi ürün başka tıbbi ürünler ile karıştırılmamalıdır.
6.3. Raf ömrü
24 ay
Çözelti koruyucu içermediğinden ambalaj açıldıktan sonra mümkün olan en kısa sürede
kullanılmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız. Dondurmayınız. Donmuş ürünleri çözüp
kullanmayınız.
6.5. Ambalajın niteliği ve içeriği
Kutu içerisinde amber renkli 20 mL’lik tip I cam flakon içeren ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Enjeksiyonluk çözelti, örneğin kanüller veya metal kısımlara sahip enjektörler gibi metallerde
etki gösterecek şekilde saklanmamalıdır. Metal iyonları açığa çıkabilir ve bu durum enjeksiyon
bölgesinde şişliğe yol açabilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No:52/2/1
Beykoz/İSTANBUL
8. RUHSAT NUMARASI
2023/211
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.05.2023
Ruhsat yenileme tarihi:-
10. KÜB’ÜN YENİLENME TARİHİ
15/15