1 / 8 
 KULLANMA TAL İMATI  
 
VİDAPTİN 50 mg t ablet  
 
Ağızdan alınır.  
 • Etkin madde:  Her bir tablet 50 mg vildagliptin i çerir. 
•Yardımcı maddeler : Mikrokristalin s elüloz pH 102, s usuz laktoz  (inek sütü kaynaklı ), sodyum 
nişasta glikolat, magnezyum stearat . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı  
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 1. VİDAPTİN  nedir ve ne i çin kullanılır?  
2. VİDAPTİN ’i kullanmadan önce dikkat edilmesi gerekenler  
3. VİDAPTİN  nasıl kullanılır?  
4. Olası yan etkiler nelerdir? 5. VİDAPTİN ’in saklanması  
 Başlıkları yer almaktadır.  1. VİDAPTİN nedir ve ne için kullanılır?  
 VİDAPTİN , ağız yolu ile kullanılan, kan şeker ini düşüren ilaçlar  olarak adlandırılan bir ilaç 
grubuna dahildir.  VİDAPTİN , 56 tablet içeren  blister ambalajlarda takdim edilmektedir. Her bir  tablet 50 mg 
vildagliptin etkin maddesi içerir . 
 VİDAPTİN , yalnızca diyet ve egzersizle kontrol altına alınamayan şeker  hastalığının  (Tip 2 
diyabetin) tedavisinde kullanılan bir ilaçtır . Kan şeker  düzeyinin kontrol altına  alınmasına 
yardım eder.  
 Şeker  hastalığı ( Tip 2 diyabet), vücudunuz un yeterli miktarda insülin  üretemediği  ya da üretilen  
insülin  doğru şekilde  çalışmadığında  gelişir . Hastalık ayrıca, çok fazla  glukagon adı verilen 
hormonun üretildiği durumlarda da gelişebilir . 
  İnsülin, özellikle  yemeklerden sonra olmak üzere  kanınızdaki  şeker  düzeyinin  düşürülmesine  
yardım eden bir maddedir. Glukagon, karaciğerde ş eker üretimini tetikleyerek kan şeker i 
düzeyinin yükselmesine neden olan bir maddedir. Bu maddelerin her ikisi de pankreas 
tarafından üretilir . 2 / 8 
 VİDAPTİN , pankreasın daha fazla insülin  ve daha az miktarda glukagon üretmesini sağlar. Bu 
şekilde , kan şeker  düzeyinin kontrol altında tutulmasına yardım eder.  
 
Doktorunuz VİDAPTİN’i size kan şeker düzeyinin tek başına kullanılan bir ilaçla kontrol altına alınamadığı durumlarda başka bir kan şekerini düşüren ilaç ile kombinasyon şeklinde kullanmak üzere reçete edecektir . 
 VİDAPTİN  ile tedavi görürken size önerilen  diyet ve/veya egzersiz programına devam  etmeniz 
önemlidir . 
 2. VİDAPTİN’i kullanmadan önce  dikkat edilmesi gerekenler  
 VİDAPTİN’ i aşağıdaki  durumlarda KULLANMAYINIZ  
 Eğer:  
 
• Vildagliptine ya da VİDAPTİN ’in içerdiği  yardımcı maddelerden herhangi birine  karşı aşırı 
duyarlılığınız (alerjiniz) varsa (yardımcı maddeler listesine bakınız).  
 
VİDAPTİN’i aşağıdaki  durumlarda DİKKATLİ KULLANINIZ  
 Eğer:  
 • Orta derecede ya da ileri derecede böbrek hastalığınız varsa  (VİDAPTİN dozunun azaltılması 
gerekebilir),  
 • Daha önce VİDAPTİN kullandıysanız ve yan etkiler (karaciğer hastalığı ) nedeniyle bırakmak 
zorunda kaldıysanız, yeniden VİDAPTİN  kullanmamalısınız.  
 • Karaciğer hastalığınız varsa, karaciğer fonksiyon testler i ve bozukluk oluşması durumunda 
tedavi kesilmelidir.  
 • Diyaliz hastası iseniz,  
 • Kalp yetmezliğiniz varsa ( Doktorunuz rahatsızlığınızın derecesine göre VİDAPTİN ’i reçete 
edip etmeme kararı verecektir.)  
 • Tip 1 diyabetiniz ( tip 1 şeker hastalığı) varsa yani vücudunuz insülin üretmiyorsa Vİ DAPTİN 
insülinin yerine geçmez.  
 • Diyabetik ketoasidoz (şeker hastalığına bağlı olarak kanda keton cisimleri olarak adlandırılan  
maddelerin biriktiği ve koma öncesi bir duruma neden olabilen bir rahat sızlıktır. Bu rahatsızlık  
nedeniyle karın ağrısı, hızlı ve derin soluma, uyku hali veya nefesin olağandışı meyvemsi bir kokuya sahip olması belirtiler i ortaya çıkabilmektedir) olarak adlandırılan durumunuz varsa,  
 • Sülfonilüre olarak bilinen (diyabet için kullanılan başka bir ilaç) ilacı alıyorsanız (doktorunuz,  
kan şekerindeki düşüşün önüne geçme amacıyla, VİDAPTİN  ile birlikte aldığınız sülfonilüre  
dozunu düşürmek isteyebilir).  3 / 8 
 Bu durumlar sizin için  geçerli  ise VİDAPTİN  kullanmadan önce  doktorunuzla, eczacınızla veya 
diyabet hemşireniz  ile görüşünüz . 
Şeker hastalığına bağlı deri yaraları şeker hastalığının sık görülen sonuçlarından biridir. 
Doktorunuz ya da hemşireniz tarafından verilen deri ve ayak bakımı tavsiyelerine uyunuz.  
 Ayrıca, VİDAPTİN kullanırken ortaya çıkan kabarcık ya da yaralar konusunda özellikle dikkatli olmanız tavsiye edilmektedir.  
  Pankreatit ( Pankreas iltihabı) ciddi, yaşamı tehdit eden tıbbi bir durum olabilir. Eğer kusma ile 
birlikte olan veya olmayan ciddi ve inatçı  karın ağrısı yaş arsanız pankreatitiniz olabilir, 
VİDAPTİN ’i kesip doktorunuza başvurunuz . 
 VİDAPTİN tedavisine başlamadan önce karaciğer  fonksiyonunuzu değerlendiren bir test 
yapılacak ve ilk yıl üç ayda bir ve sonrasında periyodik olarak tekrarlanacaktır. Bu testler, karaciğer enzimlerindeki artış bulgularının mümkün olduğunca erken saptanabilmesi için yapılmaktadır.  
 DPP-4 inhibitörleri olarak adlandırılan gruba ait ilaçları kullanan hastaların bazılarında, şiddetli 
ve sakatlığa yol açabilen eklem ağrısı geliştiği bildirilmiştir. Belirtilerin ortaya çıkışı, tedavi başlangıcından itibaren bir gün ile yıllar arasında değişmiştir. İlaç kesildiğinde belirtiler sonlanmıştır ve hastalara aynı ilaç veya bu gruba ait başka bir ilaç yeniden verildiğinde belirtilerin tekrar ortaya çıktığı gözlemlenmiştir. Bu ilaç grubu, şiddetli eklem ağrısının olası nedeni olarak düşünülmeli ve uygunsa ilaç bırakıl malıdır.  
 
Pazarlama sonrası dönemde, DPP -4 inhibitörleri olarak adlandırılan gruba ait ilaçları kullanan 
bazı hastalarda, büllöz pemfigoid (içi su dolu kabarcıklar oluşturan ve bu su dolu kabarcıkların patlayıp açılması ile üzeri kabuklanan, yüzeysel yaralar şeklinde seyreden bir deri hastalığı) olarak adlandırılan ve hastaneye başvurmayı gerektiren bir durumun geliştiği rapor edilmiştir. İlaç bırakılması ve sistemik/topikal bağışıklık baskılayıcı ilaçlarla tedavi uygulanması durumunda hastaların birçoğunda durumun düzeldiği görülmüştür. VİDAPTİN  kullanırken 
cildinizde kabarcık ve yüzeysel yaralar ortaya çıktığını gözlemlemeniz durumunda bunun 
doktorunuza bildirmeniz gerekmektedir. Eğer kendinizde büllöz pemfigoid geliştiğinden şüpheleniyorsanız bu durumda VİDAPTİN kullanmayı bırakmak konusunda doktorunuza 
danışmalı ve uygun tanı ve tedavi için bir dermatoloğa başvurmalısınız.  
 Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza danışınız.  VİDAPTİN’ in yiyecek ve i çecek ile kullanılması 
 VİDAPTİN ’i aç ya da tok karnına alabilirsiniz.  
 Hamilelik  
 İlacı kullanmadan önce  doktorunuza veya eczacınıza danışınız.  
 Hamileyseniz, hamile olduğunuzu düşünüyorsanız  ya da hamile kalmayı planlıyorsanız  
VİDAPTİN  kullanmadan önce  doktorunuza danışınız. Hamilelik sırasında VİDAPTİN  
kullanmamalısınız.  
 4 / 8 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
 
İlacı kullanmadan önce  doktorunuza veya eczacınıza danışınız.  
 VİDAPTİN ’in anne sütüne geçip  geçmediği  bilinmemektedir. VİDAPTİN  tedavisi  sırasında 
bebeğinizi emzirmemelisiniz.  
 Araç ve makine kullanımı  
 VİDAPTİN  kullanırken sersemlik hali ( baş dönmesi de içeren)  hissederseniz araç veya makine 
kullanmamalısınız.  
 VİDAPTİN’in içeriğinde bulunan bazı yardımcı maddeler hakkı nda önemli  bilgiler :  
 VİDAPTİN, süt şekeri (laktoz) adı verilen bir madde içermektedir. Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
 Diğer ilaçlar  ile birlikte kullanımı  
 Başka ilaçlar  (örneğin tiyazidler, kortikosteroidler, tiroid hastalığı ilaçları  ve sinir  sistemini 
etkileyen belirli bazı ürünler ile birlikte sülfonilüreler, meglitinidler ve biguanidler sınıfı olarak 
adlandırılan kan şekerini düşüren ilaçlar) alıyorsanız doktorunuz  VİDAPTİN  dozunuzu 
değiştirmek  isteyebilir.  
 ADE inhibitörleri olara k adlandırılan gruba dahil olan ve yüksek tansiyon tedavisinde 
kullanılan ilaçları VİDAPTİN ile birlikte kullanan hastalarda, anjiyoödem olarak adlandırılan ciddi bir alerjik reaksiyon görülme riskinde artış olabilir.  
Eğer reçeteli  ya da reçetesiz  herhangi bir ilacı şu anda kullanıyorsanız veya son zamanlarda 
kullandınız ise  lütfen  doktorunuza veya eczacınıza bunlar hakkında bilgi  veriniz.  
  3. VİDAPTİN nasıl kullanılır?  
 Uygun kullanım ve doz/uygulama sıklığı için talimatlar:  
 Kullanılması gereken VİDAPTİN  dozu hastanın durumuna bağlı olarak değişir . Tam olarak kaç  
tablet VİDAPTİN almanız gerektiğini doktorunuz size söyleyecektir . VİDAPTİN’in 
maksimum günlük dozu 100 mg’dır.  Genellikle kullanılan VİDAPTİN  dozu: 
 • VİDAPTİN’i sülfonilüre olarak adlandırılan  başka bir ilaçla birlikte kullanıyorsanız günde bir 
doz olarak sabahları 50 mg, ya da  
 •VİDAPTİN’i tek başına , metformin veya glitazon  isimli başka bir ilaçla birlikte, metformin ve 
bir sülfonilüre ya da insülin ile kombinasyon halinde  kullanıyorsanız sabah 50 mg ve akşam 50 
mg olmak üzere günde 100 mg  5 / 8 
  
• Orta derecede ya da şiddetli böbrek hastalığınız varsa veya diyaliz tedavisi alıyorsanız günde bir doz olmak üzere sabah 50 mg  VİDAPTİN’i her gün, doktorunuzun size kullanmanızı söylediği süre boyunca kullanmaya devam ediniz. Bu tedaviyi uzun bir süre d evam ettirmeniz gerekebilir. Doktorunuz tedavinin 
sizde istenen etkiyi sağlayıp sağlamadığını kontrol etmek üzere durumunuzu düzenli olarak izleyecektir.  
 Doktorunuz size söylemedikçe VİDAPTİN kullanmayı bırakmayınız.  
 İlacınızı zamanında almayı unutmayı nız.  
 VİDAPTİN’i ne kadar süreyle kullanacağınız konusunda sorularınız varsa, doktorunuza 
danışınız.   Uygulama yolu ve metodu:  
 
• VİDAPTİN  yalnızca ağızdan kullanım içindir . 
 
• Tabletleri bütün olarak, bir bardak su ile yutunuz. Tabletler çiğnenmemeli , ezilmemeli ve   
   bölünmemelidir . 
 • VİDAPTİN  aç ya da tok karnına alınabilir.  
 Değişik  yaş grupları:  
 Çocuklar  ve ergenlerde kullanım:  
 VİDAPTİN ’in çocuklarda ve ergenlerde (18 yaş ından küçüklerde ) kullanılmasıyla ilgili 
herhangi bir bilgi mevcut değildir. Bu nedenle VİDAPTİN’ in söz konusu hastalarda  
kullanılması önerilmemektedir . 
 Yaşlılarda kullanım:  
 VİDAPTİN , 65 ya ş ve üstü kişilerde  erişkinlerdeki  ile aynı dozda kullanılabilir. 
 Doktorunuz ayrı bir tavsiyede bulunmadıkça , bu talimatları takip ediniz.  
 Doktorunuz VİDAPTİN ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü VİDAPTİN  tedavisini durdurmak hastalığınızın daha  kötüye  gitmesine 
neden olabilir.  
 Özel  kullanım durumları  
Böbrek /Karaciğer yetmezliği:  
 Hafif derecede böbrek yetmezliği olan hastalarda doz ayarlaması gerekli değildir.  
 Orta ya da ileri derecede böbrek  yetmezliği ya da son dönem böbrek yetmezliği (ESRD) 
bulunan hemodiyaliz hastalarında önerilen VİDAPTİN  dozu, günde  bir defa  50 mg’dır.  
 6 / 8 
 Karaciğer yetmezliği olan hastalarda VİDAPTİN kullanılması önerilmez . 
 
Doktorunuz ayrı bir tavsiyede bulunmadıkça , bu talimatları takip ediniz.  
Eğer VİDAPTİN ’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuş unuz. 
 Kullanmanız gerekenden daha fazla VİDAPTİN kullandıysanız:  
 VİDAPTİN ’den kullanmanız gerekenden fazlasını kullanmışsanız , bir doktor veya eczacı  ile 
konuş unuz.
 Tıbbi müdahale gerekebilir. Bir doktora görünmeniz veya hastaneye gitmeniz 
gerekiyorsa, ilaç paketini yanınızda götürünüz.  
 VİDAPTİN’i kullanmayı unutursanız:  
 İlacınızı her gün aynı saatlerde, tercihen sabahları almanız önerilir . VİDAPTİN  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuzu, bir sonraki dozun alınma  saatine çok yakın bir saatte 
anımsarsanız, unuttuğunuz dozu almayınız.  
 Unutulan dozları dengelemek için  çift doz almayınız. 
 VİDAPTİN ile tedavi sonlandırıldığında oluşabilecek  etkiler  
 VİDAPTİN  tedavisini durdurmak hastalığınızın daha kötüye  gitmesine neden olabilir.   
 Doktorunuz tarafından belirtilmedikçe , tedaviyi durdurmayınız.  
 4. Olası yan etkiler nelerdir?  Tüm  ilaçlar  gibi VİDAPTİN’ in içeriğinde  bulunan maddelere duyarlı olan kişilerde yan etkiler 
olabilir.  
 Yan etkiler aşağıdaki  kategorilerde gösterildiği  şekilde  sıralanmıştır : 
 
Çok yaygın  : 10 hastanın 1’inden fazla görülebilir.  
Yaygın  : 10 hastanın birinden az fakat 100 hastanın birinden fazla görülebilir.  
Yaygın olmayan  : 100 hastanın birinden az fakat 1 .000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla görülebilir.  
Çok seyrek  : 10.000 hastanın birinden az görüleb ilir. 
Bilinmiyor  : Eldeki veriler ile belirlenemeyecek kadar az hastada görülebilir.  
 Aşağıdakilerden biri olursa, VİDAPTİN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 • Anjiyoödem  (seyrek)  olarak adlandırılan ciddi alerjik bir reaksiyona işaret eden, yüzde, dilde     
  ya da boğazda şişme, yutkunma zorluğu, solunum güçlüğü, aniden başlayan döküntü ya da   
  kurdeşen  
 • Karaciğer hastalığına (hepatit)  (bilinmiyor)  işaret eden, gözlerde ve/v eya deride sarı renk,   
  mide bulantısı, iştah kaybı ya da idrar renginde koyulaşma  7 / 8 
  
• Sırta yansıyabilen, bulantı ve kusma ile seyredebilen şiddetli ve inatçı üst karın ağrısı (olası     iltihaplı pankreas belirtisi) (seyrek)  
Bu çok ciddi yan etkilerin hepsi oldukça seyrek görülür.   Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.   VİDAPTİN kullanıldığında oluşabilecek yan etkiler:  
• Çok yaygın: boğaz ağrısı, burun akıntısı, ateş. • Yaygın: ciltte kaşıntı, döküntü, kaşıntılı deri iltihabı, titreme, baş ağrısı, sersemlik hali, kas       ağrısı, eklem ağrısı, kabızlık, ellerde, ayak bileklerinde veya ayaklarda şişme (ödem), aşırı  
   terleme, kusma, midede ve mide çevresinde ağrı (karın ağrısı), ishal, mide ekşimesi, bulantı     (kusacak gibi hissetme), bulanık görme, güçsüzlük, üst solunum yolu enfeksiyonu. • Yaygın olmayan: kilo artışı, üşüme, halsizlik, cinsel işlev bozukluğu, düşük kan şekeri, gaz,  
   kurdeşen, karaciğer testlerinde anormallik. • Seyrek: pankreas iltihabı  
 Ürün pazara sunulduktan sonra aşağıdaki yan etkiler bildirilmiştir:   Bilinmiyor ( Eldeki veriler ile sıklığı belirlenemiyor):  
 
• Derinin soyulmuş olduğu alanlar ve kabarcıklar  
 
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden bir deri hastalığı olan büllöz pemfigoid  
 
• Deri döküntüsü veya cilt yüzeyinin altında sivri, düz, kırmızı, yuvarlak lekelere veya 
morarmaya neden olabilen kan damarı iltihabı (vaskülit)  
 
• Hepatit (karaciğer iltihabı).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanma sı: 
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İ laç Yan Etki Bildirimi” ikonuna  tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında daha fazla bilgi edinilmesine katkı  sağlamış  olacaksınız.  
 5. VİDAPTİN’i n saklanması  
 VİDAPTİN ’i çocukların  göremeyeceği , erişemeyeceği  yerlerde ve ambalajında saklayınız . 
 VİDAPTİN’i 30°C altındaki oda sıcaklığında saklayınız. Nemden korumak için orijinal 
ambalajında saklayınız.  
 8 / 8 
 Son kullanma tarihi ile uyumlu olarak kullanınız. 
 Ambalajdaki son kullanma tarihinden sonra VİDAPTİN ’i kullanmayınız . 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Eğer ambalajın hasar görmüş olduğunu fark ederseniz VİDAPTİN’i kullanmayınız.  Ruhsat s ahibi:  
Ali Raif İlaç San. A.Ş.  
Kağıthane/İSTANBUL  
  Üreti m yeri:   
Ali Raif İlaç San. A.Ş.  
Başakşehir/İstanbul  
 
Bu kullanma talimat ı ……… tarihinde onaylanmıştır . 