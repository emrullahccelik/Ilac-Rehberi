KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOLONİK 4 mg / 5 ml i.v. infüzyonluk çözelti hazırlamak için konsantre
Steril
2. KALİTATİF VE KANTİTATİF BİLEŞİM
Etkin madde:
Her 1 ml konsantre çözelti 800 mcg zoledronik aside eşdeğer 853 mcg zoledronik asit
monohidrat içerir. Her bir 5 ml'lik konsantre çözelti flakonu 4 mg zoledronik aside
eşdeğer 4,264 mg zoledronik asit monohidrat içerir.
Yardımcı madde(ler):
Sodyum sitrat anhidröz 24 mg
Yardımcı maddeler için 6.1’e bakınız.
3. FARMASÖTİK FORM
İnfüzyon için konsantre çözelti.
6 ml’lik flakon içinde renksiz, berrak çözeltidir.
4. KLİNİK ÖZELLİKLER
4.1. Terapötik endikasyonlar
Radyolojik yöntemlerle litik lezyon gösterilmiş olan multiple myelomalı hastalarda ve
kemik metastazı olan ileri evre kanserli hastalarda iskeletle ilişkili komplikasyonların
(patolojik kırık, omurilik sıkışması, radyasyon tedavisi, kemiğe yönelik cerrahi
müdahale veya hiperkalsemi) önlenmesi ve maligniteye bağlı hiperkalsemi (albümine
göre-düzeltilmiş serum kalsiyumu olarak tanımlanır (cCa) >12,0 mg/dl [3,0 mmol/l])
tedavisinde kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Kemik tutulumu olan ileri evre kanserli hastalarda iskeletle ilişkili olayların önlenmesi
Erişkinler ve yaşlılar
Kemik tutulumu olan erişkin ve yaşlı ileri evre kanserli hastalarda iskeletle ilişkili
olayların önlenmesinde önerilen doz 3 ila 4 haftada bir 4 mg zoledronik asittir.
Aynı zamanda hastalara günde 500 mg oral kalsiyum ve 400 IU D vitamini takviyesi
yapılmalıdır.
1İskeletle ilişkili olayları önlemek üzere kemik metastazları olan hastaları tedavi etme
kararında tedavi etkisinin 2 - 3 ayda başladığı dikkate alınmalıdır.
Maligniteye bağlı hiperkalsemi tedavisi
Erişkinler ve yaşlılar
Hiperkalsemide (albumine göre düzeltilmiş serum kalsiyumu ≥12,0 mg/dl veya 3,0
mmol/l) erişkin ve yaşlı hastalarda tek doz 4 mg zoledronik asit kullanılması
önerilmektedir.
Uygulama şekli:
ZOLONİK hastalara sadece intravenöz bisfosfonatları uygulama konusunda deneyimli
sağlık uzmanları tarafından uygulanmalıdır.
100 ml’de seyreltilmiş ZOLONİK 4 mg konsantre infüzyon çözeltisi en az 15 dakika
süresince tekli intravenöz infüzyon olarak verilmelidir.
ZOLONİK, kalsiyum ya da Ringer Laktat çözeltisi gibi iki değerlikli katyon içeren
diğer infüzyon solüsyonları ile karıştırılmamalıdır ve diğer tüm ilaçlardan ayrı olarak
tek bir kerede, tek bir intravenöz solüsyon şeklinde uygulanmalıdır.
Hastaların ZOLONİK uygulamasından önce ve sonrasında yeteri kadar hidrate olması
sağlanmalıdır.
Düşük ZOLONİK dozlarının hazırlanma talimatı
30 ila 60 ml/dak KLkr olarak tanımlanan hafif ila orta derecede renal bozukluğu olan
hastalarda, maligniteye bağlı hiperkalsemisi olanlar haricinde azaltılmış ZOLONİK
dozajları önerilmektedir.
Azaltılmış dozlarda ZOLONİK konsantre çözelti hazırlamak üzere gereken hacimde
sıvı konsantreyi, aşağıdaki gibi enjektöre çekin:
4,4 ml 3,5 miligramlık doz için
4,1 ml 3,3 miligramlık doz için
3,8 ml 3,0 miligramlık doz için
Çekilen miktardaki sıvı konsantre, 100 ml, steril a/h %0,9 sodyum klorür solüsyonu
veya a/h %5 glukoz solüsyonu kullanılarak daha da seyreltilmelidir. Doz, 15 dakikadan
daha kısa sürmeyecek tek bir intravenöz infüzyon şeklinde verilmelidir.
ZOLONİK konsantre çözeltisi kalsiyum ya da laktatlı Ringer çözeltisi gibi iki değerlikli
katyon içeren diğer infüzyon çözeltileri ile karıştırılmamalıdır ve tek bir intravenöz
solüsyon şeklinde ayrı bir intravenöz hattan uygulanmalıdır.
2ZOLONİK uygulamasından önce ve sonra hastalarda iyi düzeyde hidrasyon
sağlanmalıdır.
Özel popülasyonlara ilişkin ek bilgiler:
Böbrek yetmezliği:
Maligniteye bağlı hiperkalsemi tedavisi:
Maligniteye bağlı hiperkalsemisi (HCM) ve şiddetli böbrek bozukluğu olan hastalarda
ZOLONİK tedavisi yalnızca, bu tedavinin riskleri ve faydaları değerlendirildikten sonra
düşünülmelidir. Serum kreatinin düzeyi >400 mikromol/litre veya >4,5 mg/dl olan
hastalar, klinik çalışmalara alınmamıştır. Serum kreatinin düzeyi < 400 µmol/l ya da <
4,5 mg/dl olan maligniteye bağlı hiperkalsemi tedavisi gören hastalarda doz ayarlaması
gerekli değildir (bkz. Bölüm 4.4).
Kemik tutulumu olan ileri evre kanserli hastalarda iskeletle ilişkili olayların önlenmesi:
Multiple miyeloması veya solid tümörlerin metastatik kemik lezyonları olan hastalarda
ZOLONİK tedavisine başlanırken, serum kreatinin düzeyleri ve kreatinin klirensi
(KL ) ölçülmelidir. Kreatinin klirensi, Cockfort-Gault formülü kullanılarak, serum
kl
kreatinin düzeylerinden hesaplanır. Tedaviye başlamadan önce, kreatinin klirensi <30
ml/dak olarak saptanan, ciddi böbrek bozukluğu olan hastalara ZOLONİK verilmesi
önerilmemektedir. Serum kreatinin düzeyi >265 mikromol/l veya >3,0 mg/dl olan
hastalar zoledronik asit ile yapılan klinik çalışmalara dahil edilmemiştir.
Kemik metastazları olan ve tedavinin başlatılmasından önce hafif-orta şiddette böbrek
bozukluğu (kreatinin klirensi 30-60 ml/dakika) olan hastalarda, aşağıdaki ZOLONİK
dozlarının kullanılması önerilir (bkz. Bölüm 4.4):
Başlangıçtaki kreatinin kleirensi (ml/dakika) Önerilen ZOLONİK dozu
>60 4,0 mg
50-60 3,5 mg*
40-49 3,3 mg*
30-39 3,0 mg*
*Dozlar, hedef EAA (Eğri altında kalan alan) değerinin 0,66 (mg∙saat/l) (kreatinin
klirensi 75 ml/dakika) olduğu öngörülerek hesaplanmıştır. Dozun böbrek bozukluğu
olan hastalarda azaltılmasıyla elde edilecek EAA değerinin kreatinin klirensi 75
ml/dakika olan hastalardakiyle aynı olması beklenmektedir.
Tedavinin başlangıcını takiben, böbrek fonksiyonu izlenmeli ve her ZOLONİK
dozundan önce serum kreatinin düzeyi ölçülmeli, eğer böbrek fonksiyonu kötüleşiyorsa,
tedavi durdurulmalıdır. Klinik çalışmalarda böbrek fonksiyonunun kötüleşmesi,
aşağıdaki şekilde tanımlanmıştır:
• Serum kreatinin düzeyi normal olan hastalar için (<1,4 mg/dl), ≥0,5 mg/dl yükselme
• Serum kreatinin düzeyi anormal olan hastalar için (>1,4 mg/dl), ≥1,0 mg/dl yükselme
Klinik çalışmalarda, kreatinin seviyesi başlangıç değerinin %10 limiti dahiline döndüğü
durumlarda ZOLONİK tekrar kullanılmıştır (bkz. Bölüm 4.4). ZOLONİK tedavisine,
tedavinin kesintiye uğramasından önceki dozla devam edilmelidir.
3Karaciğer yetmezliği:
Şiddetli karaciğer yetmezliği olan hastalardaki klinik veriler sınırlı olduğundan, bu hasta
popülasyonu için spesifik önerilerde bulunmak mümkün değildir.
Pediyatrik popülasyon:
ZOLONİK’in 1-17 yaş arası pediatik hastalardaki güvenlilik ve etkililiği
belirlenmemiştir.
Geriyatrik popülasyon:
Yaşlı hastalar için herhangi bir doz ayarlamasına gerek yoktur.
4.3. Kontrendikasyonlar
• ZOLONİK; zoledronik asite veya diğer bisfosfonatlara ya da yardımcı maddelerden
herhangi birine karşı klinik olarak anlamlı aşırı duyarlılığı olan hastalarda.
• Gebelik ve emzirme durumlarında (bkz. Bölüm 4.6) kontrendikedir.
4.4. Özel kullanım uyarıları ve önlemleri
Hastalar ZOLONİK uygulamasından önce yeterince hidrate olmaları açısından
değerlendirilmelidirler.
Kalp yetmezliği riski olan hastalarda aşırı hidrasyondan sakınılmalıdır.
ZOLONİK tedavisine başlandıktan sonra, albümine göre düzeltilmiş serum kalsiyum,
fosfat ve magnezyum düzeyleri, serum kreatinin gibi standart hiperkalsemi ile ilişkili
metabolik parametreler dikkatle izlenmelidir. Hipokalsemi, hipofosfatemi ya da
hipomagnezemi oluşursa, kısa vadeli destek tedavisi gerekli olabilir. Tedavi edilmemiş
hiperkalsemili hastalarda genellikle hafif derecede de olsa böbrek bozukluğu mevcut
bulunduğundan, böbrek fonksiyonunun dikkatle izlenmesi düşünülmelidir.
ZOLONİK’in etkin maddesi olan zoledronik asidi içeren osteoporoz ve kemiğin paget
hastalığının tedavisinde de kullanılan ilaçlar mevcuttur. ZOLONİK ile tedavi görmekte
olan bir hasta bu tür ilaçlarla veya diğer bifosfonat türevlerini içeren ilaçlarla eşzamanlı
tedavi görmemelidir, çünkü bu ajanların kombine etkileri bilinmemektedir.
Zoledronik asit ile yapılan klinik çalışmalarda gözlenmemiş olsa da, bisfosfonat alan
asetilsalisilik aside karşı duyarlı astmatik hastalarda bronkokonstriksiyon yaptığı
bildirilmiştir.
Böbrek yetmezliği:
Maligniteye bağlı hiperkalsemisi bulunan ve böbrek fonksiyonunda bozulma gösteren
hastalar, ZOLONİK ile tedaviye devam edilmesinin olası yararlarının, ortaya
çıkabilecek riskleri aşıp aşmadığı da göz önüne alınarak uygun bir şekilde
değerlendirilmelidir (bkz. Bölüm 4.2).
4Kemik metastazları olan hastalarda iskeletle ilişkili olayların önlenmesi amacıyla tedavi
kararı verilirken, tedavinin etkisinin 2-3 ayda başlayacağı düşünülmelidir.
Bisfosfonatların böbrek fonksiyon bozukluğu raporlarıyla ilişkisi vardır. Böbrek
fonksiyonunda kötüleşme potansiyelini arttırabilecek faktörler, dehidrasyon, önceden
mevcut böbrek yetmezliği, çoğul ZOLONİK uygulamaları veya diğer bisfosfonat
uygulamaları, nefrotoksik ilaç kullanımı ya da halen önerilmekte olandan daha kısa
süreli bir infüzyonun kullanılması gibi faktörlerdir. 4 miligramlık ZOLONİK dozunun
15 dakikadan daha kısa sürmeyen bir infüzyonla verilmesi risk azalması sağlarsa da,
böbrek fonksiyonu yine de kötüleşebilir. Başlangıç dozunda veya tek doz ZOLONİK
kullanımından sonra hastalarda, böbrek fonksiyonunda kötüleşme, böbrek
yetmezliğinde ilerleme ve diyaliz gereksinimi rapor edilmiştir. Serum kreatinin
düzeyleri, iskeletle ilişkili olayların önlenmesi amacıyla önerilen dozlarla kronik
ZOLONİK tedavisi uygulanan hastalarda da, daha seyrek olsa da yükselebilir.
Hastalardaki serum kreatinin düzeyleri, her ZOLONİK dozundan önce
değerlendirilmelidir. Hafif-orta şiddette böbrek yetmezliğiyle birlikte kemik
metastazları olan hastalarda tedaviye başlandığında, daha düşük ZOLONİK dozlarının
kullanılması önerilir. Tedavi sırasında böbrek fonksiyonları kötüye giden hastalarda
ZOLONİK tedavisi kesilmelidir. Ancak, serum kreatinin düzeyleri başlangıç değerinden
en fazla %10 yüksek olması durumunda tekrar başlanmalıdır (bkz. Bölüm 4.2).
Böbrek yetmezliği olan hastalarda, bu popülasyondaki klinik güvenlilik ve
farmakokinetik verilerin sınırlı olmasından ve zoledronik asit dahil, bisfosfonatlarla
tedavi edilen hastalarda böbrek fonksiyon bozukluğu riski olmasından dolayı,
ZOLONİK kullanımı önerilmez.
Klinik çalışmalarda şiddetli böbrek yetmezliği olan hastalar, tedavi başlangıcındaki
serum kreatinin düzeyleri, maligniteye bağlı hiperkalsemi vakalarında ≥400 µmol/l veya
≥4,5 mg/dl; kanser ve kemik metastazı olan hastalarda ≥265 µmol/l veya ≥3,0 mg/dl
olan hastalar olarak tanımlanmıştır. Farmakokinetik çalışmalarda ise şiddetli böbrek
fonksiyon bozukluğu olan hastalar başlangıçtaki kreatinin kleirensi <30 ml/dakika olan
hastalar olarak tanımlanmıştır (bkz. Bölüm 4.2).
Karaciğer yetmezliği:
Şiddetli karaciğer yetmezliği olan hastalardaki klinik veriler sınırlı olduğundan, bu hasta
popülasyonu için spesifik önerilerde bulunmak mümkün değildir.
Osteonekroz:
Çene osteonekrozu (ONJ):
Klinik çalışmalarda ve pazarlama sonrası koşullarda ZOLONİK kullanan hastalarda
yaygın olmayan sıklıkla çene osteonekrozu (ONJ) bildirilmiştir.
Acil tıbbi durumlar hariç olmak üzere, ağızda açık yumuşak doku lezyonları olan
hastalarda tedaviye başlamaktan ya da yeni bir tedavi kürü uygulamaktan
kaçınılmalıdır. Eşzamanlı risk faktörleri olan hastalarda bisfosfonatlarla tedavi
öncesinde uygun önleyici diş hekimliği tedbirlerini içeren bir diş muayenesi ve bireye
özgü fayda-risk değerlendirmesi önerilir.
5Bireysel ONJ gelişme riski değerlendirilirken aşağıdaki risk faktörleri dikkate
alınmalıdır:
• Bisfosfonatın potensi (yüksek potense sahip bileşikler için daha yüksek risk),
uygulama şekli (parenteral uygulama için daha yüksek risk) ve bisfosfonatın
kümülatif dozu
• Kanser, komorbiditeler (örn. anemi, koagülopatiler, enfeksiyon), sigara
• Eşzamanlı tedaviler: kemoterapi, anjiyogenez inhibitörleri (bkz. Bölüm 4.5), boyun
ve baş radyoterapisi, kortikosteroidler
• Diş hastalığı öyküsü, kötü oral hijyen, periodontal hastalık, invazif dental prosedürler
(örn. diş çekimleri) ve tam oturmayan protezler
Tüm hastalar ZOLONİK tedavisi sırasında yeterli düzeyde ağız hijyeni uygulamaya,
rutin diş muayenelerinden geçmeye ve diş sallanması, diş ağrısı veya şişmesi ya da
iyileşmeyen ağız yaraları ve akıntı gibi tüm oral semptomları derhal bildirmeye teşvik
edilmelidir. Tedavi süresince invazif dental prosedürler sadece dikkatli bir
değerlendirme sonrasında gerçekleştirilmelidir ve zoledronik asit uygulamasından kısa
süre öncesinde ve sonrasında kaçınılmalıdır. Bisfosfonat tedavisi esnasında, çene
osteonekrozu gelişen hastalarda, diş ameliyatları durumu kötüleştirebilir. Dental
uygulamalara gereksinim duyan hastalarda, bisfosfonat tedavisinin kesilmesinin çene
osteonekrozu riskini azaltıp azaltmadığına dair herhangi bir veri bulunmamaktadır.
ONJ gelişen hastalarda yönetim planı, tedaviden sorumlu hekim ve bir diş hekimi ya da
ONJ uzmanlığı olan ağız cerrahı arasında yakın işbirliği ile yapılmalıdır. Durum
düzelene ve mümkün olduğunda katkı yapan risk faktörleri hafifleyene kadar zoledronik
asit tedavisine geçici olarak ara verilmesi düşünülmelidir.
Diğer anatomik bölgelerde osteonekroz:
Çoğunlukla uzun süreli tedaviyle ilişkili olarak, bisfosfonat kullanımı ile dış kulak
yolunda osteonekroz vakaları bildirilmiştir. Dış kulak yolundaki osteonekroz için olası
risk faktörleri steroid kullanımı, kemoterapi ve/veya enfeksiyon ve travma gibi lokal
risk faktörlerini içermektedir. Kronik kulak enfeksiyonları dahil olmak üzere kulak
semptomları görülen bisfosfonat alan hastalarda, dış kulak yolunda osteonekroz olasılığı
düşünülmelidir.
Ek olarak, zoledronik asit ile tedavi edilen yetişkin kanser hastalarında ağırlıklı olmak
üzere, kalça ve femur da dahil olmak üzere diğer bölgelerin osteonekrozu ile ilgili
seyrek bildirimler de olmuştur.
Kas iskelet ağrıları:
Pazarlama sonrası deneyimde, ZOLONİK dahil bisfosfonat alan hastalarda şiddetli ve
bazen güçten düşürücü kemik, eklem ve/veya kas ağrısı bildirilmiştir (bkz. Bölüm 4.8);
ancak seyrek olarak raporlanmıştır. Semptomların başlamasına kadar geçen süre
tedaviye başladıktan sonra bir gün ile aylar arasında değişmiştir. Tedavi kesildikten
sonra hastaların çoğunda semptomlar ortadan kalkmıştır. Aynı ilaç ya da başka bir
bisfosfonat ile yeniden tedaviye başlandığında bir grupta semptomlar tekrarlamıştır.
Atipik femur kırıkları:
Başlıca osteoporoz için uzun vadeli tedavi gören hastalarda olmak üzere, bisfosfonat
tedavisi ile atipik subtrokanterik ve diyafizer femur kırıkları bildirilmiştir. Bu transvers
6ve kısa oblik kırıklar, femur boyunca küçük trokanterin altından suprakondiler
yükseltinin üzerine kadar herhangi bir yerde meydana gelebilir. Bu kırıklar minimum
travma sonrasında ya da travma yokluğunda meydana gelir ve bazı hastalar tam femur
kırığı ile başvurmadan haftalar ila aylar öncesinde, sıklıkla stress kırıklarının
görüntüleme özellikleri ile ilişkili kalça veya kasık ağrısı yaşayabilir. Kırıklar sıklıkla
bilateraldir; bu nedenle bisfosfonat ile tedavi edilen ve bir femur cisim kırığı gelişen
hastalarda kontralateral femur da incelenmelidir. Bu kırıkların yeterli düzeyde
iyileşmediği bildirilmiştir. Atipik femur kırığı olduğu şüphe edilen hastalarda, bireysel
fayda risk değerlendirmesi temelinde hasta değerlendirilene kadar, bisfosfonat
tedavisinin bırakılması düşünülmelidir.
ZOLONİK tedavisi sırasında hastalara herhangi bir kalça, uyluk veya kasık ağrısını
doktorlarına bildirmeleri tavsiye edilmeli ve bu tip semptomlarla başvuran hastalar tam
olmayan femur kırığı açısından değerlendirilmelidir.
Hipokalsemi:
Zoledronik asit ile tedavi edilen hastalarda hospitalizasyona gerek duyulacak derecede
hipokalsemi bildirilmiştir. Şiddetli hipokalsemi vakalarına sekonder olarak kardiyak
aritmi ve nörolojik advers olaylar (konvülsiyon, tetani ve hipoestezi) bildirilmiştir.
Hastaneye yatırılmayı gerektiren şiddetli hipokalsemi vakaları bildirilmiştir. Bazı
durumlarda, hipokalsemi yaşamı tehdit edebilir. ZOLONİK, hipokalsemiye yol açan
diğer ilaçlarla birlikte uygulanırken dikkatli olunmalıdır; çünkü bu ilaçlar sinerjistik bir
etkiyle şiddetli hipokalsemiye yol açabilir (bkz. Bölüm 8). ZOLONİK başlanmadan
önce serum kalsiyum düzeyi ölçülmeli ve hipokalsemi düzeltilmelidir. Hastalar yeterli
şekilde kalsiyum ve D vitamini ile takviye edilmelidir.
Sodyum içeriği:
Bu tıbbi ürün her 5 mililitresinde 1 mmol (23 mg)'dan daha az sodyum ihtiva eder; bu
dozda sodyuma bağlı herhangi bir yan etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Dikkate alınması gereken, öngörülen etkileşimler:
ZOLONİK gibi bisfosfonatlar aminoglikozidler, kalsitonin veya loop diüretikleri ile
birlikte uygulandıklarında, bu ilaçların da additif etkisinin olabileceği ve bunun
sonucunda gerekenden daha uzun süre daha düşük serum kalsiyum düzeyi oluşabileceği
göz önüne alınarak dikkatli olunması önerilir (bkz. Bölüm 4.4). Zoledronik asit plazma
proteinlerine kayda değer düzeyde bağlanmaz ve in vitro koşullarda P450 enzimlerini
inhibe etmez (bkz. Bölüm 5.2) fakat resmi klinik etkileşim çalışmaları
gerçekleştirilmemiştir.
Diğer nefrotoksik ilaçlarla birlikte kullanıldığında da dikkatli olunmalıdır. Tedavi
sırasında hipomagnezemi gelişme olasılığına dikkat gösterilmelidir.
Multipl miyelom hastalarında ZOLONİK, talidomid ile kombinasyon halinde
kullanıldığında böbrek fonksiyon bozukluğu riski artabilir.
Anti-anjiyojenik tıbbi ürünlerle eşzamanlı tedavi gören hastalarda ONJ insidansında bir
artış gözlenmiş olduğundan, ZOLONİK bu tıbbi ürünler ile birlikte uygulanırken
dikkatli olunması önerilmektedir.
7Dikkate alınması gereken gözlenmiş etkileşimler
ZOLONİK, antianjiogenik ilaçlarla eşzamanlı olarak tedavi edilen hastalarda çene
osteonekrozu vakalarında artış gözlendiğinden, bu ilaçlarla eşzamanlı olarak
uygulandığında dikkat gösterilmelidir.
Etkileşimlerin yokluğu:
Klinik çalışmalarda zoledronik asit yaygın olarak kullanılan antikanser ajanları,
diüretikler, antibiyotikler ve analjeziklerle eşzamanlı olarak uygulanmış ve klinik
açıdan belirgin etkileşimler meydana gelmemiştir.
Multiple miyelomlu hastalarda zoledronik asit, talidomid ile birlikte kullanıldığında
böbrek yetmezliği riski artabilir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyonra ilişkin herhangi bir klinik etkileşim çalışması yürütülmemiştir.
Böbrek yetmezliği:
Böbrek yetmezliği olan hastalara ilişkin herhangi bir klinik etkileşim çalışması
yürütülmemiştir.
Karaciğer yetmezliği:
Karaciğer yetmezliği olan hastalara ilişkin herhangi bir klinik etkileşim çalışması
yürütülmemiştir.
4.6. Gebelik ve Laktasyon
Genel tavsiye
Gebelik kategorisi: D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların, ZOLONİK tedavisi sırasında etkili bir
doğum kontrol yöntemi uygulamaları gerekmektedir. ZOLONİK, gebelik sırasında
kullanılmamalıdır.
Gebelik dönemi
Zoledronik asitin gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
ZOLONİK, gerekli olmadıkça gebelik döneminde kullanılmamalıdır.
Laktasyon dönemi
Zoledronik asidin anne sütüne geçip geçmediği bilinmemektedir. ZOLONİK emziren
kadınlarda kontrendikedir.
8Üreme yeteneği/Fertilite
Zoledronik asit sıçanlarda parental ve Fl neslinin fertilitesi üzerindeki potansiyel advers
etkiler açısından değerlendirilmiştir. Bu, bileşiğin iskelet kalsiyum metabolizmasını
inhibe etmesi sonucu doğum dönemi hipokalsemi ile ilişkili olduğu kabul edilen aşırı
farmakolojik etkiler, bir bisfosfonat sınıfı etkisi olan distosi görülmüş ve çalışmanın
erken sonlandırılması ile sonuçlanmıştır. Bu nedenle bu bulgular zoledronik asidin
insanlarda fertilite üzerindeki kesin etkisini belirlemek açısından yetersizdir.
4.7. Araç ve makine kullanımı üzerindeki etkiler
Baş dönmesi ve uyku hali gibi yan etkilerin araç ve makine kullanma yeteneği üzerine
etkileri olabilir. ZOLONİK kullanımı esnasında araç ve makine kullanırken dikkatli
olunmalıdır.
4.8. İstenmeyen etkiler
Güvenlilik profilinin özeti :
ZOLONİK uygulamasını takiben üç gün içinde yaygın olarak, kemik ağrısı, ateş,
yorgunluk, eklem ağrısı, kas ağrısı ve titremeler ve eklemlerde şişliğin ardından ağrı
içeren semptomlarla seyreden bir akut faz reaksiyonu bildirilmiştir; bu semptomlar
genellikle birkaç gün içerisinde düzelir (bkz. Seçili advers reaksiyonun tanımı alt
bölümü).
Onaylanmış endikasyonlarında Zoledronik asit ile belirlenen önemli riskler şunlardır:
Renal fonksiyon bozukluğu, çene osteonekrozu, akut faz reaksiyonu hipokalsemi, oküler
advers olaylar, atrial fibrilasyon ve anafilaktik reaksiyon, interstisyel akciğer hastalığı.
Bu advers reaksiyonların her biri için sıklıklar aşağıda sunulmaktadır.
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <
1/100); seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki
verilerden hareketle tahmin edilemiyor).
Kan ve lenf sistemi hastalıkları
Yaygın: Anemi
Yaygın olmayan: Trombositopeni, lökopeni
Seyrek: Pansitopeni
Bağışıklık sistemi hastalıkları
Yaygın olmayan: Aşırı duyarlılık reaksiyonu
Seyrek: Anjiyoödem
Psikiyatrik hastalıkları
Yaygın olmayan: Anksiyete, uyku bozukluğu
Seyrek: Konfüzyon durumu
9Sinir sistemi hastalıkları
Yaygın: Baş ağrısı, parestezi
Yaygın olmayan: Baş dönmesi, parestezi, disguzi, hipoestezi, hiperestezi, tremor, uyku
hali
Çok seyrek: Konvülsiyon, hipoestezi ve tetani (hipokalsemiye sekonder).
Göz hastalıkları
Yaygın: Konjonktivit
Yaygın olmayan: Bulanık görme, göz akı iltihabı, orbital inflamasyon
Seyrek: Üveit
Çok seyrek: Episklerit
Kardiyak hastalıklar
Yaygın olmayan: Hipertansiyon, hipotansiyon, atriyal fibrilasyon, dolaşım sisteminde
çöküş veya senkopa yol açan hipotansiyon
Seyrek: Bradikardi, kardiyak aritmi (hipokalsemiye sekonder)
Solunum, göğüs hastalıkları ve mediastinal hastalıkları
Yaygın olmayan: Dispne, öksürük, bronkokonstriksiyon
Seyrek: İnterstisyel akciğer hastalığı
Gastrointestinal hastalıklar
Yaygın: Bulantı, kusma, iştah azalması
Yaygın olmayan: Diyare, konstipasyon, karın ağrısı, dispepsi, stomatit, ağız kuruluğu
Deri ve derialtı doku hastalıkları
Yaygın olmayan: Kaşıntı, döküntü (eritematöz ve maküler döküntüler dahil), terleme
artışı
Kas-iskelet bozuklukları, bağ doku ve kemik hastalıkları
Yaygın: Kemik ağrısı, miyalji, artralji, genel vücut ağrısı
Yaygın olmayan: Çene osteonekrozu, kas spazmları
Seyrek: Atipik subtrokanterik ve diyafizer femur kırıkları (bisfosfonat sınıfı advers
reaksiyonu)
Çok seyrek: Dış kulak yolunda ve kalça ve femur da dahil olmak üzere diğer anatomik
bölgelerde osteonekroz (bisfosfonat sınıfı advers reaksiyonu)
Böbrek ve idrar yolu hastalıkları
Yaygın: Böbrek bozukluğu
Yaygın olmayan: Akut böbrek yetmezliği, hematüri, proteinüri
Seyrek: Kazanılmış Fanconi sendromu
Genel bozukluklar ve uygulama bölgesine ilişkin hastalıklar
Yaygın: Ateş, grip benzeri sendrom (yorgunluk, rigor, keyifsizlik ve ateş basması dahil)
Yaygın olmayan: Asteni, periferik ödem, enjeksiyon bölgesi reaksiyonları (ağrı,
iritasyon, şişme, sertleşme dahil), göğüs ağrısı, kilo artışı, anafilaktik reaksiyon/şok,
ürtiker
10Seyrek: Akut faz reaksiyonunun artrit ve eklemlerde şişlik semptomları.
Araştırmalar
Çok yaygın: Hipofosfatemi
Yaygın: Kan kreatinini ve kan üresinde artış, hipokalsemi
Yaygın olmayan: Hipomagnezemi, hipokalemi
Seyrek: Hiperkalemi, hipernatremi
Seçilmiş istenmeyen etkilerin tanımları:
Renal fonksiyon bozukluğu:
Zoledronik asit renal fonksiyon bozukluğu raporları ile ilişkilendirilmiştir. Kemiği tutan
ilerlemiş maligniteleri olan hastalarda iskeletle ilişkili olayların önlenmesi için
zoledronik asit kayıt çalışmalarından elde edilen güvenlilik verilerinde yapılan
birleştirilmiş bir analizde, zoledronik asit ile ilişkili olduğundan şüphe edilen renal
fonksiyon bozukluğu advers olaylarının sıklığı (advers reaksiyonlar) şu şekildedir:
multipl miyelom (%3,2), prostat kanseri (%3,1), meme kanseri (%4,3), akciğer ve diğer
solid tümörler (%3,2). Renal fonksiyonda bozulma potansiyelini artırabilecek faktörler
dehidratasyon, önceden mevcut olan renal bozukluk, çok sayıda zoledronik asit veya
diğer bisfosfonat siklusunun yanı sıra eşzamanlı nefrotoksik tıbbi ürünlerin kullanılması
veya halihazırda önerilenden daha kısa bir infüzyon süresinin kullanılmasını içerir.
Hastalarda ilk veya tekli zoledronik asit dozundan sonra renal bozukluk, renal
yetmezliğe ilerleyiş ve diyaliz bildirilmiştir (bkz. Bölüm 4.4, 4.5).
Çene osteonekrozu:
Özellikle kanseri bulunan ve zoledronik asit de dahil olmak üzere bisfosfonatlarla tedavi
edilen hastalarda, osteonekroz vakaları (çene) bildirilmiştir (bkz. Bölüm 4.4). Hastaların
çoğu aynı zamanda kemoterapi ve kortikosteroidler almaktaydı ve osteomiyelit dahil
lokal enfeksiyon belirtileri vardı. Raporların büyük kısmı diş çekimi ya da diğer dental
cerrahiler gerçekleştirilmiş kanser hastaları ile ilgidir.
Atriyal fibrilasyon:
Postmenopozal osteoporoz (PMO) tedavisinde yılda 5 mg zoledronik asidin etkililik ve
güvenliliğinin plaseboya karşı değerlendirildiği 3 yıl süren, randomize, çift-kör kontollü
bir çalışmada atriyal fibrilasyonun tüm insidansı 5 mg zoledronik asit ve plasebo alan
hastalarda sırasıyla %2,5 (3862 hastanın 96'sında) ve %l,9 (3852 hastanın 75'inde)
olarak tespit edilmiştir. Atriyal fibrilasyon ciddi advers etkilerinin oranı 5 mg
zoledronik asit ve plasebo alanlarda, sırasıyla %1,3 (3862 hastanın 5l'inde) ve %0,6
(3852 hastanın 22'sinde)'dır. Bu çalışmada gözlemlenen dengesizlik, kanser hastalarında
her 3-4 haftada bir 4 mg zoledronik asit ile yapılanlar da dahil olmak üzere zoledronik
asit ile yapılan diğer çalışmalarda gözlemlenmemiştir. Bu tek bir kere yapılan klinik
çalışmada atriyal fibrilasyonun insidansında görülen artışın arkasındaki mekanizma
bilinmemektedir.
Akut faz reaksiyonu:
Bu advers ilaç reaksiyonu; ateş, kas ağrısı, baş ağrısı, ekstremitelerde ağrı, bulantı,
kusma, diyare ve eklem ağrısını içeren semptomlar grubundan oluşur. Başlangıç zamanı
zoledronik asit infüzyonu sonrası ≤3 gündür ve reaksiyon aynı zamanda "grip benzeri"
veya "doz sonrası" semptomlar terimleri kullanılarak da tanımlanır.
11Atipik femur kırıkları:
Pazarlama sonrası deneyimlerde şu reaksiyonlar bildirilmiştir (seyrek sıklıkta): atipik
subtrokanterik ve diyafizer femur kırıkları (bisfosfanatların sınıf etkisi).
Hipokalsemiye bağlı advers reaksiyonlar:
Hipokalsemi zoledronik asitin onaylı endikasyonlarında kullanımında önemli bir risk
olarak tanımlanmıştır. Klinik çalışma ve pazarlama sonrası vakalarda zoledronik asit
tedavisiyle hipokalsemi ve sekonder olarak kardiyak aritmi gelişimi gözlenmiştir.
Ayrıca, bu olaylarda hipokalsemi ve sekonder nörolojik advers olaylar (konvülsiyon,
tetani ve hipoestezi) arasında bir ilişki olduğuna dair kanıt bulunmaktadır (bkz. Bölüm
4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr ; e- posta: tufam@titck.gov.tr; tel: 0 800 314 00 08; faks: 0 312 218
35 99)
4.9. Doz aşımı ve tedavisi
Zoledronik asidin akut doz aşımıyla ilgili klinik deneyim sınırlıdır. Zoledronik asidin 48
mg'ına kadar doz uygulama hatası bildirilmiştir. Böbrek fonksiyon bozukluğu (böbrek
yetmezliği dahil) ve serum elektolit (kalsiyum, fosfor ve magnezyum dahil
anormallikleri gözlenmiş olduğundan, önerilenden daha yüksek doz uygulanmış olan
hastalar (bkz. Bölüm 4.2) dikkatle izlenmelidirler. Hipokalsemi gözlendiği takdirde,
klinik endikasyona uygun olarak kalsiyum glukonat infüzyonları uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kemik hastalığının tedavisi için kullanılan ilaçlar, bisfosfonatlar
ATC kodu: M05 BA08
Zoledronik asit, bisfosfonatlar sınıfına dahildir ve temelde kemik üzerinde etki gösterir.
Osteoklastik kemik rezorpsiyonu inhibitörüdür.
Bisfosfonatların kemiğe selektif etkisi mineralize kemiğe yüksek afinitelerine dayanır,
ancak osteoklastik aktivitenin inhibisyonunu sağlayan esas moleküler mekanizma halen
açık değildir. Uzun süreli hayvan çalışmalarında zoledronik asit kemik rezorbsiyonunu,
kemiğin formasyon, mineralizasyon veya mekanik özelliklerini olumsuz bir şekilde
etkilemeksizin inhibe ettiği gösterilmiştir.
Kemik rezorpsiyonunun çok güçlü bir inhibitörü olmasının yanı sıra, zoledronik asit,
metastatik kemik hastalığının tedavisinde genel etkinliğini oluşturan çeşitli anti-tümör
özelliklerine de sahiptir. Preklinik çalışmalarda şu özellikler ortaya konmuştur:
12• In vivo: osteoklastik kemik rezorpsiyonunun inhibisyonu kemik iliğindeki
mikroortamı tümör büyümesine daha az uygun hale getirir. Anti-anjiyojenik
aktivite ve analjezik aktivite
• In vitro: osteoblast proliferasyonunun inhibisyonu, tümör hücreleri üzerinde
direkt sitostatik ve pro-apoptotik aktivite, diğer anti-kanser ilaçlarıyla sinerjistik
sitostatik etki ve anti-adezyon/invazyon aktivitesi.
Kemik tutulumu olan ileri evre kanserli hastalarda iskeletle ilişkili olayların
önlenmesinde klinik çalışma sonuçları:
Prostat kanseri hastalarında zoledronik asit, İskeletle İlişkili Olaylar açısından
(zoledronik asit 4 mg alan 214 erkeğe karşı plasebo alan 208 erkek ile)
karşılaştırılmıştır. Tedavinin ilk 15 ayından sonra, 186 hasta 9 ay daha devam ederek 24
aylık çift kör tedavinin toplam süresini tamamlamıştır. En az bir İskeletle İlişkili Olay
yaşayan hastaların oranı (zoledronik asit ile %38'e karşı, plasebo ile %49, p=0,028), ilk
İskeletle İlişkili Olaya kadar geçen medyan süre (plasebo için 321 güne karşı zoledronik
asit 4 mg için 488, p=0,009) ve hasta başına düşen iskelet morbidite oranının yıllık
sıklığı açısından (zoledronik asit 4 mg için 0,77, plasebo için 1,47, P=0,005) zoledronik
asit 4 mg, plasebo karşısında anlamlı bir avantaj sağlamıştır. Zoledronik asit grubunda
plaseboya oranla iskelet ile ilişkili olaylarda, çoklu olay analizlerinde %36 risk azalması
gösterilmiştir (p=0,002). Ağrı skorları başlangıçta ve çalışma süresince periyodik olarak
ölçülmüş, zoledronik asit alan hastalarda plasebo grubundakilere göre daha az ağrı artışı
kaydedilmiş ve farklar 3, 9, 2l ve 24. aylarda anlamlı seviyeye ulaşmıştır. Patolojik kırık
yakınması zoledronik asit hastalarında daha az sayıda ortaya çıkmıştır. Blastik lezyonları
olan hastalarda tedavi etkileri daha az belirgin olmuştur.
NSCLC (küçük hücreli olmayan akciğer kanseri) bulunan 134 ve diğer solid tümörleri
olan 123 hastanın zoledronik asit ile NSCLC bulunan 130 ve diğer solid tümörleri olan
120 hastanın plasebo ile tedavi edildiği ikinci bir çalışmada, zoledronik asit iskelet ile
ilişkili olayların sayısını azaltmış ve kemiği de içeren diğer solid tümörleri olan ve daha
önceki medyan olarak yaşam süreleri sadece 6 ay olan hasta popülasyonunda İskeletle
İlişkili Olayların sayısını azaltmış ve bir İskeletle İlişkili Olaya kadar olan medyan
süresi 2 ay uzatmıstır. Tedavinin ilk 9 ayından sonra, 101 hasta 12 ay uzatılmış
çalışmaya girmiş ve 26'sı çalışmanın 21 ayını tamamlamıştır.
Zoledronik asit 4 mg, iskelet ile ilişkili olayları olan hasta oranını (zoledronik asit 4 mg
için %39, plasebo için %48, p=0,039), ilk İskeletle İlişkili Olaya kadar geçen medyan
süreyi (zoledronik asit 4 mg için 236 gün, plasebo için 155 gün, p=0,009) ve hasta
başına düşen iskelet morbidite oranının yıllık sıklığı azalmıştır (zoledronik asit 4 mg
için 1,74, plasebo için 2,71, p=0,012). Plasebo ile karşılaştırılan zoledronik asit
grubundaki iskelet ile ilişkili olaylarda, çoklu olay analizleri ile %30,7 risk azalması
gösterilmiştir (p=0,003). Küçük hücreli olmayan akciğer kanseri hastalarındaki tedavi
etkisi, diğer solid tümörleri olan hastalardakinden daha az görünmektedir.
En az 1 kemik lezyonu olan multipl miyelom ya da meme kanserli 1222 hasta
zoledronik asit 4 mg ile pamidronat 90 mg'ı karşılaştıran bir Faz III randomize, çift-kör
çalışmada, (564 zoledronik asit 4 mg, 558 pamidronat 90 mg), her 3 ila 4 haftada 4 mg
13zoledronik asit ile ya da 90 mg pamidronat ile tedavi edilmiştir. 606 hasta 12 ay süren,
çift-kör uzatılmış faza alınmıştır. Toplam tedavi 24 ay sürmüştür. Sonuçlar, zoledronik
asit 4 mg'ın iskelete bağlı olaylardan korunmada 90 mg pamidronat ile karşılaştırılabilir
etkinlik gösterdiği saptanmıştır. Çoklu olay analizleri ile zoledronik asit 4 mg ile tedavi
edilen hastalarda %l6'lık anlamlı bir risk azalması (p=0,030) olduğu gösterilmiştir.
Kemik metastazları ya da osteolitik lezyonları olan hastalarla gerçekleştirilen klinik
çalışmalarda, tüm tedavi grupları arasındaki (zoledronik asit 4 mg, ve pamidronat 90 mg
ve plasebo) genel güvenilirlik profili, tip ve şiddet açısından benzer olmuştur.
Zoledronik asit aynı zamanda toplam İskeletle İlişkili Olayların sayısının (hiperkalsemi
hariç ve daha önce geçirilmiş kırık açısından düzeltilmiş) toplam risk dönemine
bölünmesiyle elde edilen İskeletle İlişkili Olayların oranının etkisini belirlemek için,
meme kanserine bağlı kemik metastazları olan 228 hasta ile çift-kör, randomize, plasebo
kontrollü bir çalışmada değerlendirilmiştir. Hastalar 1 yıl süreyle 4 haftada bir 4 mg
zoledronik asit ya da plasebo almak üzere eşit olarak zoledronik asit ve plasebo
gruplarına bölünmüştür. Bir yıldaki İskeletle İlişkili Olayların oranı 0,6l olmuş, bu
durum zoledronik asit ile tedavinin plaseboya kıyasla İskeletle İlişkili Olayların oluşum
oranını %39 düşürdüğünü göstermiştir (p=0,027). En az bir İskeletle İlişkili Olay
bulunan (hiperkalsemi hariç) hastaların oranı zoledronik asit ile tedavi edilen grupta
%29,8 olurken, plasebo grubunda %49,6 olmuştur (p=0,003). Çalışmanın sonunda,
zoledronik asit ile tedavi edilen kolda ilk İskeletle İlişkili Olayın başlamasına kadar
geçen ortalama süreye ulaşılamamış ve plaseboya kıyasla anlamlı olarak daha uzun
bulunmuştur (p=0,007). Zoledronik asit, plaseboya kıyasla bir çoklu olay analizinde
(risk oranı=0,59, p=0,019) İskeletle İlişkili Olayların riskini %4l oranında azaltmıştır.
Zoledronik asit ile tedavi edilen grupta başlangıca göre ağrı skorlarındaki azalma (Kısa
Ağrı Envanterine göre) çalışmanın 4. haftasında başlayarak daha sonraki her zaman
noktasında devam etmiş, plasebo grubundaki ağrı skoru ise başlangıca göre değişmeden
kalmış ya da artmıştır. Zoledronik asit, analjezik skorundaki kötüleşmeyi plaseboya
göre daha fazla inhibe etmiştir. Ayrıca, zoledronik asit ile tedavi edilen hastaların
%71,8'inin son gözlemde ECOG performans skorunun düzeldiği ya da değişmediği
görülürken, plasebo hastalarında bu oran % 63,1 olmuştur.
Maligniteye bağlı hiperkalsemi tedavisinde klinik çalışma sonuçları:
Maligniteye bağlı hiperkalsemideki klinik çalışmalarda zoledronik asidin etkisinin
serum kalsiyumu ve idrarda kalsiyum atılımında azalma ile karakterize olduğu
gösterilmiştir.
Zoledronik asidin etkilerinin pamidronat 90 mg ile karşılatırmalı değerlendirilmesi
amacı ile maligniteye bağlı hiperkalsemisi olan hastalarda yapılan iki temel çok
merkezli çalışmanın sonuçları, önceden planlanmış bir analizle birleştirilmiştir.
Sonuçlar zoledronik asit 4 mg ve 8 mg’ın, 7. günde ve 10. günde tam yanıt verenlerin
oranı açısından pamidronat 90 mg'dan istatistiksel açıdan üstün olduğunu göstermiştir.
Düzeltilmiş serum kalsiyumunun normalizasyonu zoledronik asit 8 mg ile 4. günde ve
zoledronik asit 4 mg ve 8 mg ile 7.günde olmak üzere daha hızlı bulunmuştur.
Normokalsemiye kadar geçen medyan süre 4 gündür. 10. günde yanıt oranı pamidronat
90 mg ile %70 iken zoledronik asit tedavi grubunda %87-88'dir. Nükse (albümin-
düzeltilmiş serum kalsiyumunun ≥2,9 mmol/l'ye tekrar yükselmesi) kadar geçen
medyan süre, zoledronik asit ile tedavi gören hastalarda 30 ila 40 gün iken pamidronat
1490 mg tedavisi alanlarda 17 gün olmuştur. Sonuçlar, nükse kadar geçen sürede her iki
zoledronik asit dozunun da istatistiksel olarak pamidronat 90 mg'dan üstün olduğunu
göstermiştir. İki zoledronik asit dozu arasında istatistiksel anlamlı fark yoktur.
Maligniteye bağlı hiperkalsemi bulunan hastalarla gerçekleştirilen klinik çalışmalarda,
üç tedavi grubu arasındaki (zoledronik asit 4 mg ve 8 mg ve pamidronat 90 mg) genel
güvenilirlik profili, tip ve şiddet açısından benzer olmuştur.
5.2. Farmakokinetik özellikler
Genel özellikler
Zoledronik asit monohidrat, beyaz, kristal, kokusuz bir tozdur. 0,1 M sodyum hidroksitte
çözünür; suda ve 0,1 M hidroklorik asitte az çözünür; etanol ve metanolde hemen hemen
hiç çözünmez.
Zoledronik asidin farmakokinetik parametrelerindeki hastalar arası değişkenlik, diğer
bisfosfonatlarda olduğu gibi yüksek olmuştur.
Emilim:
Kemik metastazı olan 64 hastada, 2,4,8 ve 16 mg zoledronik asidin tek ve çoklu dozda
5- ve l5- dakikalık infüzyonları, aşağıdaki farmakokinetik verilerin ortaya konmasını
sağlamıştır.
Zoledronik asit infüzyonuna başladıktan sonra, ilacın plazma konsantrasyonları hızla
artmış, infüzyon periyodunun sonunda doruk düzeyine ulaşmış, ardından 4 saat sonra
doruk düzeyinin <%10'una ve 24 saat sonra da <%1'ine inecek şekilde hızlı bir azalma
göstermiştir. Daha sonra, 28. günde ikinci ilaç infüzyonu uygulanıncaya kadar doruk
düzeyinin %0,l'ini aşmayacak şekilde oldukça düşük bir konsantrasyonda uzun bir süre
seyretmiştir.
Dağılım:
Bir in vitro çalışmada, Zoledronik asit, insan kanının hücresel bileşenlerine karşı düşük
afinite göstermiştir; 30 ng/mL ila 5000 ng/mL konsantrasyon aralığında ortalama kan-
plazma konsantrasyon oranı 0,59’dur. Plazma proteinine bağlanma düzeyi düşüktür;
bağlanmamış fraksiyon 2 ng/mL zoledronik asit düzeyinde %60 ila 2000 ng/mL’de %77
aralığında değişir.
Biyotransformasyon:
Zoledronik asit metabolize, olmaz ve değişmeden böbrekten atılır. İlk 24 saatte,
uygulanan dozun %39 ± l6'sı idrarda bulunur, kalanı ise başlıca kemik dokuya bağlanır.
Kemik dokusundan çok yavaş bir şekilde sistemik dolaşıma geçer ve böbrekten atılır.
Toplam vücut klirensi 5,04 ± 2,5 litre/saattir, dozdan bağımsızdır. Zoledronik asit insan
P450 enzimini in vitro inhibe etmez.
Eliminasyon:
İntravenöz uygulanan zoledronik asit tifazik bir işlem ile elimine edilir: t 0,24 ve t
1/2α 1/2β
l,87 saatlik yarılanma ömürleri ile, sistemik dolaşımdan hızlı bifazik kaybolma ve bunu
izleyen t 146 saatlik terminal eliminasyon yarılanma ömrü ile uzun eliminasyon
1/2γ
evresi gözlenmiştir. Her 28 günde bir verilen ilacın tekrarlanan dozlarından sonra ilaç
birikimi olmamıştır.
15Doğrusallık/doğrusal olmayan durum:
Zoledronik asidin farmakokinetiğinin doza bağlı olmadığı saptanmıştır. Infüzyon
süresinin 5 dakikadan l5 dakikaya çıkarılması, infüzyon sonunda zoledronik asit
konsantrasyonunda %30 azalmaya sebep olur, ancak plazma konsantrasyonu-zaman
eğrisi altında kalan alanı etkilemez.
Hastalardaki karakteristik özellikler
Böbrek yetmezliği:
Zoledronik asitin renal klirensi, kreatinin klirensiyle anlamlı ve olumlu yönde bir ilişki
göstermiştir. Renal klirens kreatinin klirensinin %75 ± 33'ünü temsil etmiş ve çalışılan
64 kanser hastasında ortalama 84 ± 29 ml/dak (sınırlar 22 ila 143 ml/dak) olmuştur.
Popülasyon analizi, kreatinin klirensi 50 ml/dak (orta düzeyde böbrek yetmezliği) olan
bir hasta için öngörülen zoledronik asit klirensi, 84 ml/dak'lık bir kreatinin klirensi
gösteren hastanın %72'si olacaktır. Şiddetli böbrek yetmezliği olan hastalarla (kreatinin
klirensi <30 ml/dak) ilgili olarak oldukça sınırlı farmakokinetik veri vardır. Şiddetli
böbrek yetmezliği olan hastalarda zoledronik asit kullanımı önerilmez.
Hiperkalsemi ya da karaciğer yetmezliği:
Hiperkalsemisi olan hastalarda ya da karaciğer yetmezliği olan hastalarda zoledronik
asidin farmakokinetik verileri mevcut değildir. Zoledronik asit, insan P450 enzimlerini
in vitro inhibe etmez, biyotransformasyon göstermez ve hayvan çalışmalarında
uygulanan dozun %3'ünden azı feçeste bulunur ki bu zoledronik asit farmakokinetiğinde
karaciğer fonksiyonunun önemli bir rolü olmadığını gösterir.
Cinsiyet yaş ve ırkın etkisi:
Kemik metastazlarının olduğu kanser hastalarında gerçekleştirilen üç farmakokinetik
çalışmada, cinsiyet, ırk, yaş (aralık 38 - 84) ve vücut ağırlığının zoledronik asit toplam
klirensi üzerinde herhangi bir etki yaptığı gösterilmemiştir.
Pedivatrik popülasyon:
Pediyatrik popülasyonlarda limitli farmakokinetik veri mevcuttur.
5.3. Klinik öncesi güvenlilik verileri:
Akut toksisite
Ölümcül olmayan en yüksek tek intavenöz doz farelerde 10 mg/kg vücut ağırlığı,
sıçanlarda 0,6 mg/kg olmuştur.
Subkronik ve kronik toksisite
Zoledronik asit sıçanlara subkutan, köpeklere intravenöz olarak 4 hafta boyunca günde
0,02 mg/kg’a kadar dozlarda uygulandığında iyi tolere edilmiştir. Sıçanlara 0,001
mg/kg/gün subkutan ve köpeklere 2 veya 3 günde bir 0,005 mg/kg intravenöz 52 haftaya
kadar uygulamada iyi tolere edilmiştir.
Tekrarlı doz çalışmalarında en sık gözlenen bulgu, neredeyse tüm dozlarda, büyüyen
hayvanların uzun kemiklerinin metafizlerinde artmış primer spongiosadır; bu bulgu,
bileşiğin farmakolojik antiresorptif aktivitesini yansıtmaktadır.
16Zoledronik asitle yapılan parenteral çalışmalarda böbrek toksisite için temel bir hedef
organ olarak belirlenmiştir. İntravenöz infüzyon çalışmalarında 3 günlük aralıklarla 0,6
mg/kg’a kadar olan dozlarda altı infüzyon verildiğinde sıçanlarda renal tolerabilite
gözlenmiştir; diğer yandan 2 ila 3 haftalık aralıklarla uygulanan 0,25 mg/kg’lık beş
infüzyon köpeklerde iyi tolere edilmiştir.
Üreme toksisitesi
Hayvan üreme çalışmalarında zoledronik asit sıçanlara ve tavşanlara subkutan olarak
uygulanmıştır. Zoledronik asit, sıçanda 0,2 mg/kg'a eşit ve üzerindeki subkutan dozlarda
teratojeniktir. Tavşanlarda teratojenite ya da fetotoksisite görülmedi ise de maternal
toksisite bulunmuştur.
Mutajenite ve karsinojenik potansiyel
Zoledronik asit yapılan mutajenite testlerinde mutajenik değildir ve karsinojenite
testlerinde herhangi bir karsinojenik potansiyel kanıtına rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Sodyum sitrat anhidröz
Enjeksiyonluk su
6.2. Geçimsizlikler
Önceden %0,9 a/h (ağırlık/hacim) sodyum klorür çözeltisi veya %5 a/h glukoz çözeltisi
ile doldurulmuş, polivinilklorür, polietilen ve polipropilenden yapılmış çeşitli tipte
infüzyon torbaları, infüzyon setleri ve cam şişeler ile yapılan çalışmalarda, ZOLONİK
ile bir geçimsizlik saptanmamıştır.
Muhtemel geçimsizlikleri önlemek için, ZOLONİK konsantre çözeltisi %0,9 a/h sodyum
klorür çözeltisi veya % 5 a/h glukoz çözeltisi ile seyreltilmelidir.
ZOLONİK konsantre çözeltisi, kalsiyum ya da Ringer Laktat çözeltisi gibi iki değerlikli
katyon içeren diğer infüzyon solüsyonları ile karşılaştırılmamalıdır ve diğer tüm
ilaçlardan ayrı olarak, tek bir kerede, tek bir intravenöz solüsyon şeklinde
uygulanmalıdır.
6.3. Raf ömrü
24 ay
6.4. Saklamaya yönelik özel tedbirler
Flakonu 25 °C altındaki oda sıcaklığına saklayınız.
17ZOLONİK 4 mg/5 ml i.v. infüzyon için konsantre çözelti sadece intravenöz uygulama
içindir. Uygulamadan önce, bir flakondaki 5,0 ml veya ihtiyaç duyulan hacim konsantre
çözelti 100 ml kalsiyum içermeyen infüzyon çözeltisi (%0,9 a/h sodyum klorür çözeltisi
veya %5 a/h glukoz çözeltisi) ile seyreltilir. 100 ml serum fizyolojik veya %5 a/h glukoz
çözeltisi ile seyreltilen ZOLONİK çözeltisi 2-8°C de 24 saat stabildir. Aseptik olarak
seyreltilmesinden sonra, hemen uygulanması tercih edilir. Hemen kullanılmadığı
takdirde, kullanımdan önceki süre ve muhafaza şartları bakımı üstlenen kişinin
sorumluluğundadır. Buzdolabında muhafaza edildiği takdirde, uygulamadan önce
çözeltinin oda sıcaklığına erişmesi için bir süre bekletilmelidir. Seyreltilmesi, 2 ila 8°C
de buzdolabında muhafaza edilmesi ve uygulamanın bitimine kadar geçen toplam
sürenin 24 saati aşmaması gerekir. (bkz. Bölüm 4.2).
6.5. Ambalajın niteliği ve içeriği
ZOLONİK 4 mg/5 ml i.v. infüzyonluk çözelti hazırlamak için konsantre, 1 adet flakon
içeren paketler halinde sunulmuştur.
Flakon: Alüminyum flip-off kapak ve gri standart bir tıpa ile kapatılmış 6 ml’lik renksiz
Tip I cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks: 0212 447 61 65
8. RUHSAT NUMARASI(LARI)
2020/267
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2020
Ruhsat yenileme tarihi:-
10. KÜB’ün YENİLENME TARİHİ
-
18