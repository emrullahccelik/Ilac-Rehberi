KISA ÜRÜN BİLGİSİ
1. BEŞERİ TIBBİ ÜRÜNÜN ADI
FRENAG® FORT %3 Jel
2. KALİTATİF VE KANTİTATİF BİLEŞİM
Her 1 g jel 30 mg nimesulid içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Jel
Açık sarı renkli karakteristik kokulu jel.
4. KLİNİK ÖZELLİKLER
4.1. Terapötik endikasyonlar
FRENAG® FORT,
Osteoartrit, romatoid artrit, tendonit, tenosinovit, bursit gibi yumuşak doku romatizmaları,
burkulma, ezilme gibi yumuşak doku travmaları, ağrı, inflamasyon ve kas gerginliği ile
karakterize kas iskelet sistemi hastalıklarının semptomlarının giderilmesinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinlerde kullanımı
FRENAG® FORT günde 2-3 kere etkilenen bölgeye ince bir tabaka halinde (genellikle 6-7
cm uzunluğunda bir çizgiye tekabül eder) uygulanmalı ve tamamen emilene kadar mesaj
yapılmalıdır.
Uygulama süresi: 7-15 gün.
Özel popülasyonlara ilişkin ek bilgiler:
Böbrek / Karaciğer yetmezliği:
Ağır böbrek ve/veya karaciğer yetmezliği bulunan hastalarda kullanılmamalıdır.
Pediyatrik popülasyon:
FRENAG® FORT çocuklarda çalışılmamıştır. Bu nedenle, güvenlilik ve etkililik
kanıtlanmadığı için ürün 12 yaşın altındaki çocuklarda kullanılmamalıdır (bkz. Bölüm 4.3).
Geriyatrik popülasyon:
FRENAG® FORT’un yaşlı hastalardaki kullanımında bir özellik yoktur.
1 / 54.3. Kontrendikasyonlar
FRENAG® FORT, Nimesulide karşı bilinen hassasiyeti bulunan hastalarda ve geçmişinde
asetilsalisilik asit veya diğer non-steroid antiinflamatuvar ilaçlara karşı hipersensitivite
reaksiyonu (örneğin bronkospazm, rinit, ürtiker gibi) olan hastalarda, 12 yaşın altında
çocuklarda, lokal enfeksiyon bulunan hasar görmüş veya aşınmış deri yüzeylerinde diğer
topikal preparatlar ile aynı anda kullanılmamalıdır.
4.4. Özel kullanım uyarıları ve önlemleri
FRENAG® FORT deri üzerindeki yaralanmalar ya da açık yaralara uygulanmamalıdır.
FRENAG® FORT göz ya da müköz membranlarla temas etmemelidir; kazara temas etmesi
durumunda, derhal suyla yıkanmalıdır.
Ürün kesinlikle ağızdan alınmamalıdır. Eller ürün uygulandıktan sonra yıkanmalıdır.
FRENAG® FORT oklüzif sargılarla kullanılmamalıdır.
Minimum etkili dozu mümkün olan en kısa süre boyunca kullanmak suretiyle istenmeyen
etkiler azaltılabilir.
Gastointestinal kanama, aktif ya da şüpheli peptik ülser, şiddetli böbrek ya da karaciğer
fonksiyonu bozukluğu, şiddetli koagülasyon bozuklukları ya da şiddetli/kontrolsüz kalp
yetmezliği olan hastalar dikkatle tedavi edilmelidir.
FRENAG® FORT aşırı duyarlı hastalarda incelenmemiş olduğu için, diğer NSAİİ’lere karşı
bilinen aşırı duyarlılığı olan hastalarda özel dikkat gösterilmelidir. Tedavi sırasında aşırı
duyarlılık gelişme olasılığı göz önünde bulundurulmalıdır.
Işığa duyarlılık riskini azaltmak için, hastalar direkt güneş ışığına ve solaryuma maruziyete
karşı uyarılmalıdır.
Semptomlar devam ederse ya da durum ağırlaşırsa, tıbbi danışmanlık alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
FRENAG® FORT’un diğer tıbbi ürünlerle topikal uygulama aracılığıyla bilinen ya da
beklenen bir etkileşimi yoktur.
4.6. Gebelik ve laktasyon
Genel tavsiye
Gebelik risk kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hamile ve emziren anneler doktor kontrolü altında kullanılabilir. Doktor tarafından
risk/yarar değerlendirmesi yapıldıktan sonra hamile kadınlarda kullanılmalıdır.
2 / 5Gebelik dönemi
Hayvanlar üzerinde yapılan çalışmalarda nimesulidin fetusa zararlı bir etkisi görülmemiştir.
Ancak gebe kadınlarda yapılmış kontrollü çalışma yoktur. Gebelik sırasında nimesulid
kullanımı oligohidroaminios, yenidoğanda böbrek yetmezliği ve duktus arteriozusun erken
kapanması ile ilişkilendirilmiştir. FRENAG® FORT gerekli olmadıkça gebelik döneminde
kullanılmamalıdır.
Laktasyon dönemi
Nimesulidin anne sütüne geçişi ve anne sütü alan çocuğa muhtemel etkileri ile ilgili yeterli
çalışma olmadığından, daha fazla veri elde edilene kadar emziren kadınlarda kullanılması
önerilmemektedir.
4.7. Araç ve makine kullanımı üzerindeki etkiler
FRENAG® FORT’un araç ve makine kullanma yeteneği üzerindeki etkilerine ilişkin bir
çalışma yapılmamıştır.
4.8. İstenmeyen etkiler
Yan etkilerin sıklık gruplandırması şöyledir
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Deri ve deri altı doku hastalıkları
Yaygın: Kaşıntı ve eritem.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
FRENAG® FORT’un uygulanmasını takiben gözlenen en yüksek nimesulid düzeyleri
sistemik uygulamayı takiben gözlenenlerin çok aşağısında olduğu için, topikal FRENAG®
FORT’un topikal uygulaması sonucunda doz aşımı beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal kullanılan Non-Steroidal Antiinflamatuvar Preparatlar
ATC kodu: M02AA26
3 / 5Nimesulid nonsteroidal antiinflamatuvar bir ilaçtır (NSAİİ). Fonksiyonel içeriği olan
sülfonanilid grubu, nimesulidi karboksil ve enol grupları içeren diğer NSAİİ’lerden ayırır.
Siklooksijenaz, bazıları inflamasyon gelişimi ve devamında rol oynadığı bildirilen
prostaglandinleri üretir. Nimesulid prostaglandin sentezi enzimi siklooksijenazın
inhibitörüdür.
5.2. Farmakokinetik özellikler
Genel özellikler
Emilim ve biyoyararlanım:
Nimesulid topikal uygulandığında deriden, kas ya da sinoviyal sıvı altına sürekli ve tedricen
salınır ve hızla deri, kas ya da sinoviyal sıvı arasında denge sağlanır.
Dağılım:
Nimesulidin sistemik dolaşıma yavaş yavaş salınır (Topikal uygulamadan sonra plazmada
30 dakikadan 8. saate kadar belirgin düzeylerde bulunmuştur). Topikal uygulamadan 8 saat
sonra nimesulidin plazmadaki konsantrasyonları 14-57.5 ng/ml arasında değişmektedir.
Proteinlere bağlanma oranı %99 ve t 120 dakikadır.
max
FRENAG® FORT %3 jel topikal olarak uygulandığında, nimesulidin plazma
konsantrasyonları oral alımı takiben gözlenenlere kıyasla daha düşüktür. Jel formunda 200
mg’lık tek bir nimesulid uygulanmasını takiben, 24 saat sonrasında 9,77 ng/ml’lik en yüksek
plazma düzeyi bildirilmiştir. Ana metaboliti 4-hidroksi nimesulide dair bir iz bulunmamıştır.
Kararlı durumda (gün 8), pik plazma konsantrasyonları daha yüksek (37.25 ± 13.25 ng/ml)
fakat tekrarlanan oral uygulamayı takiben ölçülerin 100 misli daha düşük saptanmıştır.
Biyotransformasyon:
Nimesulid karaciğerde metabolize olmamaktadır.
Eliminasyon:
Böbrekler /%50.5-%62.5) ve feçes (%17.9-%36.2) yoluyla elimine edilmektedir. %0.1’den
azı değişmemiş ilaç olarak atılmaktadır. Eliminasyon yarılanma ömrü ortalama 10 saat
olarak hesaplanmıştır.
5.3. Klinik öncesi güvenlilik verileri
Nimesulid %3’in lokal tolerans ve iritasyon ve duyarsızlaştırma potansiyeli çeşitli bilinen
hayvan modellerinde test edilmiştir. Bu çalışmaların bulguları nimesulidin iyi tolere
edildiğini göstermektedir. Sistemik olarak uygulanan nimesulide ilişkin klinik öncesi veriler,
güvenlilik farmakolojisi, tekrarlanan doz toksisitesi, genotoksisite, karsinojenik potansiyele
dair konvansiyonel çalışmalara dayalı olarak insanlar için özel bir tehlike ortaya
koymamaktadır. Tekrarlanan doz toksisitesi çalışmalarında, nimesulid gastrointestinal, renal
ve hepatik toksisite göstermiştir. Üreme toksisitesi çalışmalarında, maternal olarak toksik
4 / 5dozlarda, sıçanlarda değil fakat tavşanlarda embriyotoksik ve teratojenik etkiler (iskelet
malformasyonları, serebral ventriküllerde dilatasyon) gözlenmiştir. Sıçanlarda, erken
postnatal dönemde artmış yavru mortalitesi gözlenmiş ve nimesulide fertilite üzerinde advers
etkiler göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol 400
Trietilsitrat
Hidroksipropil selüloz
Etanol
Laktik asit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
PP kapaklı lamine tüplerde kullanılmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Helba İlaç İç ve Dış San. Tic. A. Ş.
Ümraniye /İstanbul
Tel: (0216) 365 41 47
8. RUHSAT NUMARASI
2017/643
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.09.2017
Ruhsat yenileme tarihi: 13.10.2022
10. KÜB’ÜN YENİLENME TARİHİ
---
5 / 5