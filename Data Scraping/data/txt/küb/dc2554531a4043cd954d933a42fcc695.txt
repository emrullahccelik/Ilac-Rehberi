  
 1KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI 
DUACT 8 mg/60 mg kapsül  
 
2. KALİTATİF VE KANTİTATİF BİLEŞİM 
Etkin madde:  
Bir kapsül;  
Akrivastin............................... 8 mg 
Psödoefedrin HCl................... 60 mg  
 
Yardımcı maddeler:         
Laktoz  (inek sütünden elde edilmiştir).......146,8 mg 
Sodyum nişasta glikolat...............................24 mg  
    
Diğer yardımcı maddeler için Bölüm 6.1.’e bakınız.  
 
3. FARMASÖTİK FORM 
Kapsül  
 
4. KLİNİK ÖZELLİKLER 
4.1. Terapötik endikasyonlar 
DUACT,  alerjik nezle semptomlarının giderilmesinde endikedir. 
 
4.2. Pozoloji ve uygulama şekli 
Pozoloji/uygulama sıklığı ve süresi: 
12 yaşın üzerindeki çocuklar ve yetişkinlerde günde 1 kapsüldür. Gerektiğinde doz günde 3 
defa verilebilir.  
 
Tedavi süresi, akut semptomların süresi ile sınırlı olmalı ve normalde 2 haftayı aşmamalıdır. 
 
12 yaşından küçük çocuklarda DUACT’ın etkililiği ve güvenliliği hakkında veri yoktur. 
 
Uygulama şekli:  
Oral olarak alınır. 
 
Özel popülasyonlara ilişkin ek bilgiler: 
Böbrek yetmezliği:  
DUACT kullanımı  şiddetli böbrek yetmezliği olan hastalarda (kreatinin klerensi <50 ml/dak. 
veya serum kreatinin >150 mikromol/l) kontrendikedir (Bkz. Kontrendikasyonlar). 
 
Karaciğer yetmezliği:   
İlacın kullanımı ile elde edilen deneyim normal yetişkin dozunun uygun olduğunu 
göstermekle beraber şiddetli hepatik yetmezlik durumunda dikkatli olunması gerekmektedir. 
 
Akrivastin ve psödoefedrin karaciğer yetmezliği olan hastalarda çalışılmamıştır. 
 
Pediyatrik popülasyon:  
12 yaş altındaki çocuklarda kullanılmamalıdır. 
   
 2Geriyatrik popülasyon:  
Yaşlı hastalarda yapılmış klinik çalışmalarda güvenlilik ve etkililikte fark saptanmamıştır. 
Fakat akrivastin ve psödoefedrin önemli ölçüde böbrekler tarafından atıldığından renal 
fonksiyonların azaldığı 60 yaş üzeri hastalarda advers reaksiyon riski daha fazla olabilir. Bu 
yaş grubundaki hastalar sempatomimetik ajanlar kullandıklarında daha fazla istenmeyen 
reaksiyonlar geliştirebilir (Bkz. Kontrendikasyonlar ve Uyarılar ve Önlemler). 
  
4.3. Kontrendikasyonlar 
Aşağıdaki durumlarda DUACT kullanımı kontrendikedir: 
 Akrivastin, psödoefedrin veya triprolidine (akrivastinin yapısal analoğudur) karşı aşırı 
duyarlılığı olanlarda 
 Şiddetli hipertansiyon veya taşikardinin eşlik ettiği hastalığı olanlarda  
 Şiddetli koroner arter hastalığı olanlarda  
 Oksazolidinon sınıfı antibiyotiklerin (furazolidon dahil), monoamin oksidazın doza bağlı 
bir inhibisyonuna neden olduğu bilinmektedir. Akrivastin, psödoefedrin ve oksazolidinon 
antibiyotiklerin eşzamanlı olarak uygulanmasının neden olduğu hipertansif krizlerle ilgili 
bir bildirim olmamasına rağmen, bu ilaçlar birlikte alınmamalıdır. 
 Monoamino oksidaz inhibitörleri ile tedavi olanlarda (DUACT kullanımından önceki 14 
gün içinde MAOİ (bir antibakteriyel olan furazolidon dahil) / RIMA (geri dönüşümlü 
MAOİ) almış ve/veya almaya devam eden hastalarda) kontrendikedir. Psödoefedrin ve bu 
tip bir ilacın aynı zamanda kullanılması kan basıncında yükselmeye neden olabilir. 
 Feokromositoması olanlarda  
 DUACT'ın en önemli atılım yolu renal yoldur. Spesifik araştırmalar yapılana kadar 
DUACT şiddetli böbrek fonksiyon bozukluğu (kreatinin klerensi 50 ml/dk'nın altında ve 
serum kreatinini 150 mol/l'nin üzerinde) olan hastalara verilmemelidir. 
 12 yaş altındaki çocuklarda 
 Diabetes mellitusu olanlarda 
 Hipertiroidizm olanlarda 
 Glokomu olanlarda 
 Diğer sempatomimetik ilaçlarla (dekonjestanlar, iştah bastırıcı ilaçlar ya da amfetamin 
benzeri psikostimülanlar) ve beta -blokörlerle birlikte kullanımı 
 
4.4. Özel kullanım uyarıları ve önlemleri 
Aşağıdaki durumlarda DUACT dikkatli kullanılmalıdır: 
 İskemik optik nöropati hastalarında 
 Psödoefedrin  kullanan hastalarda iskemik optik nöropati vakaları bildirilmiştir. Ani 
görme kaybı veya skotom gibi görme keskinliğinde azalma olursa psödoefedrin 
kesilmelidir. 
 Aritmisi olanlarda  
 Kalp hastalığı olanlarda 
 Daha önce geçirilmiş serebrovasküler hastalığı olanlar veya serebrovasküler hastalık 
geçirme riski yüksek olan hastalarda 
 Hipertansiyonu olanlarda 
 Halüsinasyonlar, huzursuzluk, uyku düzensizliği oluştuğunda kesilmelidir.  
 Psödoefedrinin normal tansiyona sahip hastalarda tansiyon arttırıcı bir etkisi olmamakla 
birlikte, antihipertansif ajan, trisiklik antidepresanlar, ya da diğer sempatomimetik ajan 
(dekonjestanlar, iştah baskılayıcılar ve amfetamin benzeri psikostimulanlar gibi) ilaçları 
kullanan hastalarda dikkatli kullanılmalıdır. Bu hastalarda tek doz DUACT’ın tansiyona 
etkisi tekrar dozdan veya gözetimsiz tedaviden önce gözlemlenmelidir.   
 3 Artmış intraoküler (göz içi) kan basıncında 
 Tiroid fonksiyon bozukluğu olanlarda  
 Prostat hipertrofisi olanlarda 
 Orta dereceli böbrek yetmezliğinde  
 60 yaş üzerindeki hastalarda. Bu yaş grubundaki hastaların böbrek fonksiyonlarında 
azalma (bkz. Kontrendikasyonlar) nedeniyle advers reaksiyon riski daha yüksektir ve 
sempatomimetik ajanları kullanırken advers etkiler yaşama olasılığı daha yüksektir.  
 Şiddetli derecede karaciğer yetmezliği olanlarda ve böbrek yetmezliği olanlarda, özellikle 
birlikte kardiyovasküler bir hastalığı olanlarda  
 İskemik kalp hastalığı olanlarda  
 Psödoefedrin kullanımı ile iskemik kolit gelişimi bildirimleri vardır. Psödoefedrin hemen 
kesilmeli ve ani karın ağrısı, rektal kanama veya iskemik kolitin diğer belirtileri için 
hekime başvurulmalıdır. 
 Ciddi deri reaksiyonları: Psödoefedrin içeren ürünlerle akut jeneralize eksantematöz 
püstülozis (AGEP) gibi ciddi deri reaksiyonları oluşabilir. Bu akut püstüler döküntü, 
tedavinin ilk 2 günü içinde, ateş ile ve yaygın ödematöz eritem üzerinde oluşan ve 
çoğunlukla deri kıvrımları, gövde ve üst ekstremitelerde lokalize olan çok sayıda küçük, 
çoğunlukla foliküler olmayan püstüllerle birlikte ortaya çıkabilir. Hastalar dikkatli 
biçimde takip edilmelidir. Eğer ateş, eritem gibi belirti ve semptomlar ya da çok sayıda 
küçük püstüller gözlemlenirse, bu ilacın uygulanması kesilmeli ve eğer gerekiyorsa 
uygun önlemler alınmalıdır.  
 Tanısı konmuş veya şüpheli konjenital uzamış QT sendromu veya Torsades de Pointes 
hastalarında kullanımından kaçınılmalıdır.  
 Seyrek olarak psödoefedrin dahil olmak üzere sempatomimetik ilaçlarla posterior geri 
dönüşlü ensefalopati (PRES)/geri dönüşlü serebral vazokonstriksiyon sendromu (RCVS) 
bildirilmiştir. Bildirilen semptomlar ani başlangıçlı şiddetli baş ağrısı, bulantı, kusma ve 
görme bozukluğudur. Olguların çoğu uygun tedavi ile birkaç günde düzelmiştir. 
PRES/RCVS belirti ve semptomları gelişmesi halinde psödoefedrin hemen kesilmeli ve 
eğer PRES/RCVS bulgu/belirtileri gelişirse hekime danışılmalıdır. 
 Volatil halojene anestetikler ile eş zamanlı olarak indirekt sempatomimetik kullananlarda 
akut perioperatif hipertansiyon gelişebilir. Ameliyat planlanırken, anestezi almadan 24 
saat önce DUACT tedavisinin kesilmesi önerilir. 
 Akrivastin kapsülü içerisinde bulunan psödoefedrin, spor ile ilişkili doping testlerinde 
pozitif sonuç verir. 
 Eş zamanlı vazokonstriktif ajan kullanan (bromokriptin, pergolid, lisurid, kabergolin, 
ergotamin veya dihidroergotamin gibi) hastalarda ergotizma riskinin artması nedeniyle 
tedavide dikkatli olunmalıdır. 
 İlaca karşı kendi kişisel cevaplarını tespit edemeyen hastaların araba kullanmak veya 
makinada çalışmak gibi zihnin uyanık olmasını gerektiren faaliyet konusunda uyarmak 
gerekir.  
 Uzun süreli kullanımdan kaçınılmalıdır. 5 günden daha uzun süre kullanılmamalıdır.  
 Bu tıbbi ürün her dozunda 146,8 mg laktoz ihtiva eder. Nadir kalıtımsal galaktoz 
intoleransı, Lapp laktoz yetmezliği ya da glikoz-galaktoz malabsorpsiyon problemi olan 
hastaların bu ilacı kullanmamaları önerilir.  
 
4.5. Diğer tıbbi ürünler ile etkileşim ve diğer etkileşim şekilleri 
DUACT’ın, aşağıdaki ajanlarla birlikte kullanımı kan basıncında yükselmeye neden olabilir: 
 Monoamin oksidaz inhibitörleri (RIMA’lar ve moklobemid de dahil olmak üzere) (Bkz. 
Kontrendikasyonlar),   
 4 Furazolidon (bkz. Kontrendikasyonlar) ve linezolid dahil olmak üzere oksazolidinon 
antibiyotik sınıfı gibi sempatomimetik aminlerin metabolizmasını etkileyen ajanlar  
 Sempatomimetik ajanlar (ör; dekonjestanlar, trisiklik antid epresanlar, iştah baskılayıcıları 
ve amfetamin benzeri psikostimülanlar) (Bkz. Uyarılar ve Önlemler), 
 Vazokonstiktif ajanlar (ör; bromokriptin, pergolid, lisurid, kabergolin, ergotamine veya 
dihidroergotamin) (Bkz. Uyarılar ve Önlemler). 
 Moklobemid, oksitosin (Bkz. Kontrendikasyonlar) 
Sempatik aktiviteyi değiştirerek etki gösteren antihipertansif ilaçların (örneğin: bretilyum, 
betanidin, guanetidin, debrizokin, metildopa, alfa ve beta adrenerjik blokörler) etkisi, 
akrivastin ve psödoefedrin tarafından kısmen tersine çevrilebilir ( bkz. Özel kullanım uyarıları 
ve önlemleri). 
Kardiyak glikozidler disritmi riskine, ergot alkaloidleri ise ergotism riskine sebep olabilir.    
 
Sonuçların etkilenmemesi için prick deri testinden (alerji için) 48 saat önce DUACT tedavisi 
kesilmelidir. 
 
Akrivastin 
Akrivastin, alkol, sedatifler ve sakinleştiricileri içeren merkezi sinir sistemi depresanlarının 
sedatif etkilerini artırabilir.     
 
Özel popülasyonlara ilişkin ek bilgiler 
Özel popülasyonlara ilişkin herhangi bir etkileşim çalışması yapılmamıştır. 
 
4.6. Gebelik ve laktasyon 
Genel tavsiye 
Gebelik Kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)   
DUACT’ın çocuk doğurma potansiyeli bulunan kadınlarda kullanımına ilişkin yeterli veri 
mevcut değildir.  
 
Gebelik dönemi  
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir. 
İnsanlara yönelik potansiyel risk bilinmemektedir.  
 
İnsanlarda gebelik sırasında akrivastin ve psödoefedrin verilmesi hakkında kısıtlı bilgi 
mevcuttur. DUACT’ın tek başına veya birlikte sistemik olarak uygulanması, hayvan üreme 
çalışmalarında herhangi bir teratojenik etki yaratmamıştır (bkz. Bölüm 5.3. Klinik öncesi 
güvenlilik verileri).   
 
Akrivastin ve psödoefedrin, çoğu ilaç gibi, anneye yönelik tedavinin potansiyel yararı, 
gelişmekte olan fetüse yönelik olası risklerden daha ağır basmadığı sürece hamilelik sırasında 
kullanılmamalıdır. 
 
Laktasyon dönemi 
DUACT uygulanmasının ardından anne sütünde görülebilecek akrivastin düzeyleri hakkında 
herhangi bir bilgi olmamasına rağmen, psödoefedrin anne sütü ile küçük miktarlarda atılır (24   
 5saat içinde tek doz psödoefedrin dozundan sonra yaklaşık 0,5%-0,7%’si anne sütünden atılır). 
Anne sütü alan bebekler için bu risk dışlanamaz.  
 
DUACT, eğer hekim ilacın emziren anneye sağlayacağı yararın emzirilen bebek üzerindeki 
potansiyel riskinden fazla olacağına inanmıyorsa emziren annelerde kullanılmamalıdır. 
 
Üreme yeteneği/Fertilite 
DUACT’ın  insan fertilitesi üzerine etkisi ile ilgili deneyim yoktur. Akrivastin ve 
psödoefedrinin tek başına veya kombinasyon halinde sistemik uygulaması, hayvan üreme 
çalışmalarında fertiliteye zarar vermemiştir (5.3. Klinik öncesi güvenlilik verileri).   
 
4.7. Araç ve makine kullanımı üzerindeki etkiler 
DUACT, bazı kişilerde, araba kullanma veya makine kullanma gibi zihinsel uyanıklık 
gerektiren görevlerde bozulma yaratabilir.   
 
Alkol veya merkezi sinir sistemi depresanlarının etkisi altındayken genellikle hastaların 
zihinsel uyanıklık gerektiren faaliyetleri gerçekleştirmesi önerilmemektedir.  
 
4.8. İstenmeyen etkiler 
İstenmeyen etkilerin sıklık gruplandırması şu şekildedir. 
Çok yaygın (≥ 1/10);  yaygın (≥ 1/100 - < 1/10); yaygın olmayan (≥ 1/1000 - <1/100); seyrek 
(≥ 1/10.000 - < 1/1.000); Çok seyrek (<1/10.000); bilinmiyor (eldeki verilerden hareketle 
tahmin edilemiyor.) 
 
Bağışıklık sistemi hastalıkları 
Yaygın olmayan: Aşırı duyarlılık reaksiyonları (Döküntüden nadiren anafilaksiye değişen 
derecelerde) 
 
Psikiyatrik hastalıklar 
Yaygın olmayan: Ajitasyon, huzursuzluk, halüsinasyonlar. 
Bilinmiyor: Anksiyete, iritabilite, paranoid hezeyanlar, huzursuzluk, öforik duygudurum, aşırı 
heyecanlılık 
 
Sinir sistemi hastalıkları  
Çok yaygın: Uyuklama hali, baş ağrısı 
Yaygın: Baş dönmesi, sinirlilik, uykusuzluk dahil uyku bozuklukları  
Bilinmiyor:  Titreme, serebrovasküler olay, posterior geri dönüşlü ensefalopati sendromu 
(PRES)/geri dönüşlü serebral vazokonstriksiyon sendromu (RCVS), psikomotor hiperaktivite 
 
Göz hastalıkları 
Bilinmiyor: İskemik optik nöropati  
 
Kardiyak hastalıklar 
Seyrek: Taşikardi, palpitasyonlar, ritim bozukluğu, miyokard infarktüsü/miyokard iskemisi 
 
Vasküler hastalıklar 
Seyrek: Artmış kan basıncı 
 
Gastrointestinal hastalıklar 
Yaygın: Ağız kuruluğu, bulantı, kusma.   
 6Bilinmiyor: İskemik kolit 
 
Deri ve deri altı doku hastalıkları 
Yaygın olmayan: Akut jeneralize ekzantematöz püstülozis, alerjik dermatit, döküntü, 
anjiyoödem. 
 
Böbrek ve idrar yolu hastalıkları 
Yaygın olmayan: Dizüri, üriner retansiyon.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- 
posta: tufam@titck.gov.tr; tel: 0 800 314 00 08; faks: 0 312 218 35 99) 
 
4.9. Doz aşımı ve tedavisi 
Belirti ve bulgular: DUACT'ın doz aşımıyla ilgili kısıtlı deneyim vardır. Diğer 
sempatomimetik içeren ürünlerde olduğu gibi aşırı doz semptomları arasında ajitasyon, 
halüsinasyonlar, iritabilite, huzursuzluk, titreme, konvülziyon, çarpıntı, hipertansiyon ve 
idrara çıkmakta zorlanma olabilir.  
 
25 hastaya 1200 mg'a kadar günlük dozlar uygulandığında semptom gözlenmemiş ya da 
gastrointestinal bozukluk, baş ağrısı ve uyuşukluk gibi hafif semptomlar gözlenmiştir.  
Tedavi: Aşırı dozda tedavi yaklaşımı semptomatik ve destekleyici olabilir.  
 
Akrivastin 
Önerilen terapötik doz aşıldığında akrivastinin araba kullanma yeteneğini bozduğu 
saptanmıştır. 
 
Psödoefedrin  
Semptomlar 
Doz aşımı aşağıdakilere neden olabilir: 
Hiperglisemi, hipokalemi, MSS (merkezi sinir sistemi) uyarılması, uykusuzluk, iritabilite, 
huzursuzluk, anksiyete, ajitasyon, konfüzyon, deliryum, halüsinasyonlar, psikozlar, tremor, 
nöbetler, intraserebral kanama dahil intrakranyal kanama, çocuklarda uyku hali, midriyazis,  
çarpıntılar, taşikardi, refleks bradikardi, supraventriküler ve ventriküler aritmiler, ritim 
bozuklukları, miyokard infarktüsü, hipertansiyon, kusma, iskemik bağırsak infarktüsü, akut 
böbrek yetmezliği, idrar yapmada zorluk.  
 
Yönetim 
Solunumun sürdürülmesi, desteklenmesi ve konvülsiyonların kontrolü için gerekli önlemler 
alınmalıdır. Mesane kateterizasyonu gerekli olabilir. Eğer istenirse psödoefedrinin 
uzaklaştırılması asit diürezi ya da diyaliz ile hızlandırılabilir. 
 
5. FARMAKOLOJİK ÖZELLİKLER 
5.1. Farmakodinamik özellikler 
Farmakoterapötik grup: Nazal dekonjestanlar  
ATC kodu: R01BA52   
 7Akrivastin antikolinerjik etkileri zayıf ve merkezi sinir sistemine geçme potansiyeli düşük 
olan güçlü, kompetitif bir H1-reseptör antagonistidir. Akrivastin, tamamen ya da kısmen 
histamin salgılanmasına bağlı olduğu düşünülen durumlarda semptomatik rahatlama sağlar. 
Psödoefedrinin doğrudan ve dolaylı sempatomimetik aktivitesi vardır ve etkili bir üst solunum 
yolu dekonjestanıdır. Psödoefedrin, taşikardi ve sistolik kan basıncında yükselme oluşmasında 
efedrinden daha az etkilidir ve ayrıca merkezi sinir sistemini uyarıcı etkisi de daha azdır. 
Erişkinlere 8 mg'lık tek doz akrivastin oral uygulanması sonrasında histamine bağlı kabarıklık 
ve kızarıklık cevabını antagonize etmesi ile tayin edilen etki başlangıcı, kabarıklık için 2 saat, 
kızarıklık için 90 dakika iken yaklaşık doruk etkisi 30 dakikadır. Aktivitesi daha sonra yavaş 
yavaş azalmasına rağmen, doz alımından sonra 12 saate kadar önemli antihistaminik aktivite 
görülür. DUACT alan hastalarda ilacın sistemik uygulamasından sonraki 1 saat içinde alerjik 
nezle semptomlarının geçtiği görülür. 
 
5.2. Farmakokinetik özellikler 
Genel özellikler 
Emilim: Akrivastin ve psödoefedrin gastrointestinal kanaldan absorbe olurlar. Sağlıklı erişkin 
gönüllülere 8 mg akrivastin ve 60 mg psödoefedrinin uygulanmasından sonra, akrivastin için 
pik plazma konsantrasyonu, ilaç uygulamasından yaklaşık 1,5 saat sonra ortaya çıkar. 
Psödoefedrin için Tmax, ilaç uygulamasından yaklaşık 2 saat sonra ortaya çıkar.   
 
Dağılım:  
Sağlıklı erişkin gönüllülere 8 mg akrivastin ve 60 mg psödoefedrin dozunun uygulanmasından 
sonra, akrivastin için pik plazma konsantrasyonu yaklaşık 150 ng/mL ve psödoefedrin için 
yaklaşık 180 ng/mL'dir.  
 
Biyotransformasyon: 
Psödoefedrin karaciğerde kısmi olarak N-demetilasyon ile aktif metabolit olan 
norpsödoefedrine metabolize olur.  
 
Akrivastin metabolizması ile ilgili veri bulunmamaktadır. 
 
Eliminasyon: 
Sağlıklı erişkin gönüllülere 8 mg akrivastin ve 60 mg psödoefedrin uygulamasından sonra, 
akrivastinin plazma yarı ömrü yaklaşık 1,5 saattir ve psödoefedrinin plazma yarı ömrü 
yaklaşık 5,5 saattir (idrar pH'ı 5,0-7,0 arasında korunur). Psödoefedrinin plazma yarı ömrü, 
idrarın asidifikasyonu ile önemli ölçüde azalır ve alkalinizasyon ile artar.  
 
Sağlıklı gönüllülere verilen radyoaktif olarak işaretlenmiş akrivastinin %84’ü 3 günlük süre 
sonunda, %80’i ise ilk 12 saatte  büyük çoğunluğu değişmemiş olarak idrarla atılmıştır.          
% 13’lük doz ise feçeste bulunmuştur. İnsan plazma ve idrarında akrivastinin metaboliti 
belirlenmiştir.  Metabolit idrarda uygulanan dozun yaklaşık 1/7’si kadar gözlenmiştir.  
 
Akrivastin ve ana metaboliti esas olarak idrarla atılır.   
 
Psödoefedrin ve metabolitinin dozunun % 55 ile % 75’i idrarla değişmeden atılır. İdrarın 
asitleşmesi ile idrar atılım hızı artar. Tersine, idrar pH'ı arttıkça, idrar atılım hızı yavaşlar.   
 
 
 
   
 85.3. Klinik öncesi güvenlilik verileri 
Sıçanlarda ve köpeklerde akrivastin ve psödoefedrinin üç aylık kombinasyon toksisite 
çalışmalarında ek aditif veya sinerjistik etkiye rastlanmamıştır. Tedavi ile ilişkili etkiler tek 
başına psödoefedrin için bildirilmiş olanlar ile uyumludur. 
 
 Karsinogenez, mutagenez 
Yapılmış geniş çaplı çalışmaların sonuçlarına göre akrivastin veya psödoefedrin insanlar için 
mutajenik risk taşımamaktadır. 
 
Akrivastin 
Uzun dönem çalışmalarda akrivastinin sıçanlar veya farelerde karsinojenik olmadığı 
bulunmuştur. 
 
Psödoefedrin 
Psödoefedrininn karsinojenik potansiyele sahip olup olmadığı hakkında yeterli bilgi yoktur. 
 
 Toksisite 
Bir sıçan üreme kombinasyon çalışmasında, 20:100 mg/kg/gün akrivastin:psödoefedrin 
dozunda erkek üreme yeteneğine veya 4:20 mg/kg/gün akrivastin:psödoefedrinin (erişkin 
insanlarda mg/m2 temeline göre günlük önerilen psödoefedrin dozunun yaklaşık 6,7 ve 1,3 kat 
daha fazlası) dişi üreme yeteneğine etkileri görülmemiştir. F1 jenerasyonunun gelişim ve 
üreme yetenekleri ve F2 jenerasyonunun gelişim ve sağkalımı da etkilenmemiştir. 
 
Embriyo-fetal gelişim kombinasyon çalışmalarında, sıçanlara 30:150 mg/kg/gün 
akrivastin:psödoefedrin veya tavşanlara 20:100 mg/kg/gün (erişkin insanlarda mg/m2 temeline 
göre günlük önerilen psödoefedrin dozunun yaklaşık 10 ve 13 kat daha fazlası) 
akrivastin:psödoefedrinin oral olarak verilmesinden sonra anlamlı etkiler gözlenmemiştir. 
İmplantasyon sayısındaki azalma ve sık görülen iskelet varyasyonlarındaki hafif artışın 
maternal toksisiteye sekonder olduğu düşünülmüştür. Sıçanlarda peri- ve postnatal 
çalışmaların kombinasyonunda, sıçan yavrularının sağ kalımında azalma 9:45 mg/kg/gün ve 
üstünde akrivastin:psödoefedrin  dozlarında görülmüştür; bunlar maternal toksisite ile ilişkili 
olarak değerlendirilmiştir. Akrivastinin tek başına 100 mg/kg/gün dozunda etkileri 
görülmediği için bu etkiler, özellikle bileşenin psödoefedrin kısmına bağlı olarak 
değerlendirilmiştir. 3:15 mg/kg/gün akrivastin:psödoefedrin (erişkin insanlarda mg/m2 
temeline göre günlük önerilen psödoefedrin dozuna eşit) kombinasyonunda etki 
görülmemiştir. 
 
6. FARMASÖTİK ÖZELLİKLER 
6.1. Yardımcı maddelerin listesi 
Laktoz (inek sütünden elde edilmiştir)  
Sodyum nişasta glikolat 
Magnezyum stearat 
Kapsül içeriğindeki jelatin sığırdan elde edilmiştir.  
 
6.2. Geçimsizlikler 
Bilinmemektedir. 
 
6.3. Raf ömrü 
60 ay  
   
 96.4. Saklamaya yönelik özel tedbirler 
25oC'nin altındaki oda sıcaklığında ve kuru bir yerde saklayınız. Işıktan koruyunuz. 
  
6.5. Ambalajın niteliği ve içeriği  
30 adet kapsül içeren blister 
 
6.6 Beşeri tıbbi üründen arta kalan maddelerin imhası ve diğer özel önlemler  
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.  
 
7. RUHSAT SAHİBİ 
GlaxoSmithKline İlaçları San. ve Tic. A.Ş.   
Büyükdere Cad. No.173 1.Levent Plaza B Blok 
34394 1.Levent/İstanbul  
Telefon: 0212 339 44 00 
Faks: 0212 339 45 00 
 
8. RUHSAT NUMARASI 
175/8 
 
9. İLK RUHSAT TARİHİ/RUHSAT YENİLEME TARİHİ  
İlk Ruhsat Tarihi: 15.09.1995   
Ruhsat Yenileme Tarihi:  
 
10. KÜB’ün YENİLEME TARİHİ  
 
 