KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
ASMANEX TWĐSTHALER 400 mikrogram Toz Đnhaler
2. KALĐTATĐF VE KANTĐTATĐF BĐLEŞĐM
Etkin madde: 400 mikrogram susuz mometazon furoat
Yardımcı madde(ler): 1161 mikrogram laktoz (eser miktarda süt proteini içerir)
Yardımcı maddeler için 6.1’e bakınız.
3. FARMASÖTĐK FORM
Toz Đnhaler
4. KLĐNĐK ÖZELLĐKLER
4.1. Terapötik endikasyonlar
ASMANEX TWĐSTHALER, persistan astımın kontrolünde düzenli tedavide endikedir.
ASMANEX TWĐSTHALER orta ila çok şiddetli kronik obstrüktif akciğer hastalığının
(KOAH) semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Uygulama şekli: ASMANEX TWĐSTHALER yalnızca inhalasyon yoluyla kullanılmak
içindir.
Özel popülasyona ilişkin ek bilgiler:
Erişkin ve 12 yaş ve üzeri ergen hastalarda kullanılır.
Önerilen dozlar, astımın şiddetine bağlıdır (aşağıdaki kriterlere bakınız).
Hafif ile orta şiddette kalıcı astımı olan hastalar: Bu hastaların çoğunda önerilen başlangıç
dozu, günde bir defa 400 mikrogramdır. Veriler, günde bir defa alınan dozun akşamları
uygulanması halinde, daha iyi bir astım kontrolü sağlandığını göstermektedir. Bazı hastalarda
günlük 400 mikrogram dozun, bölünmüş iki doz şeklinde, günde iki defa 200’er mikrogram
verilmesiyle daha iyi bir kontrol sağlanabilir.
ASMANEX TWĐSTHALER dozu, bireyselleştirilmeli ve astımın etkin bir şekilde kontrol
altında tutulduğu en düşük doza titre edilmelidir. Günde bir defa akşamları verilen 200
mikrograma indirilmiş bir doz, bazı hastalarda etkin bir idame dozu olabilir.
Şiddetli astımı olan hastalar: Önerilen başlangıç dozu, günde iki defa 400 mikrogram olup
bu doz, önerilen maksimum dozdur. Semptomlar kontrol altına alındığında ASMANEX
TWĐSTHALER en düşük etkin doza titre edilir.
Şiddetli astımı olan ve önceden oral kortikosteroid almakta olan hastalarda ASMANEX
TWĐSTHALER, hastanın olağan sistemik kortikosteroid idame dozu ile birlikte
başlatılmalıdır. Ortalama bir hafta sonra, günlük ya da günaşırı doz düşürülerek, sistemik
kortikosteroidin kademeli şekilde azaltılma ve sonlandırılması işlemi başlatılabilir. Bir iki
haftalık aradan sonra, hastanın yanıtına göre ikinci bir azaltma yapılır. Genel olarak bu
azaltımların miktarı, günde 2.5 mg prednizon veya onun eşdeğerini geçmemelidir.
1/10Azaltımın yavaş yapılması özellikle önerilir. Oral kortikosteroidlerin azaltılması sırasında
hastalar, kararsız (instabil) astım ve adrenal yetmezlik bulguları yönüyle dikkatle izlenmeli ve
hava yolu işlevinin objektif ölçümleri yapılmalıdır (bkz. bölüm 4.4.).
Hastalara ASMANEX TWĐSTHALER'in, akut semptomları tedavi etmek için "isteğe göre"
kullanılacak yatıştırıcı bir ilaç olmadığı, ama terapötik yararın sağlanması için bu ilacın
asemptomatik durumda iken bile, düzenli olarak alınması gerektiği öğretilmelidir.
Kriterler:
Hafif persistan astım: Semptomlar haftada bir defadan fazla, ama günde bir defadan az;
alevlenmeler aktiviteleri ve uykuyu etkileyebiliyor; geceleri astım semptomları ayda iki
defadan fazla; PEF ya da FEV öngörülen değerin %80'inden yüksek, değişkenlik %20-30.
1
Orta şiddette persistan astım: Semptomlar her gün var; alevlenmeler aktiviteleri ve uykuyu
etkiliyor; geceleri astım semptomları haftada bir defadan fazla; günlük kısa etkili beta -
2
agonisti kullanımı; PEF ya da FEV öngörülen değerin %60 ile 80'i arasında, değişkenlik
1
%30'un üstünde.
Şiddetli persistan astım: Semptomlar sürekli; alevlenmeler sık; geceleri astım semptomları
sık; astım semptomları fiziksel aktiviteleri kısıtlıyor; PEF ya da FEV öngörülen değerin
1
%60'ı veya daha düşük, değişkenlik %30'un üstünde.
KOAH
KOAH’ı olan hastalar: ASMANEX TWĐSTHALER'in, KOAH’ı olan hastalar için önerilen
günlük dozu maksimum 400 mikrogramdır (günde 1-2 puff).
Özel popülasyonlar
12 yaşından küçük çocuklar: Bu yaş grubunda kullanımın önerilmesi için klinik veri
bulunmamaktadır.
65 yaşından büyük yaşlı hastalar: Doz ayarlaması gerekli değildir.
Kullanım şekli:
Hastaya inhalerin doğru kullanımı hakkında bilgi verilmelidir.
Kapağı açmadan önce doz sayacı ve kapaktaki işaretin aynı hizada olduğundan emin
olunmalıdır. Đnhaler, pembe renkli bölüm aşağıda olacak şekilde cihazı alt tarafından dik
olarak tutarken, beyaz kapağın saatin ters yönünde çevrilmesiyle açılır. Sayaç numarası bir
sayı geriye gidecektir. Hastaya, inhaleri ağzına yerleştirmesi, dudaklarını ağızlık parçasının
çevresinde kapalı tutması ve hızlı ve derin bir nefes alması öğretilmelidir. Sonra, inhaler
ağızdan çıkarılır ve nefes 10 saniye ya da rahatsızlık hissedilmeyen bir süre tutulur. Hasta
nefesini inhalerin içine vermemelidir. Kapamak için, inhaler dik olarak tutulurken, kapak her
inhalasyondan hemen sonra yerine takılır ve bir sonraki dozu yüklemek için hafifçe bastırılıp
bir klik sesi işitilinceye ve kapak tam olarak kapanıncaya kadar saat yönünde döndürülür.
Kapağın üstündeki ok ile sayaç penceresi aynı hizada olmalıdır. Đnhalasyondan sonra
hastaların ağızlarını çalkalamaları ve suyu tükürmeleri tavsiye olunur. Bu işlem, kandidiyazis
riskinin azaltılmasında yardımcı olacaktır.
Sayısal doz sayacı, kalan doz sayısını gösterir. Sayaç 01 dozundan sonra 00'ı gösterecek ve
kilitlenecektir. Bu, dozların bittiğini ve kutunun atılması gerektiğini gösterir. Đnhaler her
zaman temiz ve kuru tutulmalıdır. Ağızlık parçasının dış yüzü, kuru bir bez veya kağıt
mendille temizlenebilir. Đnhaler su ile yıkanmamalıdır, ve su ile temas etmesinden
kaçınılmalıdır.
2/10Ayrıntılı bilgi için Hasta Kullanma Talimatına bakınız.
4.3. Kontrendikasyonlar
Mometazon furoat veya yardımcı madde olan laktozun içerdiği süt proteinlerine karşı aşırı
duyarlılığı bilinen hastalarda kullanılmamalıdır (bkz . bölüm 6.1).
4.4. Özel kullanım uyarıları ve önlemleri
Kortikosteroid sınıfı ilaç kullanımı ile ilişkilendirilen oral kandidiyaz, klinik çalışmalar
sırasında bazı hastalarda ortaya çıkmıştır. Bu enfeksiyon, uygun bir antifungal tedavi ihtiyacı
doğurabilir ve bazı hastalarda ASMANEX TWĐSTHALER tedavisinin kesilmesi zorunlu
olabilir (bkz. bölüm 4.8. Đstenmeyen etkiler).
Özellikle uzun süreler için reçete edilen yüksek dozlarda, inhale kortikosteroidlerin sistemik
etkileri ortaya çıkabilir. Bu etkilerin ortaya çıkma olasılığı, oral kortikosteroidlerde
olduğundan çok daha düşüktür. Adrenal baskılanma, çocuklarda ve ergenlerde büyüme
geriliği, kemik mineral yoğunluğunda azalma, katarakt ve glokom, muhtemel sistemik etkiler
arasındadır. Bu nedenle inhale kortikosteroid dozunun, astımın etkin bir şekilde kontrol
altında tutulduğu en düşük doza kadar titre edilmesi önem taşımaktadır.
Sistemik yoldan etkili kortikosteroidlerden ASMANEX TWĐSTHALER'e geçilen hastalarda
özellikle dikkatli olunmalıdır, çünkü astmatik hastalarda sistemik kortikosteroidlerden,
sistemik varlığı daha az olan inhale kortikosteroidlere geçiş sırasında ve daha sonra, adrenal
yetersizliğe bağlı ölümler meydana gelmiştir. Sistemik kortikosteroidlerin kesilmesinden
sonra hipopitüiter-adrenal (HPA) eksen işlevinin düzelmesi için birkaç ay geçmesi gerekir.
Doz azaltımı sırasında bazı hastalarda, akciğer işlevlerinin korunması ve hatta daha da
iyileşmesine rağmen, örn. eklem ve/veya kas ağrıları, dermansızlık ve depresyon gibi sistemik
kortikosteroid çekilme semptomları ortaya çıkabilir. Bu hastalar, objektif adrenal yetersizlik
bulguları var olmadığı sürece, hem ASMANEX TWĐSTHALER tedavisini sürdürmeleri, hem
de sistemik kortikosteroidlerin azaltılması için cesaretlendirilmelidir. Eğer adrenal yetersizlik
belirtileri ortaya çıkarsa, sistemik kortikosteroid dozları geçici bir süre artırılmalı ve sonra bu
dozlar, daha yavaş bir şekilde düşürülmelidir.
Sistemik kortikosteroidlerden geçiş yapılan hastalarda, travma, cerrahi veya enfeksiyon gibi
stres, ya da şiddetli astım atağı dönemlerinde, kısa süreli bir sistemik kortikosteroid tedavi
kürü ilave edilmeli ve bu tedavi semptomlar düzeldikçe kademeli olarak kesilmelidir.
Bu tür hastaların yanlarında oral kortikosteroid bulundurmaları ve stresli dönemlerde önerilen
sistemik kortikosteroid ihtiyacını ve dozajını belirten bir kart taşımaları tavsiye olunur.
Adrenokortikal işlevlerin, özellikle sabah erken plazma kortizol düzeylerinin periyodik olarak
test edilmesi önerilmektedir.
Hastaların sistemik kortikostreoid tedavisinden ASMANEX TWĐSTHALER tedavisine
geçişi, önceden sistemik kortikosteroid tedavisi ile baskılanan alerjik durumların yeniden
ortaya çıkmasına neden olabilir. Böyle bir durumda semptomatik tedavi önerilmektedir.
Mometazon furoat bir bronkodilatatör olarak kabul edilmemelidir ve bronkospazm veya astım
ataklarının hızla giderilmesi için endike değildir. Bu nedenle hastalara, yanlarında gerektiği
zaman kullanılmaya hazır, uygun bir kısa etkili bronkodilatatör inhaler bulundurmaları
söylenmelidir.
3/10ASMANEX TWĐSTHALER ile tedavi sırasında bronkodilatörlere yanıt vermeyen astım
nöbetleri ortaya çıktığında veya pik akım düştüğünde, hastaların derhal doktorları ile irtibat
kurmaları söylenmelidir. Bu durum astımın ağırlaşmasına işaret edebilir. Bu tür nöbetler
sırasında hastaya sistemik kortikosteroid tedavisi uygulanması gerekebilir. Bu hastalarda,
inhale mometazon furoatın önerilen maksimum idame dozuna titre edilmesi gündeme
getirilebilir.
ASMANEX TWĐSTHALER kullanımı genellikle, HPA aksı işlevlerini terapötik olarak
eşdeğer oral prednizon dozlarına göre daha az baskılayarak, astım semptomlarının kontrol
altına alınmasını sağlayacaktır. Mometazon furoat, önerilen dozlarda alındığında düşük bir
sistemik biyoyararlanım göstermesine rağmen, yüksek dozlarda dolaşıma absorbe olur ve
sistemik aktivite gösterebilir. Bu nedenle, HPA aksını baskılama potansiyelinin sınırlı kalması
için, bu ilacın önerilen dozları aşılmamalı ve her hasta için en düşük etkin doz titrasyonu
yapılmalıdır.
Diğer inhale astım ilaçlarıyla da olduğu gibi, doz uygulamasından sonra hırıltılı solumada ani
bir artış ile birlikte bronkospazm meydana gelebilir. Eğer ASMANEX TWĐSTHALER
dozundan sonra bronkospazm oluşursa, hızlı etkili bir inhale bronkodilatörün hemen
uygulanması önerilir; bu nedenle hastalara her zaman için uygun bir bronkodilatör inhaleri
ellerinin altında bulundurmaları söylenmelidir. Bu gibi durumlarda ASMANEX
TWĐSTHALER tedavisi derhal kesilmeli ve alternatif bir tedaviye geçilmelidir
ASMANEX TWĐSTHALER'in önerilen dozların üzerindeki dozlarda kullanılmasının
etkinliği artırdığını destekleyen kanıtlar bulunmamaktadır.
ASMANEX TWĐSTHALER tedavi edilmemiş aktif veya sessiz solunum yolu tüberkülozu
olan hastalarda veya tedavi edilmemiş fungal, bakteriyel, sistemik viral enfeksiyonları veya
okuler herpes simpleksi olan hastalarda, eğer kullanılacaksa, dikkatli kullanılmalıdır.
Kortikosteroidleri veya diğer immünosüpresif ilaçları almakta olan hastaların belirli
enfeksiyonlara (örn. suçiçeği, kızamık) maruz kalma riski olduğu ve böyle bir maruziyet söz
konusu olduğunda tıbbi destek almanın önemi hakkında hastalara bilgi verilmelidir. Bu durum
özellikle çocuklarda önem taşımaktadır.
Astım gibi kronik hastalıkların yeterince kontrol edilememesinin veya tedavi için
kortikosteroid kullanılmasının bir sonucu olarak, çocuklarda veya ergenlerde büyüme hızında
bir azalma ortaya çıkabilir. Hekimlerin, herhangi bir yoldan kortikosteroid almakta olan
ergenlerdeki büyümeyi yakından izlemeleri ve eğer bir ergenin büyüme hızı yavaşlamış gibi
görünüyorsa, kortikosteroid terapisinin ve astım kontrolünün yararlarını, büyümenin
baskılanması olasılığına karşı tartmaları tavsiye olunur.
Eğer büyüme yavaşlamış ise, inhale kortikosteroidin dozunu, eğer mümkünse, semptomların
etkin bir şekilde kontrol altında tutulduğu en küçük doza düşürülmesi amacıyla, tedavi
yeniden gözden geçirilmelidir. Ayrıca, hastanın bir pediyatrik solunum uzmanına
sevkedilmesi gündeme getirilmelidir.
Đnhale kortikosteroidleri kullanırken, özellikle yüksek dozlarda uzun süreli tedavilerden sonra
ve bilhassa önerilen dozların üzerindeki dozlarla tedavide, klinik olarak anlamlı bir adrenal
baskılanma meydana gelebilir. Bu durum stres veya elektif cerrahi dönemlerinde, ilave
sistemik kortikosteroidlere gerek duyulduğunda göz önüne alınmalıdır. Ancak klinik
çalışmalarda günde 800 mikrogram veya altındaki dozlarda uzun süreli mometazon furoat
tedavisinden sonra HPA aksı baskılanmasına ilişkin bir kanıt bulunmamıştır.
4/10Astımın yanıt vermediği durumlar veya şiddetli alevlenmeler, inhale mometazon furoatın
idame dozu yükseltilerek ve eğer gerekiyorsa, sistemik kortikosteroid ve/veya infeksiyondan
kuşkulanılıyorsa antibiyotik vererek ve beta-agonist terapisi kullanılarak tedavi edilmelidir.
Hastalara, ASMANEX TWĐSTHALER tedavisinin aniden bırakılmaması gerektiği
anlatılmalıdır.
Yardımcı maddeler:
Laktoz: Önerilen maksimum günlük doz, günde 4.64 mg laktoz içerir. Bu miktar, laktoz
intoleransı olan kişilerde normalde soruna neden olmaz.
4.5. Diğer tıbbi ürünler ile etkileşimler ve diğer etkileşim şekilleri
Dozun inhale edilmesinden sonraki plazma konsantrasyonu çok düşük olduğundan, klinik
olarak anlamlı ilaç etkileşimleri olası değildir. Ancak, güçlü CYP3A4inhibitörleri (örneğin;
ketokanozol, itrakanozol, nelfinavir, ritonavir) ile birlikte uygulandığında sistemik
mometazon furoat maruziyetinde artış olabilir.. Güçlü bir CYP3A4 enzim inhibitörü olan
ketokonazolün mometazon furoat ile birlikte uygulanması, mometazon furoatın plazma
konsantrasyonlarında artışa neden olur.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim/ve-veya/
doğum sonrası gelişim üzerindeki bakımından yetersizdir (bkz bölüm 5.3). Diğer
glukokortikoidlerde olduğu gibi mometazon furoatla yapılmış hayvan çalışmalarında üreme
toksisitesi gösterilmiştir. Đnsanlara yönelik potansiyel risk bilinmemektedir.
Gebelik dönemi
Hamile kadınlarda yapılmış yeterli çalışmalar yoktur. Diğer inhale kortikosteroid
preparatlarda olduğu gibi, mometazon furoat hamilelikte potansiyel yararların anne, fetüs
veya bebekteki potansiyel riskler karşısında haklılığı doğrulanmadıkça kullanılmamalıdır.
Hamilelik sırasında kortikosteroid kullanan annelerin bebekleri hipoadrenalizm yönünden
dikkatle gözlenmelidir.
Laktasyon dönemi
Mometazon furoatın insan sütüne geçip geçmediği bilinmemektedir. Diğer kortikosteroidler
insan sütüne geçtiği için, Astmanex Twisthaler inhalasyon tozu emziren annelere verilirken
dikkatli olunmalıdır.
4.7. Araç ve makine kullanımı üzerindeki etkiler
Đnhale mometazon furoatın araba ve makina kullanma becerisi üzerinde etkisi yoktur veya
ihmal edilebilir düzeydedir.
4.8. Đstenmeyen etkiler
Plasebo-kontrollü klinik çalışmalarda, günde iki defa 400 mikrogram ile tedavi edilen gurupta
oral kandidiyaz sıklıkla görülmüştür (> %10). Tedaviyle ilişkili diğer sık karşılaşılan (%1-10)
istenmeyen etkiler farenjit, baş ağrısı ve disfonidir (bkz. Tablo 1).
5/10Günde iki defa doz uygulamasında oral kandidiyaz, 200 mikrogram ve 400 mikrogram doz
rejimlerindeki hastaların sırasıyla %6 ve %15'inde, günde tek doz rejimlerinin her ikisinde de,
hastaların %2'sinde bildirilmiştir.
Tedaviyle ilgili farenjit, günde iki defa uygulama yapılan hastaların %4'ünde (200
mikrogram) ve %8'inde (400 mikrogram) bildirilmiştir. Günde bir uygulama yapılan
hastalarda ise insidans %4 (200 mikrogram) ve %2'dir (400 mikrogram).
12 hafta süreyle günde iki defa 400 mikrogram ASMANEX TWĐSTHALER ile tedavi edilen
ve oral kortikosteroid almakta olan hastaların %20'sinde oral kandidiyaz ve %7'sinde disfoni
ortaya çıkmıştır. Bu etkilerin tedaviyle ilişkili olduğu düşünülmüştür.
Đstenmeyen olaylar aşağıda sistem organ sınıfına (MedDRA*) göre listelenmiştir. Sıklıklar şu
şekilde tanımlanmıştır:
Çok yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1000 ila < 1/100),
seyrek (≥ 1/10000 ila < 1/1000), çok seyrek (< 1/10000)
Tablo 1. ASMANEX TWĐSTHALER Toz Đnhaler ile tedaviyle ilişkili istenmeyen etkiler
şiddeti, MedRA Sistem Organ Sınıflaması ve Tercih Edilen Terminoloji ile Tedavi rejimine
göre, [[[[Çok yaygın (>>>>1/10); Yaygın (1/100, <<<<1/10); Yaygın olmayan (>>>>1/1,000<<<< 1/100)]
QD (Günde Tek Doz) BID (Günde Đki Doz)
200 mcg 400 mcg 200 mcg 400 mcg
Kategori
Enfeksiyon ve
enfestasyonlar
Kandidiyazis yaygın yaygın yaygın çok yaygın
Kulak ve iç kulak
hastalıkları
Disfoni yaygın olmayan yaygın yaygın yaygın
Solunum, gögüs
bozuklukları ve
mediastinal yaygın yaygın yaygın yaygın
hastalıkları
Farenjit
Genel
bozukluklar ve yaygın yaygın yaygın yaygın
uygulama
bölgesine iliskin
hastalıkları
Baş ağrısı
Nadiren bildirilen advers olaylar, ağız ve boğaz kuruluğu, dispepsi, kilo artışı ve çarpıntıydı.
Ergenlerde veya 65 yaş ve üzerindeki hastalarda istenmeyen etki riskinin arttığına ilişkin bir
görüş bulunmamaktadır.
Özellikle yüksek dozlarda uzun süre kullanıldıklarında, inhale kortikosteroidlerle sistemik
etkiler ortaya çıkabilir. Bu etkiler arasında adrenal baskılanma, çocuklarda ve ergenlerde
büyüme geriliği, kemik mineral yoğunluğunda azalma, katarakt ve glokom sayılabilir.
Đnhale kortikosteroidlerin kullanımıyla birlikte nadiren glokom, göziçi basıncında artış
ve/veya katarakt bildirilmiştir.
6/10Diğer glukokortikoid türevi ilaçlar ile olduğu gibi, döküntüler, ürtiker, pruritus ve gözler, yüz,
dudaklar ve boğazda eritem ve ödem gibi aşırı duyarlılık reaksiyonları olasılığı, göz önünde
bulundurulmalıdır.
Pazarlama sonrası dönem boyunca, döküntü, kaşıntı, anjiyoödem ve anaflaktik reaksiyon gibi
hipersensivite reaksiyonları bildirimleri olmuştur. Astımın şiddetlenmesi (öksürük, nefes
darlığı, vizing (hışıltı) ve bronkospazm gibi) bildirilmiştir.
4.9. Doz aşımı ve tedavisi
Bu ilacın düşük sistemik biyoyararlanımı nedeniyle, aşırı doz alımı, hastanın gözlenmesi ve
sonra reçete edilen uygun dozun başlatılmasından başka bir önlemi gerektirmemektedir.
Kortikosteroidlerin inhalasyon veya oral yoldan aşırı dozda alınması HPA aksı işlevinin
baskılanmasına yol açabilir.
Önerilen doz rejimlerini aşan dozlarda mometazon furoat inhalasyonunun tedavisi, adrenal
fonksiyonunun izlenmesini içermelidir. Astımı kontrol altında tutmaya yetecek dozda
mometazon furoat tedavisine devam edilebilir.
5. FARMAKOLOJĐK ÖZELLĐKLER
5.1. Farmakodinamik özellikler
Farmakoterapötik grup: Glukokortikoidler
ATC kodu: R03BA07
Mometazon furoat lokal antienflamatuvar özelliklere sahip topikal bir glukokortikosteroiddir.
Mometazon furoatın etki mekanizmasının büyük bölümü muhtemelen, bu bileşiğin
enflamatuvar döngüde yer alan mediyatörlerin salınmasını inhibe etme yeteneğine bağlıdır.
Mometazon furoat in vitro ortamda, alerjik hastaların lökositlerinden lökotrienlerin
salınmasını inhibe eder. Hücre kültüründe mometazon furoat’ın, IL-1, IL-5, IL-6 ve TNF-
alfa'nın sentezini ve salınmasını güçlü bir biçimde inhibe ettiği gösterilmiştir; aynı zamanda
LT üretimi üzerinde güçlü bir inhibitör etkiye, ve ayrıca insan CD4+T hücrelerinde Th
2
sitokinleri, IL-4 ve IL-5'in üretimi üzerinde de son derecede güçlü bir inhibitör etkiye sahiptir.
Mometazon furoatın in vitro olarak insan glukokortikoid reseptörü için bir bağlanma
afinitesine sahip olduğu gösterilmiştir. Bu afinite deksametazona göre 12 kat, triamsinolon
asetonide göre 7 kat, budesonide göre 5 kat ve flutikazona göre 1.5 kat daha güçlüdür.
Bir klinik araştırmada inhale mometazon furoatın, hiperreaktif hastalarda adenozin
monofosfata karşı hava yolu reaktivitesini azalttığı gösterilmiştir. Bir başka araştırmada
mometazon furoat ile beş gün süreli bir ön-tedavi, alerjen soluma testinden sonraki erken ve
geç dönem reaksiyonları anlamlı olarak hafifletmiş; aynı zamanda alerjenin indüklediği
metakoline-aşırı-yanıt verme halini de azaltmıştır.
Đnhale mometazon furoat tedavisinin bunların yanısıra, alerjen ve metakolin temasından sonra
alınan indüklenmiş balgam örneklerinde inflamatuar hücrelerdeki (total ve aktive eozinofiller)
artışı da azalttığı gösterilmiştir. Bu verilerin klinik önemi bilinmemektedir.
Astımlı hastalarda, 4 hafta süreyle günde iki kez 200 mikrogramdan günde bir defa 1200
mikrograma kadar dozlarda tekrarlı inhale mometazon furoat uygulamalarında, hiçbir doz
düzeyinde, klinikte önemli olabilecek HPA aksın baskılanması belirtisine rastlanmamıştır.
Đlaca bağlı belirlenebilir bir sistemik aktivite, sadece günde 1600 mikrogram dozunda ortaya
çıkmıştır.
7/10Günde 800 mikrograma kadar çıkan dozların kullanıldığı uzun-dönemli klinik araştırmalarda,
sabah plazma kortizol seviyelerinde azalmalar ya da kozintoprine karşı anormal yanıtlar
şeklinde herhangi bir HPA aksı baskılanması belirtisi bulunmamaktaydı.
60 astım hastasını kapsayan, 28 günlük bir klinik araştırmada, günde bir defa 400 mikrogram,
800 mikrogram veya 1200 mikrogram, ya da günde iki defa 200 mikrogram mometazon
furoat uygulaması, 24 saatlik plazma kortizolü eğri altı alanında (EAA) istatistiksel olarak
anlamlı bir değişikliğe yol açmamıştır.
28 gün süreyle günde iki defa 400 mikrogram, günde iki defa 800 mikrogram mometazon
furoat veya günde bir defa 10 mg prednizon ile tedavi edilen 64 erişkin astım hastasında 24
saatlik plazma kortizol EAA değerlerinin karşılaştırıldığı aktif ve plasebo kontrollü bir
araştırmada, günde iki defa mometazon furoat uygulamasının potansiyel sistemik etkisi
değerlendirilmiştir. Günde iki defa 400 mikrogram mometazon furoat tedavisi, plazma
kortizol EAA değerlerini, plasebo değerlerine göre %10-25 oranında azaltmıştır. Günde
(0-24)
iki defa 800 mikrogram mometazon furoat, plazma kortizol EAA değerlerini, plasebo
(0-24)
değerlerine göre %21-40 oranında azaltmıştır. Kortizoldeki azalma, günde bir defa 10 mg
prednizondan sonra, plasebo veya mometazon furoat tedavi gruplarının herbirinden anlamlı
olarak daha büyük bulunmuştur.
12 haftalık, çift kör, plasebo kontrollü araştırmalarda mometazon furoat ile 200 mikrogram
(günde bir defa akşamları) - 800 mikrogram aralığındaki günlük dozlarla tedavinin
sonucunda, akciğer işlevinde FEV ve pik ekspirasyon akımı ile ölçülen düzelme, astım
1
semptomlarının kontrolünde düzelme ve beta-2 agonisti inhalasyonu gereksiniminde azalma
gözlenmiştir. Maksimum yarar 1-2 hafta veya daha uzun süreden önce sağlanamamışsa da,
bazı hastalarda tedavinin başlamasında sonra 24 saat içinde akciğer işlevlerinde düzelme
gözlenmiştir. Akciğer işlevindeki düzelme tedavi boyunca devam etmiştir.
5.2. Farmakokinetik özellikler
Genel özellikler
Emilim: Mometazon furoatın oral inhalasyonunu takiben sistemik biyoyararlanım oranı,
kısmen, yutulan ilacın akciğerler ve barsaklardan emilimin az olması ve yoğun bir pre-
sistemik metabolizmaya uğramasına bağlı olarak düşüktür. Đnhalasyonla ve tek bir IV doz
sonrası mometazon furoatın kararlı durum konsantrasyonu kullanılarak, mutlak
biyoyararlanım sağlıklı deneklerde yaklaşık %16 ve astımı olan deneklerde yaklaşık %10
olarak tahmin edilmiştir.
Dağılım: Bolus şeklinde intravenöz uygulama sonrasında ortalama kararlı durum dağılım
hacmi V 152 litredir. Mometazon furoatın in vitro proteinlere bağlanması yüksek olup, 5 ile
d
500 ng/ml konsantrasyon aralığında %98 ile %99'dur.
Metabolizma: Đnhale edilen mometazon furoat dozunun yutulan ve gastrointestinal kanaldan
absorbe edilen kısmı, yoğun bir metabolizmaya uğrayarak çok sayıda metabolit oluşturur.
Plazmada tayin edilebilir durumda majör metaboliti bulunmaz. Mometazon insan karaciğeri
hücrelerinde, sitokrom P-450 3A4 (CYP3A4) tarafından, 6-beta hidroksil mometazon furoatı
da içeren birçok metabolite metabolize edilmektedir.
Eliminasyon: Radyoaktif işaretli, oral yoldan inhale edilen bir doz, esas olarak feçes (%74) ve
çok daha az oranda idrar (%8) ile atılır.
8/105.3. Klinik öncesi güvenlilik verileri
Görülen bütün toksikolojik etkiler, bu sınıftaki bileşiklerin tipik etkileridir ve
glukokortikoidlerin farmakolojik etkilerinin aşırılaşmasına bağlıdırlar.
Mometazon furoat, diğer glukokortikoidler gibi, kemirgenlerde ve tavşanlarda teratojendir.
Gözlenen etkiler, sıçanlarda umbilikal herni, farelerde yarık damak, tavşanlarda ise mesane
agnezisi, umbilikal herni ve ön pençelerde fleksiyondu. Aynı zamanda, sıçanlar, tavşanlar ve
farelerde maternal kilo alımında azalma, fetal büyüme üzerine etki (düşük fetal ağırlık
ve/veya kemikleşmede gecikme), ve farelerde yenidoğanların sağ kalımında azalma
gözlenmiştir.
Farelerde uzun süreli karsinojenisite çalışmalarında, mometazon furoatın inhalasyonuyla
tümör insidansında istatistik olarak anlamlı herhangi bir artış görülmemiştir.
Mometazon furoat standart in vitro ve in vivo testlerde genotoksik aktivite göstermemiştir.
6. FARMASÖTĐK ÖZELLĐKLER
6.1. Yardımcı maddelerin listesi
Susuz Laktoz (eser miktarda süt proteini içerir).
6.2. Geçimsizlikler
Bu ürün için geçerli değildir.
6.3. Raf ömrü
24 ay (Orijinal ambalajında)
Açıldıktan sonra 3 ay içerisinde kullanılmalıdır.
6.4. Saklamaya yönelik özel tedbirler
Açılıncaya kadar orijinal ambalajında saklanmalıdır. Buzdolabında saklanmamalı,
dondurulmamalıdır. 30°’nin altındaki oda sıcaklığında saklanmalıdır.
6.5. Ambalajın niteliği ve niceliği
Schering Plough Kuru Toz Đnhaleri (DPI), oral solunuma uygun hazne tipi kuru toz
inhaleridir. DPI yaklaşık 76 mm yükseklik ve 34 mm çapındadır ve 17 kısımdan
oluşmaktadır. Toz inhaler’in birim bileşenleri, geçmişte farmasötik ürün ve tıbbi aygıtlarda
kullanılmış olan farklı malzemelerden (plastik, paslanmaz çelik ve kauçuk) yapılmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHĐBĐ
Merck Sharp Dohme Đlaçları Ltd. Şti.
Büyükdere Cad. Astoria Kuleleri
No:127 B Blok Kat:8
Esentepe 34394 ĐSTANBUL
Telefon : (212) 336 10 00
Faks : (212) 215 27 33
8. RUHSAT NUMARASI
116/67
9/109. ĐLK RUHSAT TARĐHĐ/ RUHSAT YENĐLEME TARĐHĐ
Đlk ruhsat tarihi: 03.11.2004
Ruhsat yenileme tarihi:
10. KÜB’ÜN YENĐLENME TARĐHĐ
10/10