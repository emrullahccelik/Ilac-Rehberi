                                                                                        1 
  
 
 
KULLANMA TALİMATI  
 
 
PODORA  100 mg film kaplı tablet   
Ağızdan alınır.     
• Etkin madde:  100 mg Sefpodoksim’e eşdeğer 130,45  mg sefpodoksim proksetil   
• Yardımcı madde:   Kalsiyum karboksimetil selüloz, laktoz monohidrat  (sığır kaynaklı 
laktoz) , hidroksi propil selüloz, sodyum lauril sülfat, magnezyum stearat, polivinil alkol, 
titanyum dioksit, talk, lesitin  (soya kaynaklı) , ksantan gum  
 
 
Bu ilacı   kullanmaya başlamadan   önce   bu   KULLANMA TALİMATINI   dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek   
veya düşük  doz kullanmayınız.  
 
 
 
Bu kullanma talimatında :  
1. PODORA  nedir ve ne için kullanılır?   
2. PODORA ’yı kullanmadan önce dikkat edilmesi gerekenler.   
3. PODORA  nasıl kullanılır?   
4. Olası yan etkiler nelerdir?   
5. PODORA ’nın saklanması.    
 
Başlıkları yer almaktadır.                                                                                          2 
 1. PODORA  nedir ve ne için kullanılır?   
Her bir film kaplı tablet  100 mg sefpodoksime eşdeğer sefpodoksim proksetil içerir. Bu ilaç 
sefalosporinler olarak bilinen bir antibiyotik grubunda yer alır. Bakteriyel hücre duvarı 
sentezine engel olarak bakterileri öldürürler ve sefalosporinler enfeksiyonları tedavi eder.  
 
PODORA , 10 ve 20  film kaplı tablet  içeren blister ambalajlarda, karton kutu içinde takdim 
edilir.  
 
PODORA , aşağıda belirtilen durumların tedavisinde kullanılır:   
• Alt solunum yolu enfeksiyonlarında (kronik bronşit, toplumda kazanılmış zatürre, kronik 
bronşitin akut bakteriyel alevlenmesi),  
• Üst  solunum  yolları  enfeksiyonlarında  [farenjit  (yutak  iltihabı),  bademcik 
iltihaplanması, akut orta kulak iltihabı, sinüzit (kafa içindeki boşlukların iltihabı)],  
• Seksüel yolla bulaşan hastalıklarda (gonore),   
• Kadınlarda görülen akut komplike olmayan makat bölgesi enfeksiyonlarında,   
• İdrar yolu enfeksiyonları (sistit ve böbrek iltihabı),   
• Cilt ve yumuşak doku enfeksiyonlarında.    
 
2. PODORA ’yı kullanmadan önce dikkat edilmesi gerekenler  
 PODORA ’yı aşağıdaki durumlarda KULLANMAYINIZ.  
Eğer,  
• Sefpodoksim’e ya da sefalosporin grubu antibiyotiklerden herhangi birine karşı aşırı 
duyarlılığınız var ise,  
• Penisilin içeren antibiyotiklerden herhangi birine karşı aşırı duyarlılığınız var ise bu ilacı 
kullanmayınız.  
 
PODORA ’yı aşağıdaki durumlarda DİKKATLİ KULLANINIZ.   
Eğer,   
• Karın ağrısı ve şiddetli ishal probleminiz (kolit) varsa,   
• Böbrek problemleriniz varsa, bu ilacı kullanırken dikkatli olunuz.  
 
“Bu uyarılar, geçmişteki  herhangi  bir dönemde dahi olsa sizin için geçerliyse lütfen doktorunuza 
danışınız.”                                                                                          3 
  
PODORA ’nın yiyecek ve içecek ile kullanılması   
PODORA' yı aç ya da tok karnına alabilirsiniz.  
 
Hamilelik   
• İlacı kullanmadan önce doktorunuza veya eczacınıza danışınız.   
• PODORA ’yı     hamilelik    sırasında    yalnızca,    doktorunuz    dikkatli    bir    risk -yarar 
değerlendirmesi yaptıktan sonra gerekli görüyorsa kullanmalısınız.  
• Tedaviniz sırasında hamile olduğunuzu fark ederseniz hemen doktorunuza danışınız.    
Emzirme   
• İlacı kullanmadan önce doktorunuza veya eczacınıza danışınız.   
• PODORA  anne sütüne geçmektedir ancak bebek üzerine etkisi bilinmemektedir.  Eğer 
emziriyorsanız PODORA ’yı kullanmayınız.  
 
Araç ve makine kullanımı   
• PODORA  alırken sersemlik hissi oluşabileceğinden, böyle bir durumda araç ve makine 
kullanım becerisi bozulabilir. Bu ilacı aldığınızda araç ve makine kullanmayınız.  
 
PODORA ’nın içeriğinde bulunan bazı yardımcı maddeler hakkında önemli bilgiler  
 
PODORA  laktoz monohidrat içerdiği için; e ğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.    
PODORA  soya ihtiva eder. Eğer fıstık ya da soyaya alerjiniz varsa bu tıbbi ürünü 
kullanmayınız.  
 
Diğer ilaçlar ile birlikte kullanımı   
• Antasitlerin (sodyum bikarbonat  ve alüminyum hidroksit) yüksek dozlarda uygulanması 
veya H 2 bloker leri (simetidin, famotidin, ranitidin gibi) sefpodoksimin etkisini azaltabilir.  
• Diğer  betalaktam  antibiyotiklerle  de olduğu gibi, probenesid  sefpodoksim’in 
böbreklerden atılımını engeller ve dolayısıyla sefpodoksimin etkisini arttırabilir.  
• Sefpodoksim proksetil ile birlikte aminoglikozid antibiyotikler veya idrar söktürücü 
ilaçlar gibi  nefrotoksik potansiyeli olan bileşiklerden alacaksanız böbrek 
fonksiyonunuzun kontrol edilmesi gerekebilir.                                                                                          4 
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PODORA  nasıl kullanılır?   
Uygun kullanım ve doz/uygulama sıklığı için talimatlar:   
İlacınızı ne z aman ve nasıl kullanacağınız konusunda, doktorunuzun talimatlarını izleyiniz ve 
her zaman için kullanım kılavuzunu okuyunuz. Emin değilseniz doktorunuza veya eczacınıza 
danışarak kontrol ediniz.  
Doktorunuz başka şekilde önermediyse  PODORA ’yı aşağıdaki şekilde kullanınız:    
Yetişkinlerde (13 yaş ve yukarısı):   
Üst solunum yolu enfeksiyonları:   
Sinüzit (kafa içindeki boşlukların iltihabı) tedavisinde doz günde 2 kez 200 mg tablettir. Farenjit 
(yutak iltihabı) ve/veya bademcik iltihabı tedavisinde doz günde 2 kez 100 mg tablettir.  
 
Alt solunum yolu enfeksiyonları:   
Kronik bronşit, toplumda kazanılmış zatürre, kronik bronşitin akut bakteriyel alevlenmesi doz 
günde 2 kez 100 mg veya 200 mg tablettir.  
 
Üst ve alt idrar yolu enfeksiyonları:   
Komplike olmayan alt idrar yolu enfeksiyonlarında doz günde 2 kez 100 mg tablettir. 
Komplike olmayan üst idrar yolu enfeksiyonlarında doz günde 2 kez 200 mg tablettir.  
 
Komplike olmayan Gonore (bel soğukl uğu):  
Günde tek doz 200 mg tablet alınmalıdır.  
 
Deri ve yumuşak doku enfeksiyonları:  Günde 2 kez 200 mg tablet alınmalıdır.  
Doktorunuz PODORA  ile tedavinizin ne kadar süreceğini size bildirecektir. Tedaviyi erken 
kesmeyiniz.  
 
                                                                                          5 
 Uygulama yolu ve metodu:  
 
• Bu ilacı ağızdan bir miktar su ile alınız.  
• Bu ilacın emilimini artırmak için yemeklerle birlikte alınız.  
  
Değişik yaş gruplarında kullanım:  
Çocuklarda kullanım:  
Çocuklarda (13 yaşından küçük) PODORA  kullanımı önerilmez.   
 
Yaşlılarda kullanımı:   
Yaşlı hastalar için özel bir kullanımı yoktur.    
Özel kullanım durumları:   
Böbrek Yetmezliğ i:  
Böbrek yetmezliğiniz var ise doz doktorunuz tarafından ayarlanacaktır.   
 
Karaciğer Yetmezliği:   
Karaciğer yetmezliği için özel bir kullanımı yoktur.    
Eğer PODORA ’nın etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden fazla PODORA  kullandıysanız:   
PODORA ’dan  kullanmanız   gerekenden  fazlasını  kullanmışsanız  bir  doktor  veya  eczacı  ile 
konuşunuz.  
Doz aşımına bağlı olarak mide bulantısı, kusma, mide ekşimesi ve ishal görülebilir.   
 
PODORA ’yı kullanmayı unutursanız:   
Eğer bir dozu atlarsanız endişelenmeyiniz ve bir sonraki doz zamanını bekleyiniz.   
Unutulan dozları dengelemek için çift doz almayınız.    
 PODORA ile tedavi sonlandırıldığında oluşabilecek etkiler:   
Doktorunuza danışarak PODORA  kullanımını sonlandırabilirsiniz.   
Doktorunuza danışmadan tedavinizi yarım bıraktığınız takdirde hastalığınızın belirtileri tekrar 
ortaya çıkabilir.  
                                                                                         6 
 4. Olası yan etkiler nelerdir?   
Tüm ilaçlar gibi PODORA ’nın içeriğinde bulunan maddelere duyarlı olan ki şilerde yan etkiler 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir. 
Seyrek: 1000 hastanın birinden az, fakat 10000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Mevcut verilerden sıklık tahmin edilememektedir.  
 
Aşağıdakilerden biri olursa, PODORA ’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Döküntü, eklem ağrısı, terleme ve nefes almada güçlük, dudak, yüz, boğaz ve dilde   
şişme gibi alerjik re aksiyon belirtileri,   
• Deride ve/veya dudaklar, gözler, ağız, burun veya genital bölgelerin membranlarında   
şiddetli kabarma ya da kanama gibi Stevens -Johnson sendromu belirtileri,   
• Şiddetli kabartı şeklinde döküntü ve derinin ayrılması gibi toksik epidermal nekroliz 
belirtileri,  
• Ciltte döküntü ya da pembe/kırmızı halkalar şeklinde cilt lezyonları ve kaşıntılı, pullu  su 
kabarcıkları gibi eritema mu ltiforme belirtileri,  
• İlacın uzun süre kullanılması sonucu kanda meydana gelen düzensizlik nedeniyle 
normalden daha kolay enfeksiyon kapma,  
• Cilt, göz ve ağızda sararma ve yorgun hissetme gibi şiddetli anemi belirtileri.    
Bunların hepsi çok ciddi yan etkilerdir.   
Eğer bunlardan biri sizde mevcut ise, sizin PODORA ’ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Çok ciddi yan etkiler oldukça seyrek görülür.   
                                                                                          7 
 Aşağıdakilerden herhangi birini fark ederseniz, hem en doktorunuza bildiriniz veya size en 
yakın hastanenin acil bölümüne başvurunuz:  
• Şiddetli ishal.    
Bu ciddi bir yan etkidir. Acil tıbbi müdahale gerekebilir. 
Ciddi yan etkiler oldukça seyrek görülür.  
 
Aşağıdakilerden herhangi birini fark edersiniz, doktorunuza söyleyiniz:   
• Bulantı ya da kusma,  
 
• Karın ağrısı,  
 
• Baş ağrısı,  
 
• Baş dönmesi,  
 
• Kulak çınlaması,  
• Yorgunluk, bitkinlik,  
 
• Kaşıntı,  
 
• Karıncalanma ya da uyuşma.  
 
  Bunlar PODORA ’nın hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Far makovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
                                                                                          8 
 5. PODORA ’nın Saklanması  
PODORA ’yı çocukların göremeyeceği, erişeme yeceği yerlerde ve ambalajında saklayınız.  
PODORA ’yı 25ºC altındaki oda sıcaklığında saklayınız.  
  Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PODORA ’yı kullanmayınız.  
Eğer üründe ve/veya ambalajında bozulma olmuşsa  PODORA ’yı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat sahibi  : GENERİCA İlaç San. ve Tic. A.Ş.   
                                Maslak -Sarıyer/İSTANBUL  
 
Üretim yeri  : Sanovel İlaç San. ve Tic. A.Ş.  
                                 34580 Silivri – İstanbul  
 
   Bu kullanma talimatı ../../…. tarihinde onaylanmıştır.    