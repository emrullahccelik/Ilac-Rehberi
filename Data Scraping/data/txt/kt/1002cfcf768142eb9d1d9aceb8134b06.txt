1 
 KULLANMA TALİMATI  
 
NANOGAM 5 g/10 0 mL IV infüzyon için çözelti içeren flakon  
Damar içi ( intravenöz) yoldan uygulanır. 
Steril 
 
Etkin madde :  
1 mL çözelti içinde insan normal immünoglobulini (IVIg) 50 mg* 
* En az % 95’i IgG  içeren insan kaynaklı protein içeriğine karşılık gelir.  
 
Yardımcı maddeler:  
Glukoz monohidrat ve enjeksiyonluk su  
 
         Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi  bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
  
 
   
 
   
 
 
Bu Kullanma Talimatında : 
 
1. NANOGAM nedir ve ne için kullanılır?  
2. NANOGAM’ı kullanmadan önce dikkat edilmesi gerekenler  
3. NANOGAM nasıl kullanılır?  
4. Olası yan etkiler nelerdir? 
5. NANOGAM ’ın saklanması  
 
Başlıkları yer almaktadır. 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2 
 1. NANOGAM nedir ve ne için kullanılır?  
NANOGAM, berrak veya hafif opalesan, renksiz veya hafif sarımsı renkte, damar içine 
uygulanan bir çözeltidir. NANOGAM, 100 ml’lik çözelti içeren cam flakon içinde ambalajlanmıştır. Her ambalaj bir 
flakon içerir.  
NANOGAM, immunoglobulin içeren infüzyonluk bir çözeltidir. İmmunoglobulinler, antikorlar olarak da bilinir ve insan kanının normal bileşenleridir. Antikorlar vücudunuzun enfeksiyonlarla savaşmasına yardımcı olur.  
NANOGAM, antikor seviyesi çok düşük olduğunda ya da bazı hastalıklarda ilave antikorlar a 
ihtiyacınız olduğunda, kanınızdaki antikor seviyelerini yükseltmek için kullanılır. Antikorların verilişinin, bazı inflamatuar bozuklukları (otoimmün hastalıklar) olan hastalarda da etkisi olabilir.  
 
NANOGAM  aşağıda belirtilen durumlarda kullanılır:  
1.İmmün yetmezlik (Bağışıklık sisteminin yetersizliği) durumlarında replesman (yerine koyma) 
tedavisi için; 
- Antikor üretiminin bozulduğu primer(Konjenital)  immün yetmezliklerde,(Doğuştan 
antikor eksikliği bulunan hastalarda)  
- Şiddetli veya tekrarlayan enfek siyonlar gelişen, antimikrobiyal tedavinin yetersiz 
kaldığı ve kanıtlanmış spesifik antikor yetmezliği (SAE)* olan ya da serum IgG düzeyi <4 g/L olan hastalarda sekonder immün yetmezliklerde (SİY) kullanılır. 
* Kanıtlanmış SAE: lgG antikor titresinde pnömo kokal polisakkarit ve polipeptit antijen 
aşılarına en az 2 kat artış sağlanamaması  
 2.İmmünomodülatuar etki için ( Bağışıklık yanıtının değiştirilmesi amacıyla ); 
- Çevresel sinir sisteminde görülen Guillain Barre sendromu.  
- Kanama riski yüksek olan veya cerrahi müdahale öncesi trombosit sayısının hızla 
yükseltilmesi gereken immün trombositopeni (ITP) olgularında ( Bağışıklık sisteminin 
yetersiz olduğu steroid grubu ilaçlar ile tedavi edilemeyen, deride yaygın kanama ve 
kılcal damarlarda ağır ve öldürücü pıhtı o luşmasıyla karakterize hastalık  durumunun 
tedavisi  )  
- Sıklıkla beş yaşından küçük çocuklarda ortaya çıkan ve ateş, ciltte döküntü, çilek görünümünde dil, kırmızı ve çatlamış görünümde dudaklar, avuç içi ve ayak tabanının kızarık renkte görünümü ile karakt erize bir damar iltihabı hastalığı (Kawasaki hastalığı),  
- Bağışıklık sisteminin yanlış çalışmasına bağlı olarak sinir hücrelerinde hasar oluşan 
bazı nörolojik hastalıklarda (Multifokal Motor Nöropati),  
- Sinir hücrelerinin iltihabi olarak işlevini yitirdiği ilerleyici ve kronik bir hastalık 
(Kronik İnflamatuvar Demiyenilizan Polinoröpati, KIDP)  
- Vücut kaslarının (özellikle göz kasları) güçsüz olmasıyla karakterize hastalık durumu (bulber tutulumu olan Miyas tenia Gravis).  
 
 
 
2. NANOGAM’ ı kullanmadan önce dikkat edilmesi gerekenler  3 
 Virüs güvenliliği  
NANOGAM insan kanının sıvı olan kısmından (plazmasından) elde edilir. Bu nedenle pek 
çok insanın kanı toplanmakta ve bu kanların plazmasından yararlanılmaktadır. İlaçlar 
insan plazmasından üretildiğinde, hastalara geçebilecek enfeksiyon ajanlarını önlemek için bir dizi önlemler alınır. Bu önlemler, hastalık taşıma riski olan kan vericilerini 
saptamak ve dışarıda bırakıldıklarından emin olmak için, plazma vericilerinin dikkatli 
bir şekilde seçimini ve her bir kan bağışının ve plazma havuzlarının, virüs/enfeksiyon belirtileri açısından test edilmesini içerir. Bu ürünlerin üreticileri ayrıca, plazmanın işlenmesi sürecine virüsleri arındıracak ya da etkisiz hale getirec ek basamakları da dahil 
ederler.  
Bütün bu önlemlere rağmen, insan plazmasından hazırlanan ilaçlar hastalara uygulandığında, bir enfeksiyonun bulaşma olasılığı tamamen ortadan kaldırılamaz. Bu ayrıca bilinen (AIDS’e neden olan HIV virüsü, karaciğer hastalığ ına neden olan Hepatit 
A, Hepatit B ve Hepatit C virüsleri, parvovirüs B19 gibi zarfsız virüsler) ya da sonradan ortaya çıkan virüsler veya Creutzfeld -Jacobs hastalığı gibi diğer enfeksiyon çeşitleri için 
de geçerlidir.  
 Bu nedenle ileride oluşabilecek bir hastalıkla kullanılmış ürün arasındaki bağlantıyı 
kurabilmek için, kullandığınız ürünün adı ve seri numarasını kaydederek bu kayıtları saklayınız.  
 
Ayrıca;  
NANOGAM kullanmanız gerekiyorsa doktorunuz, hastalık yapıcı etkenlerin size bulaşmasını önlemek içi n uygun aşılarınızı (Hepatit A, Hepatit B vb.) yaptırmanızı önerebilir. 
 
NANOGAM’ı  aşağıdaki durumlarda KULLANMAYINIZ  
• Eğer immunoglobulinlere veya NANOGAM  içeriğindeki herhangi bir bileşene karşı aşırı 
duyarlıysanız (alerjikseniz). Mısır alerjisi olan hastalar, NANOGAM'ın bir bileşeni olan 
glukoza da duyarlı olabilirler.  
• Özellikle, immunoglobülin A eksikliğiniz varsa, kanınızda immunoglobülin A’ya karşı 
antikorlarınız olabilir. Bu durumda NANOGAM’ın  içinde çok az miktarlarda da olsa 
immünoglobulin A bulunduğu için (0,14 mg/mL’den daha az) alerjik reaksiyon 
gösterebilirsiniz.  
• Yeterince tedavi edilmeyen şeker hastalığınız var ise , kan şekeri seviyelerinizin normalin 
üzerine çıkması na izin vermek (düzenlenmemiş  diyabet)  
• Glukoz intoleransı durumları yaşarsanız, örneğin vücudun metabolizması düzgün çalışmadığında, ör. şiddetli hastalık nedeniyle (metabolik stres)  
• Hipero smolar koma (kanınızda bazı maddelerin yoğunluğunun artmasına bağlı bilinç kaybı) 
yaşıyorsanız. Bu, şeker hastalığınız var sa ve yeterince ilaç almıyorsanız ortaya çıkabilecek 
bir koma türüdür.  
• Kanda normalden daha yüksek miktarda şeker varsa (hiperglisemi)  
• Kanda normalden daha yüksek düzeyde laktat varsa (hiperlaktatemi)  4 
 Bir alerjik reaksiyonun meydana gelmesi durumunda, NANO GAM’ın uygulanması hemen 
kesilmelidir.  
 
NANOGAM’ı aşağıdaki durumlarda DİKKATLİ KULLANINIZ  
• Daha önce böbreklerinizle ilgili sorunlarınız olduysa (böbrek yetmezliği)  
• Aşırı kiloluysanız,  
• Yaşlıysanız (65 yaş üstü), 
• Beyin zarı iltihabı (aseptik menenjit sendromu)  
• Bir tür kansızlık (hemolitik anemi)  
• Tansiyonunuz yüksekse (hipertansiyon),  
• Kan hacminiz düşükse (hipovolemi), 
• Şeker hastasıysanız (kandaki glukoz düzeyiniz normalden yüksekse),  
• Kan damarlarınızda hastalık (vasküler  hastalık) veya kan damarı içerisinde pıhtı (tromboz) 
oluşması geçmişiniz varsa,  
• Kan sodyum düzeyiniz düşük (hiponatremi) saptanmışsa,  
• Kalp, karaciğer ya da böbrek yetmezliğiniz (böbrekleriniz iyi çalışmıyorsa) varsa ya da 
vazopressin etkisini artıran ila çlar kullanıyorsanız, 
• Belirli diüretik ilaçlar (kıvrım diüretikleri olarak adlandırılan)  
• Böbreklerinize zarar verebilecek  ilaçlar kullanıyorsanız, 
• Kan viskozitesini (kanın yoğunluğu) artıran hastalığınız varsa, doktorunuza söyleyiniz. 
• Sepsis, travmatik be yin hasarı veya şok 
• Son 24 saat içinde kafa travması geçirmişse niz 
• Yakın zamanda felç geçirdi yseniz . Kandaki yüksek şeker seviyeleri felç ve iyileşmenin 
etkilerini kötüleştirebilir.  
• Açlıktan veya yetersiz beslenmeden kaynaklanan metabolik bozukluklar  
• Vücudunuzda tiamin (B1 vitamini) seviyesinin düşük olması. Bu, örneğin kronik alkolizmden muzdaripseniz olabilir.  
 
Doktorunuz sizin için özel önlemler alacaktır. NANOGAM ’ın damarınızın içine verilmesi 
sırasında bir reaksiyon oluştuğunu hissederseniz, derha l doktorunuza bildiriniz. Doktorunuzun 
kararına göre ilacın damarınızın içine verilme hızı yavaşlatılabilir ya da tamamen 
durdurulabilir. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
Alerjik rea ksiyonlar  seyrektir , ancak daha önce insan immünoglobulinleri almış ve bunları iyi 
tolere etmiş olsanız bile meydana gelebilir.  
Alerjik reaksiyon meydana gelirse, NANOGAM 
uygulaması derhal durdurulmalıdır. Eğer tedaviden sonraki 1 ila 6 saat içinde, yüksek  ateş ile birlikte şiddetli nefes alma zorluğu 
yaşarsanız derhal doktorunuza söyleyiniz. Bu şikayetler, transfüzyona bağlı akut  (hızlı ortaya 
çıkan)  akciğer hasarının bir göstergesi olabilir ki bu durum, immunoglobulin alımı sonrası çok 
seyrek vakalarda me ydana gelebilir.  5 
 İnfüzyon süresince ve sonrasında en az 20 dakika boyunca, olası advers reaksiyonları 
(istenmeyen yan etkileri) tespit edebilmek için dikkatli bir şekilde izleneceksiniz. Belirli advers 
reaksiyonlar  (istenmeyen yan etkiler)  infüzyonun hızı ile ilgili olabilir, bu nedenle, doktorunuz 
infüzyon hızının sizin için uygun olmasını sağlayacaktır. İnfüzyon sırasında veya sonrasında bir reaksiyon yaşamanız durumunda, hemen doktorunuza söyleyiniz. Doktorunuz infüzyonun 
kesilip kesilmeyeceğine ka rar verecektir.  
Bazı durumlarda  advers reaksiyon  (istenmeyen yan etki)  riskinin artması nedeniyle özel 
önlemler gerekli olabilir. Aşağıdaki durumlar söz konusu olduğunda, infüzyon süresince ve 
infüzyondan sonraki ilk 1 saat boyunca hastanede izlenmeniz ger ekmektedir:  
• NANOGAM’ı ilk kez aldıysanız, 
• Kullanılmakta olan insan normal immünoglobulin preparatı değiştirildiğinde,  
• En son uygulama üzerinden uzun bir süre geçmiş olması durumunda, 
• Tedavi edilmemiş bir enfeksiyonunuz veya altta yatan kronik iltihabınız varsa.  
 NANOGAM, kan transfüzyonu ile aynı infüzyon ekipmanı yoluyla verilmemelidir. NANOGAM  tek kullanımlıktır. Aynı flakonu ikinci kez kullanmayınız. 
NANOGAM’ı kullanırken aşağıdakiler dikkate alınmalıdır  
• NANOGAM’ın infüzyonundan önce yeterli hidrasyonun sağlandığından emin olunması 
önemlidir.  
• Yeterli idrar üretiminin olduğundan emin olunması önemlidir. 
• Serum kreatinin (böbreklerin aktivitesinin bir göstergesi olan bir madde) düzeylerinin kontrol edilmesi gerekli olabilir.  
• Kan şekeri ve/veya el ektrolitlerin izlenmesi gerekebilir. Bu durum özellikle vazopressin 
etkisini artıran ilaçlar kullanıyorsanız geçerlidir.  
 
NANOGAM’ın yiyecek ve içecek ile kullanılması  
Uygulama şekli açısından yiyecek ve içeceklerde etkileşimi yoktur.  
NANOGAM  kullanılırken, infüzyon öncesinde yeterli hidrasyon (yeterli miktarda sıvı 
alınması) dikkate alınmalıdır.  
 Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz, hamile olabileceğinizi düşünüyorsanız veya hamile kalmayı  planlıyorsanız 
lütfen bu ilacı almadan önce doktorunuza ya da eczacınıza danışınız.
 NANOGAM ’ı hamileyken 
kullanılıp kullanılamayacağına doktorunuz karar verecektir. Hamile kadınlarda NANOGAM  
ile hiçbir klinik çalışma yapılmamıştır. Bu yüzden hamile kadınlarda NANOGAM kullanılırken 
dikkatli olunmalıdır. Bununla birlikte immunoglobulinler hamile ve emzirmekte olan 
kadınlarda kullanılmıştır. Bu deneyimler immunoglobulinlerin, hamilelik süreci, fetüs ya da 
yenidoğan üzerine olumsuz etkilerinin beklenmediğini g östermektedir.  
Gerekli olmadıkça hamilelik döneminde kullanılmamalıdır.  6 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız bu ilacı almadan önce doktorunuza ya da eczacınıza danışınız.  Emziriyorsanız ve NANOGAM alıyorsanız, ilacın immünoglobulinleri anne sütüne de geçebilir. Emzirilen yenidoğanlarda / bebeklerde olumsuz bir etki beklenmemektedir.  
Yeni doğanlar  
Yenidoğanlar ,özellikle prematüre doğanlar ve düşük doğum ağırlıklı olanlar , kanda çok düşük (hipoglisemi) veya çok yüksek (hiperglisemi) düzeyde şeker bulunması riski altındadır  ve bu nedenle NANOGAM ile tedavi sırasında, potansiyel uzun vadeli yan  etkilerden kaçınmak için 
şeker seviyelerinin yeterli kontrolünü sağlamak için yakından izlenmesi gerekir. 
Araç ve makine kullanımı  
NANOGAM bazı yan etkileri sebebiyle araç ve makine kullanım kabiliyetini olumsuz yönde 
etkileyebilir. Bu yan etkileri yaşay an hastalar, araç veya makine kullanmadan önce yan etkiler 
geçene kadar beklemelidirler.  
 
NANOGAM’ın içeriğinde bulunan bazı yardımcı maddeler hakkında önemli bilgiler  
NANOGAM , 50 mg/mL glukoz (%5) içerir. Bu, şeker hastalarında (diabetes mellitus ) göz 
önünde bulundurulmalıdır. Gizli diyabetiniz varsa, diyabet hastasıysanız veya düşük şeker 
rejimindeyseniz doktorunuza bildiriniz. Doktorunuz, özellikle yüksek NANOGAM’ın  dozları 
verilmekte ise, kan glukozu düzeylerinizin izlenmesinin ve insülin kulla nımının gerekli olup 
olmadığına karar verecektir.  
Diğer ilaçlar ile birlikte kullanımı 
• Diğer ilaçlarla karıştırılmadan kullanılmalıdır.  
• Reçetesiz satılan ilaçlar da dahil olmak üzere, herhangi bir ilaç kullanıyorsanız ya da yakın 
zamanda kullandıysanız, a şı olmayı planlıyorsanız ya da yakın zamanda olduysanız 
doktorunuza bildiriniz.  
• NANOGAM  gibi immünoglobulinlerin kullanılması, kızamık, kızamıkçık, kabakulak ve 
suçiçeği gibi bazı canlı virüs aşılarının etkisini bozabilir. Bu nedenle, NANOGAM  
kullandıktan sonra canlı ya da zayıflatılmış virüs aşısını kullanmadan önce 3 ay kadar 
beklemeniz gerekir. NANOGAM  uygulandıktan sonra, kızamık aşınızı olmadan önce 1 yıl 
veya daha fazla beklemeniz gerekebilir. Eğer aşı olmayı planlıyorsanız bu durumu doktorunuza söyle yiniz.   
• Kan sodyum düzeyini artırabilen veya tuz içeriği yüksek ilaçlar kullanıyorsanız, 
doktorunuzu bilgilendiriniz.  
• Loop (kıvrım) diüretikleriyle birlikte kullanımından kaçınınız. 
 
 7 
 Kan testlerine etkileri 
Kan testleri yaptıracaksanız, lütfen doktorunuza NANOGAM'ı kullandığınızı söyleyin, çünkü 
NANOGAM antikorlar içerir ve bu durum, antikor testlerinde yanıltıcı pozitif sonuçlara neden olabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.
 
 
3. NANOGAM nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
NANOGAM kullanılmadan önce oda veya vücut ısısına getirilmelidir. Tıpa delindikten sonra 
en kısa sürede NANOGAM’ın intravenöz infüzyonuna başlanmalıdır.  
NANOGAM  uygulamadan önce içinde parçacık olup olmadığı ve renk kaybı açısından gözle 
kontrol edilmelidir. Sadece berrak ya da hafif bulanık veya renksiz ya da açık sarı renkli 
çözeltiler kullanılmalıdır.  
Eğer ürünün içinde parçacık veya çözeltide yoğun bulanıklık, renk değişikliği farkederseniz 
NANOGAM’ı kullanmayınız. Kullanılmayan çözeltiyi atınız.  
 
Uygulama yolu ve metodu:  
Damar içi (intravenöz) yoldan infüzyonla kullanılır. İlacın dozu ve infüzyonun sıklığı, sizin 
durumunuza ve kilonuza bağlı olarak doktorunuz tarafından belirlenecektir.   
İnfüzyonunuzun başlangıcında, NANOGAM  yavaş bir hızda verilir. Ne kadar rahat olduğunuza 
bağlı olarak, doktorunuz infüzyon hızını kademeli olarak artırabilir.  
 
Değişik yaş grupları:  
Çocuklarda kullanım:  
NANOGAM dozları vücut ağırlığına göre ve klinikte alınan yanıta göre verildiğinden, 
çocuklarda ve ergenlerde (0- 18 yaş) dozlama yöntemi değişmez.  
 
Yaşlılarda kullanım:  
Damar içi immunoglobulin (IVIg ) tedavisi uygulanan hastalarda akut (hızlı ortaya çıkan)  
böbrek yetmezliği vakaları bildirilmiştir. Bu vakaların çoğunda kişinin 65 yaşın üzerinde 
olması dahil belirli risk faktörlerinin olduğu bildirilmiştir.  
Ayrıca IVIg uygulaması ile yüksek riskli has talarda, tromboembolik olaylar (pıhtı yoluyla 
damarların tıkanması) arasında bağlantıyı gösteren klinik kanıtlar mevcuttur. Bu nedenle, ileri 
yaşta iseniz ve trombotik (pıhtı oluşmasıyla ilgili) olaylar açısından risk faktörlerini 
taşıyorsanız NANOGAM infü zyonu size dikkatli bir şekilde, uygulanabilir en düşük infüzyon 
hızında ve dozunda uygulanacaktır.  
 
Özel kullanım durumları:  8 
 Böbrek/ karaciğer yetmezliği:   
Damar içi immunoglobulin (IVIg) te davisi uygulanan hastalarda akut (hızlı ortaya çıkan)  
böbrek yetmezliği vakaları bildirilmiştir. Böbrek yetmezliği riskiniz bulunuyorsa, NANOGAM 
size uygulanabilir  en düşük infüzyon hızında ve dozunda verilecektir.  
Karaciğer yetmezliği olan hastalara ilişkin ek bir bilgi bulunmamaktadır.  
 
Eğer NANOGAM’ın e tkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla NANOGAM  kullandıysanız  
Kullanmanız gerekenden daha fazla NANOGAM kullandıysanız, aşırı sıvı yüklenmesi riski 
vardır ve kanınız çok koyulaşabilir (hiperviskoz), bu da kanın pıhtılaşma riskini artırabilir. Bu 
durum özellikle yaşlılık ya da böbrek veya kalp rahatsızlığı gibi riskli bir durumunuz varsa 
ortaya çıkabilir. Tıbbi rahatsızlıklarınız varsa doktorunuza söyleyi niz. 
NANOGAM’ı  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
NANOGAM’ı  kullanmayı unutursanız:  
Hemen doktorunuza söyleyiniz ve doktorunuzun talimatlarına uyunuz. 
Unutulan dozları dengelemek için çift doz almayınız .  
 
NANOGAM  ile tedavi sonlandırıldığındaki oluşabilecek etkiler  
Bu ürünün kullanımı ile ilgili daha fazla sorularınız varsa doktorunuza danışınız.  
 
4. Olası yan e tkiler nelerdir?  
Tüm ilaçlar gibi, NANOGAM’ın  içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, NANOGAM’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• (seyrek) Vücutta yaygın sıcaklık artışı, yanma hissi, kızarıklık, kaşıntı, yaygın döküntü, 
dilde, dudakta, gırtlak bölgesinde şişlik (ödem) ve buna bağlı soluk alıp vermede güçlük, vücutta yaygın ödem ve morarma, göğüste sıkışma hissi, öksürük, baygınlık hali, baş 
dönmesi ve koma hali varsa (bu belirtiler ilaca karşı gelişen ciddi alerjik şok yani 
anafilaktik şok durumunda ortaya çıkabilir),  
• (çok seyrek) Göğüste tam yeri belli olmayan sıkışma hissi veren bir ağrı durumunda; bu 
ağrı sol kola veya çeneye doğru yayılıp hareket etmekle artıyor, dinlenirken azalıyor fakat 
geçmiyorsa, soğuk soğuk terleme, mide bulantısı, nefes darlığı, huzursuzluk varsa (bu belirtiler kalp krizinde ortaya çıkabilir),  
• (çok seyrek) Vücudun bir veya her iki tarafında uyuşukluk, kuvvetsizlik, konuşma 
bozukluğu, görme bozukluğu, vücut dengesini sağlamada zorluk, bilinçte değişiklik ve bilinç kaybı var ise (bu belirtiler inme durumunda ortaya çıkabilir),  9 
 • (çok seyrek) Göğüs ağrısı, nefes darlığı, çok hızlı soluk alıp verme, hırıltılı nefes, korku 
hali, huzursuzluk, öksürük varsa (bu belirtiler akciğerde pıhtı yani pulmoner embolizm 
durumunda ortaya çıkabilir),  
• (çok seyrek) Bacaklarda şişlik, ağrı, yürüyememe ile ilgili şikayetler varsa (bu belirtiler 
toplardamarlar içerisinde pıhtı oluşumu yani ven trombozu durumunda ortaya çıkabilir),  
• (bilinmiyor) Baş ağrısı, ateş, ense sertliği (başın öne veya arkaya doğru hareketin zorlaması 
veya yapılamaması) bulantı- kusma, zihinsel fonksiyonlarda değişiklikler, ışığa karşı 
hassasiyet, uyku hali varsa (bu be lirtiler beyin zarı iltihabında yani aseptik menenjit 
durumunda ortaya çıkabilir),  
• Güçsüzlük, halsizlik, aşırı yorgunluk, cildin soluk bir renk alması, nefes darlığı, düzensiz 
kalp atışı varsa (bu belirtiler kansızlık yani anemi durumunda ortaya çıkabilir ),  
• İdrara çıkamama varsa (anüri),  
• Halsizlik, bulantı- kusma, yüzde, karında ve ayaklarda yaygın su toplanması, vücutta şişme, 
kan basıncında yükselme, uyku hali, kansızlık, ciltte renk değişikliği, kaşıntı, iştahsızlık 
varsa (bu belirtiler böbrek fonksiyon bozukluğu ile görülen hastalıklarda (akut tübüler nefroz), böbrekte idrar salgılayan tüpçüklerin hastalığında (proksimal tübüler nefropati) ve ozmotik böbrek hastalığında (ozmotik nefroz) ortaya çıkabilir),  
• Tedaviden sonraki 1 ila 6 saat içinde, yüksek a teş ile birlikte şiddetli nefes alma zorluğu 
yaşarsanız derhal doktorunuza söyleyiniz. Bu, transfüzyona bağlı akut (hızlı ortaya çıkan)  
akciğer hasarı’nın (TRALI) bir göstergesi olabilir. TRALI, immunoglobulin alımı sonrası çok seyrek  vakalarda meydana gelebilir.  
• (seyrek) Geçici kutanöz reaksiyonları (kutanöz lupus eritematoz dahil -sıklığı bilinmiyor).  
 
Bunların hepsi çok ciddi yan etkilerdir. Eğer bunlardan sizde mevcut ise, sizin NANOGAM’a  
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Diğer yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek          : 1000 hastanın birinden az, fakat 10.000 hastanın birinden fazla  
                                 görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 Yan etkiler ayrıca hasta başına görülen ve infüzyon başına görülen sıklık derecelerine göre de verilmiştir.  
 
Yaygın:  
• Aşırı duyarlılık reaksiyonları (hasta başına sıklık)  
• Baş ağrısı (hasta başına sıklık)  
• Bulantı (hasta başına sıklık)  10 
 • Alerjik döküntüler, kızarıklık, kaşıntı, kurdeşen, kabarcıklar, pul pul dökülme  
• Kas ağrısı (miyalji) (hasta başına sıklık)  
• Sırt ağrısı (hasta başına sıklık)  
• Boyun ağrısı (hasta başına sıklık)  
• Keyifsizlik, kırgınlık (yorgunluk, titreme, grip benzeri belirtiler, ateş) (hasta başına  
sıklık)  
 
Yaygın olmayan:  
• Beyaz kan hücre sayısında azalma (lökopeni, nötropeni) (hasta başına sıklık)  
• Alerjik reaks iyonlar, aşırı duyarlılık reaksiyonları (infüzyon başına sıklık)  
• Baş ağrısı (infüzyon başına sıklık)  
• Migren (hasta başına sıklık)  
• Baş dönmesi (hasta başına sıklık)  
• Kalp çarpıntısı, kalbin normalden hızlı atması (taşikardi) (hasta başına sıklık)  
• Düşük kan b asıncı (hipotansiyon), yüksek kan basıncı (hipertansiyon) (hasta başına sıklık)  
• Solunum güçlüğü (hasta başına sıklık)  
• İshal (diyare) (hasta başına sıklık)  
• Bulantı (infüzyon başına sıklık)  
• Deri hastalıkları (döküntü, kızarıklık, kaşıntı, kurdeşen, kabarcıklar , pul pul dökülme)  
(infüzyon başına sıklık)  
• Kas ağrısı (miyalji) (infüzyon başına sıklık)  
• Sırt ağrısı (infüzyon başına sıklık)  
• Boyun ağrısı (infüzyon başına sıklık)  
• Keyifsizlik, kırgınlık (yorgunluk, titreme, ateş, grip benzeri semptomlar) (infüzyon başına  
sıklık)  
 Seyrek:  
• Kan basıncında ani bir düşüş, anafilaktik şok (daha önceki uygulamalarda aşırı hassasiyet 
reaksiyonları görülmemiş olsa dahi).  
• Kırmızı kan hücrelerinin geçici olarak azalması (geri dönüşlü hemolitik anemi /hemoliz)  
• Geçici cilt  reaksiyonları (ciltte kızarma, kaşıntı)  
• Geri dönüşlü aseptik menenjit (enfeksiyon olmadan meydana gelen geçici menenjit 
vakaları)  
• Serum kreatinin düzeyinde artış ve/ veya akut (hızlı ortaya çıkan)  böbrek yetmezliği  
• Beyaz kan hücre sayısında azalma (lökope ni, nötropeni) (infüzyon başına sıklık)  
• Baş dönmesi (infüzyon başına sıklık)  
• Migren (infüzyon başına sıklık)  
• Solunum güçlüğü (infüzyon başına sıklık)  
• İshal (diyare) (infüzyon başına sıklık)  
• Kalp çarpıntısı, kalbin normalden hızlı atması (taşikardi) (infüzy on başına sıklık)  
• Düşük kan basıncı (hipotansiyon), yüksek kan basıncı (hipertansiyon) (infüzyon başına 
sıklık)  11 
  
 
 
Çok seyrek:  
Miyokart enfarktüsü (kalp krizi), inme (beyin damarlarında tıkanıklığa bağlı felç durumu), 
pulmoner emboli  (akciğer damarlarında tıkanıklık) ve derin ven trombozu (toplar damarların 
tıkanması) gibi tromboembolik (damar içi pıhtılaşması)   reaksiyonlar.  
 
Bilinmiyor:  
• Titreme, baş ağrısı, baş dönmesi, ateş, kusma, alerjik reaksiyonlar, artralji  (eklem 
ağrısı), bulantı, düşük tansiyon ve orta şiddette sırt ağrısı. 
•  Geri dönüşlü aseptik menenjit vakaları (mikrobiyel nedenler olmaksızın gelişen beyin 
zarı iltihabı).  
• Serum kreatinin (böbreklerden süzülen bir madde) düzeyinde artış ve/veya akut renal  
(hızlı ortaya çıkan böbrek yetmezliği) yetmezlik oluşumu vakaları.  
• Transfüzyona (damar içine sıvı veya kan ürünleri verilmesine) bağlı akut (hızlı ortaya 
çıkan) akciğer hasarı (TRALI) vakaları.  
• İdrara çıkamama  (anüri),  
 
Eğer bu kullanma talimatında bahs i geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakoviji lans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
 
5. NANOGAM’ın saklanması  
NANOGAM ’ı çocukların göremeyeceği, erişemeyeceğ i yerlerde ve ambalajında saklayınız . 
NANOGAM’ı  2-8 ºC’de buzdolabında ve ışıktan koruyarak saklayınız. Dondurmayınız. 
Donmuş ürünü çözüp kullanmayınız. 
NANOGAM, 25  °C veya altındaki oda sıcaklığında 6 aya kadar saklanabilir. Ürünün 
buzdolabından oda sıcaklığına alındığı tarih kutu üzerine not edilmelidir. Eğer oda sıcaklığında 
bekleme süresi 6 ayı geçerse ürünü kullanmayınız. Etiketinin ve karton kutusunun üzerinde belirtilen son kullanma tarihinden sonra NANOGAM’ ı 
kullanmayınız.  
Flakonu ışıktan korumak için, dış karton kutusunun içerisinde saklanmalıdır. 12 
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra NANOGAM’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız ! Çevre ve Şehircilik 
Bakanlığınca belirlenen toplama sistemine veriniz. 
Ruhsat Sahibi:  
Centurion İlaç San ve Tic. A.Ş. 
Beşiktaş/İstanbul  
Üretim Yeri:  
Sanquin Plasma Products BV  
Amsterdam/Hollanda  
 Bu kullanma talimatı  --/ --/--  tarihinde onaylanmıştır.  
 
 
    
 
  
 
 
   
 
   
 
   
 
    
 
   13 
  
 
   
 
  
  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR.  
 
Uygulama şekli:  
NANOGAM sadece intravenöz yoldan uygulanmalıdır.  Kapağı deler delmez NANOGAM intravenöz infüzyonunu başlatınız.
 Derhal kullanılmazsa, 
kullanımdaki (in -use) saklama süreleri ve kullanımdan önceki koşullar kullanıcının 
sorumluluğundadır.  Kullanımdaki saklama süreleri normalde kontrollü ve valide edilmiş aseptik 
koşullarda delinme olmadıkça 2 °C -  8 °C'de 24 saatten uzun olma malıdır.  
 
Yüksek miktarda NANOGAM  uygulanması için Etil Vinil Asetat- kap kullanılabilir.  
Büyük miktarlarda NANOGAM  kullanan hastalar için çok sayıda flakon içeriğinin Etil Vinil 
Asetat kaba (parenteral beslenme kabı) aktarılması mümkündür. 500ml ve 1L’lik kapların 
minimum %20 ila maksimum %80’i NANOGAM ile doldurulabilir. Her bir işlem basamağında aseptik teknikler kullanılmalıdır. Mikrobiyolojik nedenlerle NANOGAM’ın  besleme kabına 
aktarılmasından sonra en kısa süre içerisinde, transfer işlemini takiben e n fazla 3 saate kadar 
infüzyona başlanmalıdır. 
 Doz ve dozaj indikasyona bağlıdır. 
 
Azami infüzyon hızı her bir ürün için klinik çalışma protokollerine göre belirlenmelidir. 
Pozoloji ve uygulama sıklığı endikasyona bağlı olarak değişmektedir. Replasman  tedavisinde 
hastanın farmakokinetik ve klinik yanıtına bağlı olarak dozun bireysel şekilde ayarlanması 
gerekebilir.  
 
Pozoloji:  
Primer immun yetmezliklerde replasman tedavisi : 
Doz, bir sonraki infüzyondan önce ölçülen serum IgG düzeyinin en az 500- 600 mg/ dL 
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin 
sağlanabilmesi için tedavinin başlangıcından itibaren 3- 6 ay gereklidir.  
Önerilen başlangıç dozu bir seferde verilen 0,4- 0,8 g/kg infüzyonu takiben her 3- 4 haftada bi r 
uygulanan en az 0,2 g/kg'dır. 14 
 Serum immünoglobulin düzeyinin 500- 600 mg/dL olacak şekilde sabit tutulabilmesi için 
gereken doz ortalama 0,2 -0,8 g/kg düzeyindedir.  
Kararlı serum düzeyi sağlandıktan sonra doz aralığı 3 ile 4 hafta arasında değişir.  
Hastanı n klinik yanıtı ile birlikte kararlı serum düzeyleri ölçülmeli ve değerlendirilmelidir.  
Klinik yanıta bağlı olarak (ör. enfeksiyon sıklığı) daha yüksek kararlı serum düzeylerinin 
sağlanması amacıyla doz ve/veya doz aralığının ayarlanması düşünülebilir.  
 
Sekonder immün yetmezlikte replasman tedavisi : 
Sekonder immün yetmezlikte replasman tedavisinde tavsiye edilen doz 3- 4 haftada bir 
uygulanan 0,2- 0,4 g/kg'dır. 
 Primer immün trombositopeni de: 
İki alternatif doz şeması vardır:  
• Birinci gün 0,8- 1 g/kg dozunda uygulanır; doz, 3 gün içerisinde bir kez tekrarlanabilir  veya  
• 2-5 gün süreyle 0,4 g/kg/gün dozunda uygulanır. 
Relaps olduğunda tedavi tekrarlanabilir. 
 
Guillain Barré Sendromu :  
5 gün süreyle 0,4 g/kg/gün dozunda uygulanır.  
 
Kawasaki Hastalığı  : 
8-12 saat süreyle tek doz olarak uygulanan 2 g/kg’dır ve asetil salisilik asit ile kombine olarak 
verilir.  
 
Multifokal Motor Nöropati (MMN) hastalığında:  
Başlangıç dozu: 2- 5 gün süreyle bölünmüş dozlarda toplam 2 g/kg  
İdame dozu: 2- 6 haftada bir 1- 2 g/kg  
 Kronik inflamatuvar demiyelinizan polinöropati (KIDP) :  
Önerilen başlangıç dozu: 2- 5 ardışık günde bölünmüş dozlarda toplam 2 g/kg’dır. Yanıt 
alınamaması durumunda 3 haftada bir 1g/kg total doz 1- 2 günde verilir ve 2 ay sonunda yanıt 
alınamazsa tedavi kesili r. 
İdame dozu: başlangıç tedavisine yanıt alınmışsa 3 haftada bir 0,4 -1 g/kg total doz 1- 2 günde 
uygulanır. Maksimum yarar elde edilen doz önerilir ve doz doktor tarafından belirlenir. En 
düşük etkin idame dozu belirlenene kadar doz azaltılır ve uygulama s ıklığı ayarlanır.  
 
Myastenia Gravis   
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda 
uygulanır.  
 
Özel Popülasyonlara İlişkin Ek Bilgiler  
Böbrek / Karaciğer yetmezliği:  15 
 IVIG tedavisi uygulanan hastalarda akut böbrek yetmezliği vakaları bildirilmiştir. Böbrek 
yetmezliği riski bulunan hastalarda, IVIG preparatları uygulanabilir en düşük infüzyon hızında 
ve dozda kullanılmalıdır . 
Karaciğer yetmezliği olan hastalara ilişkin ek bir bilgi bulunmamaktadır.  
 
Pediyatrik popü lasyon  
Çocuklar ve adölesanlardaki (0- 18 yaş) pozoloji her bir endikasyon için erişkinlerden farklı 
değildir ve yukarıda belirtilen durumlardaki klinik sonlanımlara göre ayarlanır. 
 
Geriyatrik popülasyon:  
IVIG tedavisi uygulanan hastalarda akut  böbrek yetmezliği vakaları bildirilmiştir. Bu vakaların 
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir. 
Ayrıca IVIG uygulaması ile yüksek riskli hastalarda tromboembolik olaylar arasında bağlantıyı 
gösteren klinik kanıtlar mevcuttur. Bu nedenle ileri yaş dahil trombotik olay açısından risk 
faktörlerini taşıyan hastalarda IVIG reçetelenip infüzyonu uygulanırken dikkatli hareket 
edilmeli, uygulanabilir en düşük infüzyon hızında ve dozda kullanılmalıdır . 
 
NANOGAM diğ er ürünler ile karıştırılmamalıdır. Kullanılmadan önce oda veya vücut 
sıcaklığına getirilmelidir.  
 
Çözelti berrak veya hafif opalesan, renksiz veya hafif sarımsı renkte olmalıdır. Bulanık veya çökelti içeren çözeltileri kullanmayınız.  
 
Bir advers reaksiyo n meydana gelmesi halinde, infüzyon hızı azaltılmalı ya da durdurulmalıdır. 
 NANOGAM’ın her bir uygulaması sırasında, ürünün adı ve seri numarasının kayıt edilmesi önemle tavsiye edilmektedir. 
 