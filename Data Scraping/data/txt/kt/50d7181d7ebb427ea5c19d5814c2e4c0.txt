1/7 
 KULLANMA TALİMATI  
 
 
VİSCAP  90 mg film tablet  
 
Oral yoldan kullanılır.  
 
• Etkin madde:  Her bir tablet 90  mg sinakalset e eşdeğer 99.18 mg sinakalset hidroklorür 
içerir . 
• Yardımcı maddeler:  Laktoz monohidrat  (sığır sütü) , prejelatinize nişasta 1500, 
mikrokristalin selüloz (Tip 102), krospovidon (Poliplasdon XL), talk, magnezyum stearat, 
sheffcoat green L1171G23 (hidroksipropilselüloz, 6 cps, titanyum dioksit, 
hidroksipropilselüloz, 3 cps, laktoz monohidrat  (sığır sütü) , Triasetin/ gliserol triasetat, s arı 
demir oksit ve FD&C mavi#2/İndigotine Aluminum Lake ). 
 
Bu Kullanma Talimatında:  
 
1. VİSCAP  nedir ve ne için kullanılır?  
2. VİSCAP 'ı kullanmadan önce dikkat edilmesi gerekenler  
3. VİSCAP  nasıl kullanılır?  
4. Olası yan etkiler nelerdir? 
5. VİSCAP 'ın saklanması  
 
Başlıkları yer almaktadır. 
 
1. VİSCAP  nedir ve ne için kullanılır?  
 
VİSCAP, a çık yeşil renkli, oval, bikonveks, bir yüzünde “C” bir yüzünde “90” baskılı film 
tabletlerdir.  
 
VİSCAP 90 mg film tablet içeren blisterlerde bulunmaktadır. Blister paketleri bir kutu içinde 
28 tablet içerir.  
 
VİSCAP , vücudunuzda paratiroid hormon (PTH), ka lsiyum ve fosfor düzeylerini kontrol 
ederek etki eder. Paratiroid bezleri olarak adlandırılan organlarla ilgili sorunlara bağlı 
hastalıkların tedavisinde kullanılır . Paratiroidler, boyunda tiroid bez yanında bulunan ve 
paratiroid hormonu (PTH) üreten 4 ade t küçük bezdir. 
 Bu ilacı kullanmaya başlamadan önce bu KULLANMA TALIMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya  düşük  doz kullanmayınız.  
 2/7 
   3/7 
 VİSCAP  aşağıdaki durumlarda kullanılır:  
• Kanlarındaki atık ürünlerin temizlenmesi için diyaliz tedavisine ihtiyaç duyan ciddi böbrek 
hastalarındaki sekonder hiperparatiroidizm tedavisinde. 
• Paratiroid kanseri olan hastalarda kanda yüksek kalsiyum düzeylerinin (hiperkalsemi) 
düşürülmesinde. 
• Paratiroid bezinin çıkarılmasının mümkün olmadığı durumlarda primer hiperparatiroidizm 
hastalarında kandaki kalsiyum düzeylerinin (hiperkalsemi) düşürülmesinde. 
 
Primer ve sekonder hiperparatiroidizmde pa ratiroid bezleri çok fazla miktarda PTH 
üretmektedir. “Primer”, hiperparatiroidizmin herhangi bir diğer nedenden kaynaklanmadığı, 
“sekonder” ise hiperparatiroidizmin diğer bir durumdan, örn: böbrek hastalığından 
kaynaklandığı anlamına gelir. Primer ve seko nder hiperparatiroidizm kemiklerdeki kalsiyumun 
kaybına neden olabilir, bu durum kemik ağrısı ve kırıklara, kan ve kalp damarları ile ilgili 
sorunlara, böbrek taşlarına, mental hastalık ve komaya yol açabilir.  
 
2. VİSCAP  kullanmadan önce dikkat edilmesi gerekenler  
 
VİSCAP ’ı aşağıdaki durumlarda KULLANMAYINIZ  
 
Eğer VİSCAP ’ın etk in maddesini oluşturan sinakalset ya da bu ilacın bileşiminde bulunan diğer 
yardımcı maddelere (Kullanma Talimatı’nın  başında ‘Yardımcı maddeler’ bölümünde 
belirtilmiştir) alerjik iseniz.  
 
18 yaşın altındaki çocuklar VİSCAP ’ı kullanmamalıdır.  
 
VİSCAP ’ı aşağıdaki durumlarda DİKKATLİ KULLANINIZ  
 
Nöbetler (bazen kriz veya havale (konvülsiyon) olarak adlandırılır) de dahil olmak üzere 
herhangi bir tıbbi sorununuz varsa doktorunuza söyleyiniz. D aha önce nöbet geçirenlerde nöbet 
geçirme riski daha yüksektir. Kalsiyum düzeyini çok fazla düşürmek nöbet geçirme riskini de 
artırabilir. Eğer nöbetiniz varsa doktorunuza hemen söyleme lisiniz.  
 
Eğer karaciğerinizin düzgün şekilde çalışmadığını biliyorsanız, veya kalp rahatsızlığınız varsa 
veya kalp ra hatsızlığı geçirdiyseniz, veya VİSCAP  alırken sigara içmeye başlamış ya da  
bırakmışsanız bu durum VİSCAP ’ın etki gösterme şeklini etkileye ceği için doktorunuza 
söylemelisiniz.  
 
VİSCAP  ile tedavi edilen hastalarda düşük kalsiyum düzeyleri (hipokalsemi) ile ilişkili yaşamı 
tehdit eden olaylar ve ölümcül sonuçlar bildirilmiştir. 
 
Düşük kalsiyum düzeyleri kalp ritminizi etkileyebilir. VİSCAP  alırken kalp ritim bozukluğunuz 
varsa veya kalp ritim sorunlarına neden olduğu bilinen ilaçlar kullanıyorsanız, kalp atışınızın 
alışılmadık derecede hızlı veya çarpıntı şekilde olması halinde doktorunuza söyleyiniz. 
 
Bu uyarılar geçmiş dönemler de dahil olmak  üzere sizin için geçerli ise doktorunuza 
başvurunuz. 
 
İlave bilgi için bölüm 4’e bakınız.  
  4/7 
 VİSCAP ’ın yiyecek ve içecek ile kullanılması  
VİSCAP  besinlerle birlikte veya besinlerden kısa süre sonra alınmalıdır. 
 
Hamilelik  
İlacı kullanmadan önce doktorunuza ya da eczacınıza danışınız.  
 
VİSCAP  hamile kadınlarda test edilmemiştir. Hamilelik durumunda, VİSCAP  doğmamış 
bebeğe zarar verebileceği için doktorunuz tedavinizi değiştirmeye karar verebilir. Dolayısıyla, 
hamileyseniz, hamile olabileceğinizi düşünüyorsan ız ya da hamilelik planlıyorsanız 
doktorunuza mutlaka söyleyiniz. 
 
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
VİSCAP ’ın insan sütüyle atılıp atılmadığı bilinmemektedir. Emzirmenin durdurulup 
durdurulmayacağına ya da VİSCAP  tedavisinin durdurulup durdurulmayacağına  doktorunuz 
karar verecektir . 
 
Araç ve makine kullanımı  
Araç ve makine kullanma yeteneği üzerindeki etkileri ko nusunda herhangi bir çalışma 
yapılmamıştır. VİSCAP  alan hastalarda baş dönmesi ve nöbetler rapor edilmiştir. Siz de bunları 
hissederseniz, araç ve makine kullanma yeteneğiniz etkilenebilir. 
 
VİSCAP ’ın içeriğinde bulunan bazı yardımcı maddeler hakkında önemli bilgiler  
VİSCAP  yardımcı madde olarak laktoz içerir. Eğer daha önceden doktorunuz tarafından bazı 
şekerlere karşı intoleransınız ( duyarlılığınız ) olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı 
 
Aşağıda adı geçen ilaçlar VİSCAP ’ın etki gösterme şeklini etkileyeceği için; 
• Ketokonazol, itrakonazol ve vorikonazol ( Bu ilaçlar cilt ve mantar enfeksiyonlarının  
tedavisinde kullanılmaktadır),  
• Telitromisin, rifampisin ve siprofloksasin ( Bu ilaçlar bakteriyel enfeksiyonların  
tedavisinde kullanılmaktadır),  
• Ritonavir (B u ilaç HIV  enfeksiyonu ve A IDS tedavisinde kullanılmaktadır), 
• Fluvoksamin (B u ilaç depresyo n tedavisinde kullanılmaktadır).  
 
VİSCAP  aşağıda adı geçen ilaçlar ın etki gösterme şeklini etkileyeceği için;  
• Amitriptilin, desipramin, nortriptilin ve klomipramin ( Bu ilaçlar depresyon  tedavisinde 
kullanılmaktadır),  
• Flekainid ve propafenon ( Bu ilaçlar kalp atış hızındaki değişikliklerin  tedavisinde 
kullanılmaktadır),  
• Metoprolol ( Bu ilaç yüksek kan basıncı  (yüksek tansiyon) tedavisinde kullanılmaktadır) . 
 
VİSCAP kullanırken bu ilaçları alıyorsanız lütfen doktorunuza bildiriniz.  
 5/7 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VİSCAP  nasıl kullanılır?  
 
Uygun  kullanım ve doz/ uygulama sıklığı için talimatlar:  
VİSCAP ’ı her zaman tam doktorunuzun size verdiği direktifler doğrultusunda kullanınız. Emin 
değil iseniz doktorunuz ya da eczacınızla teyit etmelisiniz. Doktorunuz size ne miktarda 
VİSCAP  almanız gerektiğini söyleyecektir.  
 
Uygulama yolu ve metodu:  
VİSCAP  oral yoldan besinlerle birlikte ya da besinlerden kısa süre sonra alınmalıdır. Tabletler 
bütün olarak alınmalı ve bölünmemelidir. 
 
Eğer sekonder hiperparatiroidi için tedavi ediliyorsanız  
VİSCAP ’ın olağan başlangıç dozu 30 mg (bir tablet) günde tek dozdur. Doktorunuz VİSCAP ’a 
nasıl yanıt verdiğinizi ölçmek için düzenli kan örnekleri alacak ve paratiroid hormon, kalsiyum 
ve fosfat düzeylerinizi kontrol etmek için gereğince dozunuzu ayarlayacaktır. 
 
Durumunuz bir kez kontrol altına alındıktan sonra, doktorunuz kanınızı düzenli incelemeye 
devam edecektir ve gerektiğinde paratiroid hormon, kalsiyum ve fosfat düzeyinizin uzun dönem 
kontrolünü sağlamak için dozunuz daha da ayarlanabilir. 
 
Eğer paratiroid kanseri veya primer hiperp aratiroidizm için tedavi ediliyorsanız  
VİSCAP ’ın olağan dozu 30 mg (bir tablet) günde iki dozdur. Doktorunuz VİSCAP ’a nasıl yanıt 
verdiğinizi ölçmek için düzenli kan örnekleri alacak ve kalsiyum düzeyinizi kontrol etmek için 
gereğince dozunuzu ayarlayacakt ır. 
 
Durumunuz bir kez kontrol altına alındıktan sonra, doktorunuz kanınızı düzenli incelemeye 
devam edecektir ve gerektiğinde kalsiyum düzeyinizin uzun dönem kontrolünü sağla mak için 
dozunuz yeniden ayarlan abilir.  
 
Değişik yaş grupları:  
 
Çocuklarda kullanımı:   
VİSCAP ’ın etkililiği ve güvenliliği 18 yaş altındaki hastalarda belirlenmemiştir.  
 
Yaşlılarda kullanım : 
VİSCAP  yaşlılarda kullanılabilir.  
 
Özel kullanım durumları:  
 
Böbrek  yetmezliği /karaciğer yetmezliği  
Her ne kadar VİSCAP ’ın orta şiddetli ve ciddi karaciğer yetmezliği olan hastalarda dikkatli 
kullanılması gerekmekle birlikte VİSCAP  böbrek yetmezliği ve karaciğer yetmezliği olan 
hastalarda kullanılabilir.  
 
Doktorunuz hastalığınıza bağlı olarak ilacınızın dozunu belirleyecek ve  size uygulayacaktır.  
 6/7 
 Eğer VİSCAP’ ın etkisinin çok güçlü ya da  zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla VİSCAP  kullandıysanız:   
VİSCAP’ tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Aşırı dozun muhtemel belirtileri ağız çevresinde uyuşukluk veya karıncalanma, kas ağrıları 
veya krampları ve nöbetlerdir.  
 
VİSCAP  kullanmayı  unutursanız  
Unutulan dozu dengelemek için çift doz alm ayınız.  
 
Eğer bir VİSCAP  dozunu unutursanız bir sonraki dozu normal olarak almalısınız.  
 
Bu ilacın kullanımına ilişkin ilave sorularınız varsa doktorunuz ya da eczacınıza sorunuz.  
 
VİSCAP  ile tedavi sonlandırıldığında oluşabilecek etkiler  
Sinakalsetin kesilme veya geri tepme (rebound) etkileri şeklinde herhangi bir etki potansiyeli 
beklenmez.  
 
4. Olası yan etkiler nelerdir?  
 
Tüm ilaçlar gibi, VİSCAP ’ın içeriğinde bulunan maddelere duyarlı ol an kişilerde yan etkiler 
olabilir.  
 
Eğer ağzınızın çevresinde uyuşukluk veya karıncalanma, kas ağrıları veya kramplar ve nöbetler 
başlayacak olursa, hemen doktorunuza söylemelisiniz. Bunlar, kalsiyum düzeyinizin çok düşük 
olduğunun işaretleri olabilir (hi pokalsemi). 
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1, 000 hastanın birinden fazla görülebilir.  
Seyrek: 1,000 hastanın birinden az, fakat 10,000 hastanın birinden fazla görülebilir. 
Çok seyrek: 10,000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
 
Çok yaygın:  
 
• Bulantı,  
• Kusma.  
 
 
Yaygın:  
 
• Baş dönmesi,  
• Uyuşukluk veya karıncalanma hissi (Parestezi),  
• İştah kaybı (Anoreksi) veya iştah azalması, 
• Kas ağrısı (Miyalji),  7/7 
 • Zayıflık (Asteni),  
• Döküntü, 
• Düşük testoste ron düzeyleri, 
• Kanda yüksek potasyum düzeyleri ( Hiperkalemi),  
• Alerjik reaksiyonlar (Aşırı duyarlılık), 
• Baş ağrısı, 
• Nöbetler (Konvülsiyonlar veya krizler),  
• Düşük kan basıncı (Hipotansiyon),  
• Üst solunum yolu enfeksiyonu,  
• Solunumda güçlükler (Dispne),  
• Öksürük, 
• Hazımsızlık (Dispepsi),  
• Diyare,  
• Karın ağrısı, üst karın ağrısı, 
• Kabızlık,  
• Kas kasılmaları,  
• Sırt ağrısı,  
• Kanda düşük kalsiyum düzeyleri (Hipokalsemi).  
 
Bilinmiyor : 
 
• Kurdeşen (Ü rtiker),  
• Yüz, dudaklar, ağız, dil veya boğazın, yutma veya nefes almada zorluk yarata cak şekilde 
şişmesi (A njiyoödem ), 
• Kanınızdaki düşük kalsiyum düzeyleriyle ilişkili olabilecek alışılmadık derecede hızlı 
veya çarpıntı şeklinde kalp atışı (Düşük kalsiyum düzeyine bağlı QT uzaması ve 
ventriküler aritmi).  
 
VİSCAP  kalsiyum düzeyinizi düşürür. Eğer kalsiyum düzeyleri çok düşerse sizde hipokalsemi 
oluşabilir. Hipokalsemi belirtileri arasında ağız çevresinde uyuşukluk veya karıncalanma, kas 
ağrıları veya krampları ve nöbetler bulunur. Bu semptomlardan herhangi biri si zde olursa derhal 
doktorunuza söylemelisiniz.  
 
VİSCAP  aldıktan sonra kalp rahatsızlığı olan çok az sayıda hastanın durumu kötüleşmiş 
ve/veya düşük kan basıncı (hipotansiyon) görülmüştür. 
 
Çocuklar ve ergenler  
Çocuklarda ve ergenlerde VİSCAP  kullanımı belirlenmemiştir. Ergen klinik araştırma 
hastasında, kanda çok düşük kalsiyum düzeyi ile (hipokalsemi) ölümcül sonuç bildirilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacını zı bilgilendiriniz.  
 
Yan etkilerin raporlanması  
Kullanma Talimatında yer alan veya almayan  herhangi  bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki Bildirimi ” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 8/7 
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. VİSCAP ’ın saklanması   
 
VİSCAP’ ı çocukların göremeyeceği, erişemeyeceği yerlerde ve ambalajında saklayınız.   
 
25ºC’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız. 
 
Kartonu ve blisteri üzerinde belirtilen son kullanma tarihinden sonra VİSCAP’ ı kullanmayınız.  
 
Hiçbir ilacı atık su veya eve ait çöplerle birlikte atmayınız. Kullanmayacağınız ilaçların nasıl 
atılacağını eczacınıza sorunuz. Bu önlemler çevreyi korumaya katkıda bulunacaktır.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sist emine veriniz.  
 
Ruhsat sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4   
34467 Maslak / Sarıyer/ İSTANBUL  
 
Üretim yeri:   
Abdi İbrahim İlaç San. ve Tic. A.Ş.  
Orhan Gazi Mah. Tunç Cad. No: 3 
Esenyurt / İstanbul  
 
Bu kullanma talimatı  ../../…  tarihinde onaylanmıştır.  