1 
  KULLANMA TALİMATI 
 
VİAMED 50 mg Film  Kaplı  Tablet 
Ağızdan alınır. 
 
Etkin madde: Sildenafil sitrat  
Yardımcı maddeler: Mikrokristalin sellüloz, kolloidal susuz silika, dik alsiyum fosfat (susuz ), 
kroskarmeloz sodyum, magnezyum stearat, polivinil alkol, makrog ol,  titanyum dioksit (E171), 
talk, indi go karmin alüminyum lake (E 132). 
 
 
Bu ilacı kullanmaya başlamadan ö nce KULLANMA TALIMATINI dikkatlice okuyunuz, 
çünkü sizin için önemli bilgiler içermektedir. 
 
 Bu kullanma talimatını saklayınız. Daha  sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmi ştir, başkalarına vermeyiniz. 
 Bu ilacın kullan ımı sırasında,  doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanla ra aynen uyunuz. İlaç hakkında size önerilen dozun dışında yüksek 
veya düşük doz kullanma yınız. 
 
 
Bu Kullanma Talimatında: 
 
1.  VİAMED  nedir ve ne için kullanılır? 
2.  VİAMED  kullanmadan  önce dikkat  edilmesi gerekenler 
3.  VİAMED  nasıl kullanılır? 
4.  Olası yan etkiler nelerdir? 
5.  VİAMED ’in saklanması 
 
Başlıkları yer almaktadır. 
 
1. VİAMED  nedir ve ne için kullanılır? 
 
 VİAMED  film kaplı tabletler 50 mg sildenafil içeren, mavi renkli,  kare f ilm kaplı  tablet 
olarak 2,4 ve 8 tablet içeren ambalajlar halinde  sunulm aktadır. 
 VİAMED fosfodiesteraz tip 5 inhibitörleri adı verilen bir ilaç grubuna dahildir. Penisteki 
kan damarlarının gevşemesine yardımcı olarak cinsel uyarı sırasında kanın penise akı mını 
sağlamak suretiyle etki gösterir.  
 VİAMED sadece cinsel yoldan uyarılmanız durumunda doğal yolla sertleşme (ereksiyon) 
oluşmasına yardım eder. Sertleşme sorununuz yoksa VİAMED  kullanmamalısınız. 
Sertleşme sorunu, bir erkekte cinsel aktivite için gerekl i, penis sertleşmesinin 
sağlanamaması veya sertliğin korunamamasıdır. VİAMED  kadınların kullanımı için 
değildir.  2 
  2.  VİAMED  kullanmadan önce dikkat edilmesi gerekenler 
Sertleşme sorununu, buna yol açabilecek olası sebepleri ve uygun tedaviyi belirlemek iç in 
doktorunuz tarafından kullandığınız bütün ilaçların ve hastalıklarınızın bilinmesi gereklidir.    
  
Cinsel aktivite, kalp ile ilgili sorunlar için belirli bir derecede risk teşkil eder. Bu nedenle 
sertleşme sorununuza yönelik bir tedaviye başlamadan önc e doktorunuzca kalp ve damar 
sisteminizin durumu değerlendirilmelidir.  
 
VİAMED ’i aşağıdaki durumlarda KULLANMAYINIZ 
 VİAMED ’in etken maddesi olan sildenafil veya diğer bileşenlerine karşı alerjik bir 
reaksiyonunuz (hassasiyetiniz) varsa;  
 Amil nitrat veya bu til nitrat gibi nitrik oksit açığa çıkaran veya nitrat içeren (Nitrogliserin, 
isosorbid mononitrat, isosorbid nitrat, pentaeritritol tetranitrat, eritritol tetranitrat, 
isosorbid dinitrat / fenobarbital gibi) herhangi bir ilaç kullanıyorsanız VİAMED  
kullan mayınız. Bu ilaçlar, sıklıkla göğüs ağrısı ile kendini gösteren bir kalp ve damar 
hastalığının (anjina pektoris) tedavisi için kullanılan ilaçlardır. VİAMED  bu ilaçların 
etkilerinde ciddi bir artışa neden olabilir. Bu ilaçlardan birini kullanıyorsanız dokt orunuza 
söyleyiniz. Emin değilseniz doktorunuza veya eczacınıza danışınız.  
 Riosiguat etkin maddeli bir ilaç kullanıyorsanız. Bu ilaç pulmoner arteriyel hipertansiyon 
(akciğerlerde yüksek kan basıncı) ve kronik tromboembolik hipertansiyon (kan pıhtısı ile 
birlikte akciğerlerde yüksek kan b asıncı) tedavisinde kullanılır. VİAMED  gibi PDE5 
inhibitörleri adı verilen ilaç gurubuna dahil ilaçların riosiguatın tansiyon düşürücü etkisini 
arttırdığı gösterilmiştir. Eğer riosiguat kullanıyorsanız ya da kullanıp kullan madığınızdan 
emin değilseniz doktorunuza söyleyiniz.  
 Görme kaybına veya görme bozukluğuna neden olabilen Non -arteritik anterior iskemik 
optik nöropati (NAION) hastalığınız varsa.   
 Kalbiniz ile ilgili bir sorununuz varsa; doktorunuz kalbinizin seksüel akti vitenin getireceği 
ek yükü kaldırıp kaldıramayacağını dikkatle değerlendirmelidir.  
 Ağır bir karaciğer yetmezliğiniz varsa;  
 Düşük tansiyonunuz varsa (kan basıncı<90/50 mmHg)  
 Yakın zamanda inme veya kalp krizi geçirdiyseniz.  
 Retinitis pigmentoza gibi az görü len belirli bir kalıtsal göz hastalığınız varsa.  
 
VİAMED ’i aşağıdaki durumlarda DİKKATLİ KULLANINIZ 
 VİAMED ’in geçici olarak tansiyonunuzu (kan basıncınızı) düşürücü etkileri olabilir. Çoğu 
kimsede bu durumun ilgili sonuçları azdır ya da hiç yoktur. Ancak ö zellikle tansiyon 
düşüşlerine hassas, kalp damarlarında tıkanma ile veya vücudun tansiyonu (kan basıncının) 
kontrolünde ciddi bozulma ile kendini gösteren nadir hastalıkları olan kişilerde cinsel 
aktiviteye eşlik edecek bu etkilerin doktorunuzca değerlendi rilmesi gerekir.  
 Orak hücre anemisi (kırmızı kan hücrelerindeki bir anormallik), lösemi (kan hücrelerinin 
kanseri), multipl myelom (kemik iliği kanseri) veya peniste herhangi bir hastalık veya 
biçim bozukluğunuz varsa. Sertleşme sorununuz için ilaç kullanı rken bu durumlar özel 
dikkat gerektirebilir.  
 Mide ülseriniz veya bir kanama bozukluğunuz (hemofili gibi) varsa.  
 Görmenizde ani bir azalma veya görme kaybı yaşarsanız VİAMED  kullanmayı 
durdurunuz ve derhal doktorunuza bildiriniz. Özellikle yaşlı hastalarda gözün ağ 3 
  tabakasındaki toplardamarlarda tıkanma riski artmaktadır.  
 Duymanızda ani bir azalma veya sağırlık yaşarsanız VİAMED  kullanmayı durdurunuz ve 
derhal doktorunuza bildiriniz.  
 VİAMED’i n; AIDS (HIV) tedavisi için kullanılan bir ilaç olan ritonavir ile birlikte 
kullanımı tavsiye edilmemektedir (bkz. Diğer ilaçlar ile birlikte kullanımı).  
 
Bu uyarılar geçmişteki herhangi bir dönemde d ahi olsa sizin için geçerliyse lütfen dokto runuza 
danışınız. 
 
VİAMED  ile birlikte sertleşme sorunu için kullanılan başka il açlar kullanmamalısınız.  
  
VİAMED’i  sildenafil veya diğer PDE5 inhibitörlerini içeren, akciğerlerdeki kan damarlarında 
yüksek kan basıncının (pulmoner arteriyel hipertansiyon -PAH) tedavisi için kullanılan ilaçlarla 
kullanmamalısınız.   
  
Sertleşme sorunun uz yoksa VİAMED  almamalısınız.  
  
Kadınsanız VİAMED  kullanmayınız.  
  
Böbrek veya karaciğer probleminiz varsa doktorunuza bildiriniz. Doktorunuz dozu düşürmeye 
karar verebilir.  
 
VİAMED ’in yiyecek ve içecek ile kullanılması 
 
VİAMED  yiyecek ve içeceklerle bi rlikte alındığında etki göstermesi biraz daha uzun sürebilir.  
  
Fazla alkol alınması, sertleşme yeteneğini geçici olarak azaltabilir. İlacınızdan maksimum fayda 
sağlamak için, cinsel aktiviteden önce fazla miktarda alkol tüketmeyiniz.  
 
Hamilelik 
VİAMED kadınların kullanımı için değildir. 
 
Emzirme 
VİAMED kadınların kullanımı için değildir 
 
Araç ve makine kullanımı 
VİAMED  baş dönmesine neden olabilir ve görmeyi geçici olarak etkileyebilir. Bu nedenle araç 
ve makine kullanırken dikkatli olunuz.  
 
VİAMED’i n içe riğinde bulunan bazı yardımcı ma ddeler hakkında önemli bilgiler  
VİAMED , uyarı gerektiren yardımcı madde içermemektedir.  4 
  Diğer ilaçlar ile birlikte kullanımı 
 VİAMED , nitrogliserin, isosorbid mononitrat, isosorbid nitrat, pentaeritritol tetranitrat, 
eritrit ol tetranitrat, isosorbid dinitrat / fenobarbital gibi nitratların veya amil nitrat veya 
butil nitrat gibi nitrik oksit açığa çıkaran ilaçların etkilerinin ciddi biçimde artmasına 
neden olabilir. Bu ilaçlar, sıklıkla göğüs ağrısı ile kendini gösteren bir k alp ve damar 
hastalığının (anjina pektoris) tedavisi için kullanılan ilaçlardır. Bu ilaçları kullanıyorsanız 
VİAMED  KULLANMAMALISINIZ.  
 Riosiguat kullanıyorsanız doktorunuza ya da eczacınıza bildiriniz.  
 VİAMED ’in; AIDS (HIV) tedavisi için kullanılan bir ila ç olan ritonavir ile birlikte 
kullanımı tavsiye edilmemektedir  
 Yüksek tansiyon (kan basıncı) veya prostat problemleri nedeniyle alfa -bloker tedavisi 
almakta olan hastalarda ayağa kalkarken baş dönmesi veya hafifleme hissi görülebilir. 
Bunlar otururken veya  hızla ayağa kalkarken görülen tansiyon (kan basıncı) düşmesi 
olarak tanımlanan postural hipotansiyonun belirtileridir. VİAMED  ile birlikte alfa -bloker 
kullanan bazı hastalarda bu belirtiler görülmüştür. Bu genellikle VİAMED  alımından 
sonra, 4 saat içerisi nde, ortaya çıkmaktadır.  Bu gibi semptomların görülme ihtimalini 
azaltmak için VİAMED  tedavisine başlamadan önce alfa bloker dozunuzu her gün düzenli 
olarak alıyor olmanız gerekmektedir. Doktorunuz tedavinize VİAMED ’in 25 mg’ lık dozu 
ile başlamanızı önere bilir.  
 VİAMED  başlıca karaciğerde bu organa özel enzimler tarafından işlemden geçirilerek 
vücuttan uzaklaştırılabilir hale getirilir. Bu sebeple aynı yolla vücuttan uzaklaştırılabilir 
hale getirilen diğer bazı ilaçlar (Bir makrolid antibiyotik olan eritromisin, AIDS (H IV) 
tedavisi için kullanılan bir ilaç olan sakinavir, mantar hastalıklarının tedavisinde 
kullanılan ilaçlar olan ketokonazol ve itrakonazol, mide ülseri tedavisinde kullanılan bir 
ilaç olan simetidin, verem tedavisinde kullanılan bir antibiyotik olan rifam pisin, özel 
akciğer hastalıklarında kullanılan bir ilaç olan bosentan) ve greyfurt suyu VİAMED  ile 
birlikte kullanıldığında VİAMED ’in vücuttan uzaklaştırılmasını geciktirebilir. Bu ilaçlar 
ile birlikte kullanıldığında VİAMED ’in etkisi ve yan etkileri artac ağı için; bu ilaçları 
kullanan hastalar 25 mg’lık düşük başlangıç dozunu kullanmalıdır.  
 
Eğer reçeteli veya reçetesiz herhangi  bir ila cı şu anda  kullanıyorsanız veya son zamanlarda 
kullandıysanız lütfen doktorunuza veya eczacınıza bunlar ha kkında b ilgi veriniz. 
 
3.  VİAMED  Nasıl Kullanılır? 
Uygun kullanım ve doz/uygulama sıklığı için talimatlar: 
 VİAMED ’i her zaman dok torunuzun size önerdiği şekliyle ku llanın. Emin olmadığınız 
taktirde eczacınıza veya doktorunuza danışınız. Olağan doz 50 mg’dır. 
 VİAMED günde  bir defadan fazla kullanılmamalıdır. 
 
Uygulama yolu ve metodu: 
 VİAMED ’i cinsel aktiviteden yaklaşık bir saat önce almalısınız. Tableti bütün  olarak 
bir bardak suyla yutunu z. 
 
Değişik yaş grupları:  
Çocuklarda kullanım: 
VİAMED 18 yaşın altındakilerde kullanılmamalıdır. 5 
  Yaşlılarda kullanım: 
Yaşlı hastalara özel olarak dozun ayarlanması gerekmemektedir. 
 
Özel kullanım durumları 
Böbrek yetmezliği 
Şiddetli böbrek yetmezliği olan hastalarda 25  mg’lık VİAMED dozu önerilmektedir. 
 
Karaciğer yetmezliği 
Karaciğer bozukluğu olan (örneğin siroz gibi kronik bir karaciğer hastalığı olan) hastalarda 25 
mg’lık VİAMED dozu önerilmektedir. 
 
Eğer VİAMED ’in etkisinin çok güçlü veya zayıf olduğuna dair bir izleniminiz  var ise 
doktorunuz  veya eczacınız ile konuşunuz. 
 
Kullanmanız gerekenden daha fazla VİAMED  kullandıysanız: 
VİAMED ’ten kullanmanız  gerekenden fazlasını kullanmı şsanız bir doktor veya eczacı ile 
konuşunuz. 
 
100 mg’ın üzerindeki dozlar ilacın etkinliğini artırmamaktadır. Ancak, yüksek dozlarda 
alındığında, ilacın istenmeyen etkileri (yan etki) ve bunların şiddeti artabilir. 
 
Dokto runuzun size söylediğinden fazla sayıda tablet almamalısınız. 
 
4.  Olası yan etkiler nelerdir? 
Tüm ilaçlar gibi, VİAMED ’in içeriğinde bulun an maddelere duyarlı kişilerde yan etkiler 
olabilir. Yan etkiler genelde geçici veya orta şiddette olmuştur. Tavsiye edilen dozlarda 
aşağıdaki yan etkiler bildirilmiştir. 
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın  : 10 hastanın en az birinde görülebilir. 
Yaygın  : 10 h astanın birinden az, fakat 100 hastanın birinden fazla görülebilir. 
Yaygın olmayan  : 100 h astanın bi rinden az, fakat 1.000 hastanın bi rinden fazla 
görülebilir. 
Seyrek  : 1.000 hastanın birinden az, fakat 10.000 hastanın birinden fazla 
görülebili r. 
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin  edilemiyo r. 
 
Aşağıdakilerden biri olursa VİAMED  kullanmayı durdurunuz ve derhal size en yakın 
hastanenin acil bölümüne başvurunuz.  
  
Yaygın olmayan:  
 Bir tür  alerjik reaksiyon.  Belirtileri; ani başlayan hırıltı veya nefes almada zorluk, göz 
kapağının, yüzün, dilin ya da boğazın şişmesi şeklinde olabilir.  
 Göğüs ağrısı. Eğer bu durum cinsel ilişki sırasında olursa, yarı oturur pozisyona geçin ve 
rahatlama ya çalışın. Göğüs ağrınızı rahatlatmak için nitratlar olarak sınıflandırılan ilaçları 6 
  kullanmayınız.  
Seyrek:  
 Uzamış ve bazen ağrılı olabilen sertleşme. Eğer 4 saatten uzun süren sertleşme yaşarsanız 
acilen doktorunuzla temasa geçiniz.  
 Görüşte ani azalma ve ya görme kaybı  
 Ciddi deri reaksiyonları. Belirtileri; deride ciddi soyulma ve derinin kabarması, dudak, cinsel 
organlar ve göz çevresinde şişlik, ateş şeklinde olabilir.  
 Nöbet veya kriz  
 
Bunların hepsi çok ciddi yan etkilerdir. Eğer bunlardan biri sizde me vcut ise, sizin VİAMED ’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Diğer yan etkiler aşağıdaki şekildedir:  
Çok yaygın :  
 Baş ağrısı  
 
Yaygın :  
 Bulantı  
 Yüz kızarması  
 Sıcak basması (vücudun üst kı smında ani olarak sıcaklık hissetmek şeklinde belirti 
gösterebilir)  
 Hazımsızlık  
 Görmede renklerin soluklaşması  
 Bulanık görme  
 Görme bozukluğu  
 Burun tıkanıklığı  
 Sersemlik hissi  
 
Yaygın olmayan:  
 Kusma  
 Deride döküntü  
 Gözlerde iritasyon  
 Gözlerde kanlan ma/kızarma  
 Gözlerde ağrı  
 Işığa bakınca parlama görme  
 Görsel parlaklık  
 Işığa hassasiyet  
 Gözlerde sulanma  
 Kalp çarpıntısı  
 Hızlı kalp atımı  
 Yüksek kan basıncı  
 Düşük kalp basıncı  
 Kas ağrısı  
 Uyku hissi  7 
   Dokunma hissinde azalma  
 Baş dönmesi  
 Kulak çın laması  
 Ağız kuruluğu  
 Sinüslerin (yüz kemiklerinin içindeki hava boşlukları) tıkanması veya dolması   
 Burun dokusunun iltihabı (burun akması, hırıltı ve burun tıkanması gibi belirtileri olabilir)  
 Üst karın boşluğu bölgesinde ağrı  
 Gastro -özofajiyal reflü  isimli midenin asit içeriğinin mide -yemek borusu arasındaki bağlantıyı 
aşarak yemek borusu içerisine doğru çıkması sonucu oluşan bir hastalık (mide yanmasını da 
içerecek şekilde belirtileri olabilir)  
 İdrarda kan bulunması  
 Kol ve bacaklarda ağrı  
 Burun k anaması  
 Sıcaklık ve yorgunluk hissi  
 
Seyrek:  
 Baygınlık hissi, bayılma  
 İnme  
 Kalp krizi  
 Kalp atım hızında düzensizlik  
 Beynin bazı bölümlerinde kan akışının geçici olarak azalması  
 Boğazda düğümlenme hissi  
 Ağızda uyuşma  
 Gözün arka kısmında kanama  
 Çift görme  
 Görüş keskinliğinde azalma  
 Gözde anormal his  
 Göz ve göz kapağında şişme  
 Görüş alanınızda ufak parçacıklar ya da noktalar oluşması  
 Işık çevresinde haleler görme  
 Göz bebeğinin genişlemesi  
 Gözün beyaz kısmının renk değiştirmesi  
 Peniste kanama  
 Menide kan bulunması  
 Burunda kuruluk  
 Burnun iç yüzeyinde şişlik  
 Sinirli hissetme  
 Duymada ani azalma veya işitme kaybı   
 Görme sinirlerinin hasarına bağlı görme kaybına neden olabilen non -arteritik anterior iskemik 
optik nöropati (N AION) isimli bir göz hastalığı  
 Gözün ağ tabakasındaki (retina) damarlarda tıkanma  
 Gözün ağ tabakasında (retina) damarlardaki sertleşmeye bağlı hasar  
 Göz içi basıncının artması (glokom)  
 Uzağı net görememe (miyopi)  8 
   Görüş zayıflığı, göz yorgunluğu  (astenopi)  
 Gözün renkli k ısmı (iris) ile ilgili bozukluklar  
 
 
Bilinmiyor:  
Pazarlama sonrası deneyimde stabil olmayan anjina (kalp ile ilgili bir hastalık) ve ani ölüm 
bildirilmiştir.   
Hepsi olmamakla birlikte erkeklerin çoğunda bu ilacı aldıktan sonra kalp problemleri meydana 
gelmiştir. Bu etkilerin direkt VİAMED  ile ilişkili olup olmadığının belirlenmesi mümkün 
değildir.   
  
Eğer bu kullanma talimatında bahsi geçmeyen herhangi bi r yan etki ile karşılaşırsanız 
doktorunuzu veya eczacınızı bilgilendiriniz.   
  
Yan etkilerin raporlan ması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna t ıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı s ağlamış olacaksınız.  
 
5. VİAMED ’in saklanması 
 
VİAMED ’i çocukların göremeyeceği, erişemeyeceği yerlerde ve ambala jında saklayınız. 
 
25ºC’nin altındaki oda sıcaklığında saklayınız. 
 
Son kullanma tarihi ile uyumlu olarak kullanınız. 
Amb alajdaki son kullanma tarihind en sonra VİAMED ’i kullanmayınız. 
 
Eğer üründe  ve/veya ambalajında bozuklukl ar fark ederseniz VİAMED ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemi ne veriniz.  
 
Ruhsat Sahibi:  
World Medicine İlaçları Limited Şirketi  
Bağcılar/İstanbul  
 
Üretim Yeri:  
World Medicine İlaç San ve Tic. A.Ş.  
Bağcılar/ İstanbul  
 
Bu kullanma  talimatı  17.12.2020  tarihinde  onaylanmıştır. 