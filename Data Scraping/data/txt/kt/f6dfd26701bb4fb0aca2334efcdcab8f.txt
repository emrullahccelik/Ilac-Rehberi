1/7  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara aynen uyunuz. İlaç  hakkında size önerilen dozun dışında  
yüksek  veya düşük  doz kullanmayınız.  KULLANMA TALİMATI  
 
LEX 20 mg film kaplı  tablet  
Ağızdan alınır.  
• Etkin madde : Tadalafil  
Her film kaplı  tablet  20 mg tadalafil içerir.  
 • Yardımcı  maddeler : Laktoz monohidrat (inek sütü kaynaklı), L -Hidroksipropil selüloz -
LH 11, Hidroksipropil selüloz- EF (Klucel EF), Kroskarmeloz sodyum (Acdisol), Sodyum 
lauril sülfat, Mikrokristalin selüloz PH 102, Magnezyum stearat, Film kaplama materyali 
(Opadry II TAN 85G27001 (polivinil alkol, polietilen glikol, lesitin, talk, titanyumdioksit, kırmızı, sarı ve siyah demiroksit))  
 
 
Bu kullanma  talimatında : 
 
1. LEX nedir ve ne için kullanılır?  
2. LEX’i  kullanmadan önce dikkat edilmesi gerekenler  
3. LEX nasıl kullanılır?  
4. Olası yan etkiler nelerdir?  
5. LEX’in saklanması  
 Başlıkları yer  almaktadır.  
 1. LEX nedir ve  ne için kullanılır?  
 LEX 20  mg, sarı renkli film kaplı  tabletler halindedir.  Damla şeklinde bombelidirler ve bir 
yüzünde “20” yazılıdır. 2, 4 veya 8 tabletlik blister ambalajdadır.  
 LEX, yetişkin erkeklerde erektil disfonksiyon tedavisi için kullanılan bir ilaçtır. Erektil disfonksiyon, cinsel aktivite için gerekli penis sertleşmesinin sağlanamaması veya sertliğin korunamaması  durumudur. LEX ’in cinsel  aktivite  için uygun penis sertleşmesinin  sağlanması 
yeteneğini önemli ölçüde geliştirdiği gösterilmiştir.  
 LEX,  tadalafil etkin  maddesini içeren, fosfodiesteraz  tip 5 inhibitörleri  olarak  adlandırılan  ilaç 2/7  grubuna dahildir. Cinsel uyarıyı takiben LEX, penis içerisindeki kan damarlarının gevşemesine  
yardımcı  olarak  kanın penis  içerisine  akışını  sağlar.  Bunun sonucunda  peniste sertleşme 
gerçekleşir. Eğer sertleşme sorununuz yoksa LEX yardımcı olmayacaktır. 
 Cinsel  uyarının olmadığı  durumlarda  LEX ’in tek başına işe yaramayacağı  önemle  göz önünde 
bulundurulmalıdır. Bu nedenle sizin ve partnerinizin, sertleşme sorunu tedavisi için ilaç  
almıyormuş  gibi, ön cinsel  aktivitede  bulunması  gerekmektedir.  
 
2. LEX’i kullanmadan önce  dikkat  edilmesi  gerekenler  
 
LEX’i aşağıdaki durumlarda KULLANMAYINIZ  
Eğer,  
• Tadalafil  veya  LEX ’in içinde  yer alan diğer  maddelerden  herhangi  birine  karşı 
alerjiniz (aşırı hassasiyet) varsa.  
• Herhangi  bir formda  organik nitrat  veya  amil nitrit gibi nitrik  oksit  içeren ilaçlar  
kullanıyorsanız. Bu grup ilaçlar (nitratlar), koroner kalp hastalığına bağlı göğüs ağrısı (anjina  
pektoris)  tedavisinde kullanılmaktadır.  LEX ’in bu ilaçların  etkilerini  artırdığı gösterilmiştir. Eğer 
herhangi bir formda nitrat kullanıyorsanız veya emin değilseniz
 doktorunuzu bilgilendiriniz.  
• Ciddi  kalp rahatsızlığınız  varsa  ya da yakın zamanda (son 90 gün içinde)  kalp 
krizi geçirdiyseniz.  
• Stabil olmayan  göğüs  ağrısı  ya da cinsel  birleşme sırasında  göğüs  ağrınız  varsa.  
• Son 6 ayda  New York  Heart  Association  sınıflandırmasına  göre “Sınıf  2” ya da daha  
ağır kalp yetmezliğiniz varsa.  
• Kontrol  edilemeyen  kalp ritm bozukluğunuz (aritmi)  varsa.  
• Tansiyonunuz  çok düşükse  (<90/50 mm Hg) ya da kontrol  altına  alınamamış  
yüksek tansiyonunuz varsa. 
• Yakın  zamanda  (son 6 ay içerisinde)  felç geçirdiyseniz.  
• Göz felci olarak  da tanımlanan  non-arteritik  anterior  iskemik  optik  nöropati  (NAION) 
nedeniyle görme kaybınız olduysa.  
• Riosiguat  kullanıyorsanız.  Bu ilaç akciğerde  yüksek kan basıncı  (pulmoner  arteriyel 
hipertansiyon) ve kan pıhtısına bağlı akciğerde yüksek kan basıncı (kronik  tromboembolik 
pulmoner  hipertansiyon)  tedavisi için  kullanılır. LEX  gibi PDE5  inhibitörlerinin  bu ilacın  tansiyon 
düşürücü etkisini artırdığı gösterilmiştir. Riosiguat kullanıyorsanız veya emin değilseniz doktorunuzla 
konuşunuz.  
 
LEX’i aşağıdaki  durumlarda  DİKKATLİ  KULLANINIZ  
LEX ’i kullanmadan önce  doktorunuzla  konuşunuz.  
Cinsel  aktivite  kalbinize  ekstra  bir zorlama  yaptığından, kalp hastalığı  olan hastalarda olası  bir 
risk taşır. Bu nedenle, kalp probleminiz varsa doktorunuzu bilgilendirmelisiniz.  
 Aşağıdaki nedenler, LEX ’in sizin için neden uygun olmayabileceğini gösteren nedenlerdir. 
Eğer  bunlardan herhangi  bir tanesi  size uyuyorsa,  ilacı almadan  önce  doktorunuz  ile konuşunuz:  
• Kırmızı kan hücrelerinin anormalliği  (orak  hücreli  anemi),  kemik  iliği kanseri  
(multipl miyelom), kan hücrelerinin kanseri (lösemi) veya peniste şekil bozukluğunuz varsa.  
• Ciddi  karaciğer  probleminiz  varsa.  
• Ciddi  böbrek rahatsızlığınız  varsa.  
• Peniste herhangi  bir cinsel  isteğe  bağlı  olmaksızın  sık ve uzun süreli  sertleşme varsa.  3/7   
Bel ve leğen  kemiğinin  içindeki  oluşumları  ilgilendiren  cerrahi  girişim  (pelvik  cerrahi) veya 
prostat  bezinin  etrafındaki bazı dokularla  birlikte  alınması  olarak  tanımlanan  sinirin  korunmadığı 
radikal prostatektomi geçiren hastalarda LEX ’in etkili olup olmadığı bilinmemektedir.  
 LEX  kullanırken görmede ani azalma ya da görme kaybı ya da görme bozukluğu yaşarsanız, 
LEX  kullanmayı bırakınız ve derhal doktorunuza başvurunuz.  
 
Bu uyarılar geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
Tadalafil  kullanan  bazı hastalarda  azalmış veya  ani işitme  kaybı  kaydedilmiştir.  Olayın  doğrudan 
tadalafille ilişkili olup olmadığı bilinmese de, işitmede azalma veya ani işitme kaybı yaşarsanız, LEX kullanmayı bırakınız ve derhal doktorunuza başvurunuz.  
 LEX,  kadınların veya 18  yaş altı erkeklerin  kullanımı için tasarlanmamıştır.  
 LEX’in  yiyecek  ve içecek  ile kullanılması  
LEX ’i aç veya  tok karna  kullanabilirsiniz.  
Alkol ile birlikte kullanımının etkileri için Bölüm 3’e bakınız. Greyfurt suyu LEX ’in etkisi 
üzerine etkili  olabilir ve dikkatle  kullanılmalıdır.  Daha  fazla  bilgi için doktorunuzla  konuşunuz. 
 Hamilelik  
Geçerli  değildir.  
 
Köpekler  tedavi  edildiğinde  testislerde  sperm gelişiminde  azalma meydana gelmiştir. Sperm  
sayısında azalma bazı erkeklerde  görülmüştür.  Bu etkilerin  doğurganlık eksikliğine  yol açması 
olası değildir.  
 Emzirme  
Geçerli  değildir.  
 Fertilite  
Köpekler  tedavi  edildiğinde  testislerde  sperm gelişiminde  azalma meydana gelmiştir. Sperm  
sayısında azalma bazı erkeklerde  görülmüştür.  Bu etkilerin  doğurganlık eksikliğine  yol açması 
olası değildir.  
 Araç  ve makine  kullanımı  
Klinik araştırmalarda LEX  kullanan erkeklerin bazılarında baş dönmesi bildirilmiştir. Bu 
nedenle, taşıt veya  makine  kullanmadan önce  ilaçlara  karşı  nasıl  bir tepki  gösterdiğinizi  bilmeniz 
gerekir.  
 LEX’in  içeriğinde bulunan bazı yardımcı  maddeler hakkında  önemli bilgiler  
LEX,  laktoz  içermektedir. Eğer daha  önceden doktorunuz  tarafından  bazı şekerlere  karşı  
intoleransınız  olduğu söylenmişse bu tıbbi ürünü almadan  önce  doktorunuzla  temasa geçiniz.  4/7  Diğer  ilaçlar  ile birlikte kullanımı  
Özellikle  nitratlarla  tedavi  görüyorsanız  doktorunuzu veya  eczacınızı  bilgilendirmeniz  çok 
önemlidir çünkü nitratlarla birlikte LEX kullanmamalısınız.  
 
Aşağıdaki  ilaçları LEX ’le birlikte  kullanacaksanız  LEX ya da belirtilen  ilaçlar etkilenebileceği 
için doktorunuz ya da eczacınıza bilgi veriniz:  
 - Seçici  olmayan  alfa blokör  olarak  adlandırılan ilaçlar,  (bazen  yüksek  tansiyonu ya da iyi 
huylu prostat büyümesine eşlik eden idrar yolu bulgularının tedavisinde kullanılır.)  
- Yüksek tansiyonu tedavi  eden  diğer  ilaçlar  
- Riosiguat  
- 5 alfa redüktaz  inhibitörü  (büyümüş  prostatın  tedavisinde  kullanılır) 
- Ketokonazol  gibi ilaçlar  (mantar  enfeksiyonlarının tedavisi  için) ve AIDS  ya da HIV 
enfeksiyonu tedavisi için proteaz inhibitörleri  
- Fenobarbital, fenitoin  ve karbamazepin  (konvülziyona  karşı  kullanılan  ilaçlar)  
- Rifampisin,  eritromisin,  klaritromisin  veya  itrakonazol  (gibi bakteri  ve mantar 
enfeksiyonlarının tedavisinde kullanılan ilaçlar)  
- Sertleşme  tedavisinde  kullanılan  diğer  ilaçlar  
 Eğer  doktorunuz  kullanamayacağınızı  söylediyse, diğer  ilaçlar  ile birlikte  LEX  kullanmayınız.  
 Eğer,  erektil  disfonksiyon tedavisi  oluyorsanız, LEX ’i diğer  bu tür ilaçlar ile birlikte 
kullanmayınız.  
 Eğer  reçeteli  ya da reçetesiz herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. LEX nasıl  kullanılır?  
 Uygun  kullanım  ve doz/uygulama sıklığı için talimatlar:  
LEX ’i kullanırken  her zaman  doktorunuzun söylediği  şekilde  alınız.  Eğer  emin  değilseniz 
mutlaka doktorunuza ya da eczacınıza danışınız.  
 Genel  olarak  önerilen  doz öngörülen cinsel  aktiviteden en az 30 dakika  önce  alınan  10 mg (2x5 
mg)’dır. 10 mg (2x5 mg) tadalafilin  yeterli bir etki göstermediği hastalarda doz 20 mg’a 
yükseltilebilir.  
 Günlük maksimum 1 doz kullanılmalıdır.  
 Tadalafilin  10 mg (2x5 mg) veya  20 mg’lık  dozları  öngörülen cinsel  aktiviteden önce  alınmalıdır 
ve sürekli günlük kullanım için önerilmemektedir.  20 mg tadalafil  içeren  ürünler  için (çentikli  tabletler  hariç)  ürünün bölünerek kullanılması 
uygun değildir.  
LEX,  tableti aldıktan sonra  36 saat sonrasına  kadar  etkili olabilir.  Cinsel  uyarı  olmadığı 
durumlarda LEX ’in etki etmeyeceğini bilmeniz gerekmektedir. Bu nedenle sizin ve  
partnerinizin,  sertleşme  sorunu tedavisi  için ilaç almıyormuş  gibi, ön cinsel  aktivitede 5/7  bulunmanız gerekmektedir.  
 
Alkol  kullanımı sertleşme  yeteneğini  olumsuz  yönde  etkileyebilir.  Alkol  alımı geçici  olarak 
tansiyonunuzu düşürebilir. Eğer LEX  aldıysanız ya da almayı düşünüyorsanız, ayağa  
kalktığınızda  baş dönmesi  riskini artıracağından,  fazla alkol  alımından  (kandaki  alkol  oranı  
%0,08 ya da daha  fazla olmamalı) kaçınınız.  
 LEX ’i günde  1 defadan  fazla  ALMAMALISINIZ.  LEX  20 mg tabletler  cinsel  aktivite  
öncesinde  kullanılmak  için tasarlanmıştır,  sürekli  günlük kullanımı önerilmez.  
 Uygulama yolu ve  metodu:  
LEX tabletler  yalnız  erkeklerde ağız yoluyla  kullanım  içindir.  Tableti  bütün olarak  bir miktar su 
ile yutunuz. LEX aç veya tok karna alınabilir.  
 Değişik  yaş grupları:  
Çocuklarda  kullanımı:  
LEX , 18 yaşın  altındaki  çocuklar  ve ergenlerin  kullanımı  için uygun değildir. 
 Özel  kullanım durumları  
Özel  kullanımı  yoktur.  
 Eğer  LEX’in  etkisinin  çok güçlü veya zayıf  olduğuna dair bir izleniminiz  var ise doktorunuz veya 
eczacınız ile konuşunuz.  
 Kullanmanız  gerekenden  fazla  LEX kullandıysanız  
LEX’den kullanmanız  gerekenden  fazlasını  kullanmışsanız  bir doktor  veya eczacı  ile konuşunuz.  
 Bölüm  4’de belirtilen yan  etkiler  ile karşılaşabilirsiniz.  
 LEX’i kullanmayı  unutursanız  
Hatırlar  hatırlamaz  dozunuzu hemen  alınız  ancak  unutulan  dozları  dengelemek  için çift doz 
almayınız . 
 Bu ürünün kullanımıyla  ilgili baka  herhangi  bir sorunuz  varsa doktorunuza  ya da eczacınıza 
danışınız.  
 LEX ile  tedavi  sonlandırıldığında  oluşabilecek  etkiler  
Bulunmamaktadır.  
 4. Olası yan etkiler  nelerdir?  
 Tüm  ilaçlar gibi, LEX ’in içeriğinde  bulunan maddelere duyarlı  olan kişilerde  yan etkiler olabilir. 
Bu etkiler normalde hafifle orta derece arasındadır.  
 Bu kullanma  talimatındaki yan etkiler  aşağıdaki  kategorilerde  gösterildiği şekilde  sıralanmış tır. 
Çok yaygın: 10 hastanın en az 1’inde görülebilir.  
Yaygın:  10 hastanın  birinden az, fakat  100 hastanın birinden fazla görülebilir.  6/7  Yaygın olmayan:  100 hastanın  birinden az, fakat  1.000 hastanın  birinden fazla  görülebilir. 
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir. 
Bilinmiyor: Eldeki  verilerden  hareketle  tahmin  edilemiyor.  
 Aşağıdakilerden biri olursa, LEX’i kullanmayı  durdurunuz  ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Alerjik  reaksiyon (döküntü dahil)  (sıklık:  yaygın olmayan)  
• Göğüs  ağrısı - nitrat kullanmayınız,  derhal  medikal  yardım  aramalısınız (sıklık: yaygın 
olmayan)  
• LEX  kullandıktan  sonra  uzamış ve ağrılı sertleşme,  priapizm (sıklık:  seyrek). Eğer bunun  
gibi 4 saatten  daha  uzun süren  sertleşme ile karşılaşırsanız hemen  doktorunuza başvurunuz.  
• Ani görüş  kaybı  (sıklık: seyrek),  görmede  bozulma, karartılı  görme, bulanık santral  görüş 
veya ani görüş azalması (sıklık: bilinmiyor).  
 Raporlanan diğer  yan etkiler: 
Yaygın  yan etkiler (10 hastanın 1’inden az fakat  100 hastanın 1’inden fazla  görülebilir):  
Baş ağrısı,  sırt ağrısı,  kas ağrıları,  kollar  ve bacaklarda ağrı, yüzde  kızarma,  burun 
tıkanıklığı, hazımsızlık . 
 Yaygın  olmayan  yan etkiler  ((100  hastanın 1’inden az fakat  1.000 hastanın 1’inden fazla 
görülebilir):  
Baş dönmesi, mide  ağrısı,  bulantı, kusma,  bulanık  görme, göz ağrısı,  nefes  almada zorluk, idrarda 
kan varlığı, uzamış sertleşme, çarpıntı hissi, hızlı  kalp atımı, yüksek tansiyon, düşük tansiyon, 
burun kanaması  ve kulaklarda  çınlama,  ellerde,  ayaklarda  ve bileklerde  şişme  ve yorgun hissetme , 
reflü 
 Seyrek  yan etkiler  (1.000 hastanın 1’inden az fakat  10.000 hastanın 1’inden fazla 
görülebilir):  
Bayılma, nöbet ve geçici hafıza kaybı, göz kapaklarının şişmesi, kırmızı gözler, ani duyma azalması  ya da kaybı, kurdeşen (cilt yüzeyindeki  kaşıntılı kırmızı şerit şeklinde  döküntüdür), 
idrar yolundan kan gelmesi, menide kan varlığı ve terlemede artış.  
 Tadalafil  kullanan erkeklerde kalp krizi ve inme  rapor  edilmiştir.  Bu erkeklerin  çoğunda  bu ilacı 
kullanmadan önce kalp problemleri olduğu biliniyordu.  
 Tek veya  her iki gözde  seyrek  olarak  görme  yeteneğinde  kısmi,  geçici  veya  kalıcı  azalma  
veya görme kaybı rapor edilmiştir.  
 Klinik  araştırmalarda  tadalafil kullanan erkeklerde görülen  bazı ilave  seyrek  yan etkiler:  
Migren, yüzün şişmesi, yüzün ya  da boğazın şişmesine  neden olan ciddi alerjik reaksiyonlar,  ciltte  
kızarıklık, gözlere giden  kan akışını  etkileyen  bazı bozukluklar, düzensiz  kalp atımı,  anjina ve ani 
kardiyak ölüm, görmede bozulma, karartılı görme, bulanık santral görüş veya ani görüş azalması 
(sıklık: bilinmiyor).  
 75 yaş üzerinde  tadalafil kullanan erkeklerde  baş dönmesi  yan etkisi daha sıklıkla rapor  
edilmiştir.  65 yaş üzerinde  tadalafil kullanan erkeklerde  ishal  yan etkisi  daha  sıklıkla  rapor 7/7  edilmiştir.  
 
Eğer  bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi bir yan etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde yer alan “İlaç Yan Etki Bildirimi” ikonuna  tıklayarak ya  da 0 800 314 
00 08 numaralı  yan etki bildirim hattını  arayarak  Türkiye Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında  daha fazla  bilgi edinilmesine  katkı  sağlamış olacaksınız.  
 5. LEX’in  saklanması  
 LEX’i çocukların göremeyeceği,  erişemeyeceği  yerlerde ve ambalajında saklayınız.  
 LEX  tabletler,  nemden  korumak için orijinal  ambalajında  ve 25ºC’nin  altındaki  oda sıcaklığında 
saklanmalıdır.  
 Son kullanma  tarihiyle  uyumlu olarak kullanınız . 
 Ambalajdaki son kullanma tarihinden sonra LEX’i kullanmayınız.  
 Son kullanma tarihi geçmiş veya  kullanılmayan  ilaçları çöpe  atmayınız! Çevre,  Şehircilik  ve 
İklim Değişikliği Bakanlığınca belirlenen toplama sistemine veriniz.  
 Eğer  üründe ve/veya  ambalajında  bozukluklar fark ederseniz LEX’i  kullanmayınız.  
 Ruhsat sahibi:  NOBEL  İLAÇ SANAYİİ VE TİCARET A.Ş.  
Ümraniye  / İstanbul  
 Üretim yeri : NOBEL İLAÇ SANAYİİ ve TİCARET  A.Ş.  
 Sancaklar  / Düzce  
  Bu kullanma talimatı   ../../.... tarihinde onaylanmıştır. 