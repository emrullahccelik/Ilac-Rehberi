KISA ÜRÜN BİLGİSİ
1. BEŞERİ TIBBİ ÜRÜNÜN ADI
İBACUR 50 mg saşe
2. KALİTATİF VE KANTİTATİF BİLEŞİM
Etkin madde:
Bir saşe 50 mg ibandronik asite eşdeğer 56,27 mg ibandronat sodyum içermektedir.
Yardımcı maddeler:
Sodyum hidrojen karbonat 150 mg
Sorbitol (E420) 10 mg
Yardımcı maddeler için 6.1’e bakınız.
3. FARMASÖTİK FORM
Saşe
Saşe içinde granül.
4. KLİNİK ÖZELLİKLER
4.1. Terapötik endikasyonlar
İBACUR kemik metastazlı meme kanseri hastalarındaki iskelet ile ilgili olayların (radyoterapi
ve cerrahiyi gerektiren komplikasyonlar ve patolojik fraktür) önlenmesinde endikedir.
4.2. Pozoloji ve uygulama şekli
İBACUR tedavisi sadece, kanser tedavisinde deneyimli hekimlerce başlatılmalıdır.
Pozoloji/uygulama sıklığı ve süresi:
Tavsiye edilen doz günde bir defa 50 mg saşedir.
Uygulama şekli:
Oral kullanım içindir.
İBACUR saşe bir bardak (150 ml) içme suyu içerisinde çözündürülerek alınabilir.
İBACUR saşeler, sabah aç karnına (en az 6 saat açlık sonrasında) günün ilk yiyecek,
içeceğinden (su hariç) ve herhangi bir diğer ilaç veya destek ürünlerden (kalsiyum içeren) en
az 30 dakika önce alınmalıdır.
İBACUR alımını takiben en az yarım saat bir şey yenilip içilmemelidir. İçme suyu İBACUR
tedavisinin her aşamasında içilebilir.
 İBACUR, ayakta veya dik pozisyonda otururken alınmalıdır.
 Hastalar orofarenjiyal ülserasyon potansiyeli nedeniyle saşe içeriğini çiğnememeli ve
emmemelidirler.
 İçme suyu İBACUR’la alınması gereken tek içecektir. Bazı maden suları yüksek
konsantrasyonlarda kalsiyum içerebileceklerinden kullanılmamaları gerekir.
 Hastalar İBACUR aldıktan sonra en az 60 dakika süreyle dik pozisyonda kalmalı,
yatmamalıdırlar.
1Özel popülasyonlara ilişkin ek bilgiler:
Böbrek yetmezliği:
Hafif derecede böbrek yetmezliği (Kl ≥50 ve <80 mL/dak) olan hastalarda doz ayarlaması
KR
gerekli değildir. Orta derecede böbrek yetmezliği olan hastalarda (Kl ≥30 ve <50 mL/dak)
KR
iki günde bir verilecek bir adet 50 mg saşe şeklinde bir doz ayarlaması önerilir. Ciddi böbrek
yetmezliği olan hastalarda (Kl <30 mL/dak) önerilen doz haftada bir kez bir adet 50 mg
KR
saşedir (bkz. bölüm 5).
Karaciğer yetmezliği:
Doz ayarlamasının gerekli olmadığı beklenmektedir (bkz. bölüm 5.2).
Pediyatrik popülasyon:
Güvenlilik ve etkililik 18 yaşın altındaki hastalarda çalışılmamıştır.
Geriyatrik popülasyon:
Doz ayarlaması gerekli değildir.
Diğer:
Yatağa mahkum hastalar:
60 dakika süresince dik pozisyonda kalamayan veya ayakta duramayan hastalarla ilgili
çalışma yapılmamıştır.
4.3. Kontrendikasyonlar
İBACUR aşağıdaki durumlarda kontrendikedir:
 Hipokalsemide (bkz. Bölüm 4.4)
 İbandronik aside veya ilacın içerdiği diğer maddelerden herhangi birine aşırı
duyarlılığı olduğu bilinen hastalarda
 Özofagus darlığı veya akalazya gibi, özofagusun boşalmasını geciktiren özofagus
anomalilerinde (bkz. Bölüm 4.4)
 En az 60 dakika ayakta durulamaması veya dik durulamaması (bkz. bölüm 4.2 ve 4.4)
durumunda
 18 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle,
Barrett özofagusu veya gastroözofageal reflü gibi zemininde artmış özofagus kanser
riski olan hastalarda bu ilaçların kullanımından kaçınılmalıdır.
Klinik deneyim yokluğu nedeniyle İBACUR 18 yaşın altındaki çocuklarda kullanılmamalıdır.
Diğer bifosfonatlara aşırı duyarlılığı olduğu bilinen hastalarda dikkatli olunmalıdır.
İBACUR tedavisine başlanmadan önce, hipokalsemi ve diğer kemik ve mineral
metabolizması bozuklukları etkin şekilde tedavi edilmelidir. Tüm hastalar için, yeterli
2miktarda kalsiyum ve D vitamini alımı önemlidir. Günlük alımın yetersiz olduğu durumlarda,
hastalar kalsiyum ve D vitamini desteği almalıdırlar. Hipokalsemi gelişebilir ve hastanın
serum kalsiyum düzeyleri buna göre ayarlanmalıdır.
Oral yoldan uygulanan bifosfonatlar üst gastrointestinal mukozada lokal iritasyona neden
olabilirler. Tahriş edici olabilecek bu etkiler ve altta yatan hastalığın kötüleşme potansiyeli
nedeniyle, İBACUR aktif üst gastrointestinal sorunları (örn. Bilinen Barrett özofagusu,
disfaji, diğer özofajiyal hastalıklar, gastrit, duodenit veya ülserler) olan hastalara verilirken
dikkatli olunmalıdır.
Oral bifosfonatlarla tedavi gören hastalarda, bazıları ciddi olan ve hastaneye yatırılmayı
gerektiren, nadiren kanamayla veya ardından özofagus darlığı veya yırtılmasıyla seyreden,
özofajit, özofagus ülseri ve özofagus erozyonu gibi advers olaylar bildirilmiştir. Ciddi
özofagus advers olay yaşama riskinin, doz talimatlarına uymayan ve/veya özofagus
iritasyonunu düşündürecek semptomlar geliştirdikten sonra oral bifosfonatlar almaya devam
eden hastalarda daha yüksek olduğu görülmektedir. Hastaların doz talimatlarına özellikle
dikkat etmesi ve bunlara uyabilmesi gerekir (bkz. bölüm 4.2).
Hekimler olası özofagus reaksiyonuna işaret eden belirti ve semptomlara karşı dikkatli
olmalıdır, hastalara da disfaji, odinofaji, retrosternal ağrı veya yeni ya da kötüleşen mide
yanması olursa İBACUR tedavisini kesip tıbbi yardım almaları gerektiği belirtilmelidir.
Kontrollü klinik çalışmalarda artan risk gözlenmemiş olsa da, pazarlama sonrasında oral
bifosfonat kullanımıyla bazıları ciddi ve komplikasyonla birlikte seyreden gastrik ve duodenal
ülserler rapor edilmiştir.
Asetilsalisilik asit, NSAİİ’lar (Non-steroid Antiinflamatuvar İlaçlar) ve bifosfonatlar
gastrointestinal tahriş ile ilişkilidirler. Bu nedenle, İBACUR ile birlikte başka bir oral ilaç
tedavisi uygulandığında dikkatli olunmalıdır.
Bifosfonat ile tedavi edilen hastalarda atipik bölgelerde (subtrokanterik ve femur şaft) kırıklar
görülebilir. Bu transvers veya kısa oblik kırıklar, küçük trokanterin hemen altından
suprakondiler çıkıntının hemen üzerine kadar, femur boyunca herhangi bir bölgede oluşabilir.
Bu kırıklar genellikle travma olmaksızın ya da minimal travma ile gelişmektedir. Bazı
hastalarda tam femur kırığı görülmeden haftalar ila aylar öncesinde, sıklıkla görüntülemede
stres kırıklarıyla birlikte, uyluk veya kasık ağrısı meydana gelir. Kırıklar sıklıkla bilateraldir;
bu nedenle femur kayma kırığı olup bifosfonat tedavisi uygulanan hastalarda kontralateral
femur da incelenmelidir. Ayrıca, bu kırıklarda iyileşmenin yetersiz olduğu bildirilmiştir.
Bifosfonat kullanan ve uyluk ya da kasık ağrısı ile başvuran hastalar atipik kırık şüphesi ile
değerlendirilmelidir. Bu hastalarda bireysel risk/yarar analizine göre bifosfonat tedavisinin
kesilmesi gündeme gelebilir.
Bifosfonat tedavisi sırasında herhangi bir uyluk, kalça veya kasık ağrısı oluşması halinde,
hastalara bu olayları bildirmeleri söylenmeli ve bu tip semptomların görüldüğü hastalar
tamamlanmamış femur kırığı açısından değerlendirilmelidir.
3Meme kanserine bağlı kemik metastazı olan hastalarda yapılan plasebo kontrollü, randomize
çalışmalarda, uzun süreli İBACUR tedavisi ile böbrek fonksiyonlarında herhangi bir bozulma
görülmemiştir. Bununla birlikte yapılan klinik değerlendirmelere göre, İBACUR’la tedavi
edilen hastalarda böbrek fonksiyonu, serum kalsiyum, fosfat ve magnezyum seviyelerinin
izlenmesi tavsiye edilir.
Çene osteonekrozu
Onkoloji endikasyonları için ibandronik asit kullanan hastalarda pazarlama sonrası koşullarda
çok seyrek olarak çene osteonekrozu, bildirilmiştir (bkz. bölüm 4.8).
Ağız içinde iyileşmemiş açık yumuşak doku lezyonları olan hastalarda tedaviye veya yeni bir
tedavi kürüne başlanması geciktirilmelidir.
Eşzamanlı risk faktörleri bulunan hastalarda, İBACUR tedavisinden önce diş muayenesi ile
birlikte tedbir amaçlı diş tedavisi ve bireysel yarar-risk değerlendirmesi yapılması önerilir.
Hastada çene osteonekrozu oluşma riski değerlendirilirken, aşağıdaki risk faktörleri dikkate
alınmalıdır:
 Kemik rezorpsiyonunu inhibe eden tıbbi ürünün potensi (potensi yüksek bileşikler için
risk daha fazladır), uygulama şekli (parenteral uygulama için risk daha fazladır) ve kemik
rezorpsiyonu tedavisinin kümülatif dozu
 Kanser, eşzamanlı hastalıklar (örn. anemi, koagülopatiler, enfeksiyon), sigara kullanımı
 Eşzamanlı tedaviler: kortikosteroidler, kemoterapi, anjiyojenez inhibitörleri, baş ve boyun
radyoterapisi
 Yetersiz oral hijyen, periodontal hastalık, sıkı oturmayan takma dişler, diş hastalığı
öyküsü, diş çekilmesi gibi invaziv dental işlemler
Tüm hastalara İBACUR tedavisi süresince yeterli oral hijyen sağlamaları, rutin diş kontrolü
yaptırmaları ve dişlerde sallanma, ağrı veya şişme gibi oral semptomlar veya iyileşmeyen
yaralar ya da iltihap oluşması halinde derhal bildirmeleri söylenmelidir. Tedavi sırasında,
invaziv dental işlemler yalnızca dikkatli bir değerlendirme ardından gerçekleştirilmeli ve
İBACUR uygulamasına yakın yapılmamalıdır.
Çene osteonekrozu oluşan hastalar için tedavi planı, tedavi uygulayan hekim ve çene
osteonekrozu konusunda uzman bir diş hekimi veya oral cerrah arasında yakın işbirliği içinde
ayarlanmalıdır. Sorun ortadan kalkana kadar ve mümkün olduğunda, etkili risk faktörleri
indirgenene kadar İBACUR tedavisine geçici olarak ara verilmesi dikkate alınmalıdır.
Dış kulak yolunda osteonekroz
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dahil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.
4Sodyum uyarısı:
Bu tıbbi ürün her bir saşede 41,07 mg (1,79 mmol) sodyum ihtiva eder. Bu durum kontrollü
sodyum diyetinde olan hastalar için göz önünde bulundurulmalıdır.
Sorbitol uyarısı:
Nadir kaltımsal früktoz intolerans problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları sadece yetişkinlerde yapılmıştır.
İlaç-gıda etkileşimleri
Süt ve yiyecekler dahil olmak üzere, kalsiyum ve diğer çok değerli katyonlar (alüminyum,
magnezyum, demir gibi) içeren ürünler, İBACUR’un absorbsiyonu ile etkileşebilirler. Bu
nedenle, bu gibi ürünler (yiyecekler dahil) ilaç alındıktan en az yarım saat sonra
alınmalıdırlar.
İbandronik asit standart bir öğünün 2 saat sonrasında alındığında biyoyararlanım yaklaşık
% 75 oranında düşer. Bu nedenle, İBACUR saşeler gece boyunca süren açlıktan sonra sabah
aç karnına alınmalı (en az 6 saat) ve saşeler alındıktan sonra en az yarım saat bir şey yenilip
içilmemelidir (bkz. bölüm 4.2).
İlaç-ilaç etkileşimleri
İbandronik asit, majör insan hepatik P450 izoenzimlerini inhibe etmediğinden ve farelerdeki
hepatik sitokrom P450 sistemini indüklemediğinden anlamlı metobolik etkileşimler
beklenmez.
İbandronik asit sadece renal atılım ile elimine edilir ve biyotransformasyona uğramaz.
Sağlıklı erkeklerde ve postmenopozal kadınlarda ranitidinin intravenöz uygulaması,
muhtemelen azalan gastrik asidite sebebiyle, ibandronik asidin biyoyararlanımında %20
oranında artışa neden olmuştur. Ancak bu artış ibandronik asidin biyoyararlanımında normal
değişkenlik sınırları içinde olduğundan, ibandronik asidin H -antagonistleri ya da gastrik
2
pH’yı artıran diğer ilaçlarla beraber kullanımı sırasında doz ayarlaması yapılmasına gerek
görülmemiştir.
Asetil salisilik asid, NSAİİ’lar (Non-steroid Antiinflamatuvar İlaçlar) ve bifosfonatlar
gastrointestinal tahriş ile ilişkilidirler. Bu nedenle, İBACUR ile birlikte başka bir oral ilaç
tedavisi uygulandığında dikkatli olunmalıdır.
Bifosfonatlar aminoglikozidlerle birlikte uygulandığında önlem alınması tavsiye edilir çünkü
her iki ilaçta serum kalsiyum seviyelerini uzun süreli olarak düşürür. Olası simultane
hipomagnezemi varlığına karşı ayrıca dikkatli olunmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yürütülmemiştir.
5Pediyatrik popülasyon:
Pediyatrik popülasyona ilişkin herhangi bir etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
İbandronik asidin gebe kadınlarda kullanımına ilişkin yeterli veri mevcut değildir. Fareler
üzerinde yapılan araştırmalar üreme toksisitesinin bulunduğunu göstermiştir (bkz. bölüm 5.3).
İnsanlara yönelik potansiyel risk bilinmemektedir.
İBACUR gebelik döneminde kullanılmamalıdır.
Laktasyon dönemi
İbandronik asidin insan sütüne geçip geçmediği bilinmemektedir. Emziren sıçanlar üzerinde
yapılan çalışmalar, intravenöz uygulama sonrasında sütte düşük seviyelerdeki ibandronik asit
varlığını göstermiştir.
İBACUR emzirme döneminde kullanılmamalıdır.
Üreme yeteneği/Fertilite
İbandronik asitin insanlar üzerindeki etkisini gösteren bir veri mevcut değildir. Sıçanlarda
yapılan üreme çalışmalarında oral kullanılan ibandronik asit doğurganlığı azaltmıştır.
Sıçanlarda yapılan çalışmalarda, intravenöz olarak günlük yüksek dozlarda uygulanan
ibandronik asit doğurganlığı azaltmıştır (bkz. Bölüm 5.3).
4.7. Araç ve makine kullanımı üzerindeki etkiler
Bildirilen yan etkilere ve farmakodinamik ve farmakokinetik profile dayanarak ibandronik
asidin araç ve makine kullanımı üzerine etkisi ya da kayda değer bir etkisi beklenmemektedir.
4.8. İstenmeyen etkiler
Güvenlilik profilinin özeti
Bildirilen en ciddi advers reaksiyonlar; anafilaktik reaksiyon/şok, atipik femur kırıkları, çene
osteonekrozu, gastrointestinal iritasyon ve oküler inflamasyondur (bkz. “Belli advers
reaksiyonların tanımı” başlığı ve bölüm 4.4). Tedavi en sık olarak, serum kalsiyum düzeyinde
normal aralığın altına azalmayla (hipokalsemi) ilişkili olmuş ve bunu dispepsi izlemiştir.
Advers olayların tablo şeklinde listesi
Tablo 1, pivotal faz III çalışmalarda (meme kanseri ve kemik metastazları olan hastalarda
iskelet ile ilişkili olayların önlenmesi: 286 hastaya yalnızca oral yolla 50 mg ibandronik asit
uygulanmıştır) ve pazarlama sonrası deneyimlerde oluşan advers reaksiyonları
listelemektedir.
6Tablo 1: İbandronik asidin oral uygulaması için bildirilen advers ilaç reaksiyonları
Advers reaksiyonlar MedDRA sistem organ sınıfına ve sıklığa göre listelenmektedir. Aşağıdaki sıklık
kategorileri kullanılmıştır: çok yaygın (≥1/10); yaygın (≥1/100 ila <1/10); yaygın olmayan (≥1/1000 ila
<1/100); seyrek (≥1/10.000 ila <1/1000); çok seyrek (<1/10.000), bilinmiyor (eldeki verilerden
hareketle tahmin edilemiyor). Her sıklık grubunda advers reaksiyonlar azalan şiddete göre
sunulmaktadır.
Sistem Organ Yaygın
Yaygın Seyrek Çok seyrek Bilinmiyor
Sınıfı olmayan
Kan ve lenf
sistemi Anemi
hastalıkları
Aşırı
duyarlılık†,
Bağışıklık bronkospazm†,
Astım
sistemi anjiyoödem†,
alevlenmesi
hastalıkları anafilaktik
reaksiyon/şok†
**
Metabolizma ve
beslenme Hipokalemi**
hastalıkları
Parestezi,
Sinir sistemi disgüzi (tat
hastalıkları alma
bozukluğu)
Oküler
Göz hastalıkları
inflamasyon†**
Kanama,
Özofajit, karın duedona
Gastrointestinal ağrısı, lülser,
hastalıklar dispepsi, gastrit,
bulantı disfaji, ağız
kuruluğu
Kaşıntı Stevens-
Johnson
Deri ve deri altı sendromu†,
doku Eritema
hastalıkları multiform†,
büllöz
dermatit†
Çene
Kas-iskelet osteonekrozu†
Atipik
bozuklukları, **
subtrokanterik ve
bağ doku ve Dış kulak
diyafizel femur
kemik yolunda
kırıkları†
hastalıkları osteonekroz
(bifosfonat
7sınıfı advers
reaksiyonu)
Böbrek ve idrar Azotemi
hastalıkları (üremi)
Göğüs
Genel
ağrısı, grip
bozukluklar ve
Asteni benzeri
uygulama
hastalık,
bölgesine ilişkin
kırıklık,
hastalıklar
ağrı
Kanda
paratiroid
Araştırmalar hormon
seviyelerind
e yükselme
**Daha fazla bilgi için aşağıya bakınız
†Pazarlama sonrası deneyimlerde belirlenmiştir.
Belli advers reaksiyonların tanımı
Hipokalsemi
Böbreklerden kalsiyum atılımındaki azalmaya, serum fosfat düzeylerinde terapötik tedbirler
gerektirmeyen bir azalma eşlik edebilir. Serum kalsiyum düzeyi hipokalemik değerlere
düşebilir.
Çene osteonekrozu
Çene osteonekrozu, ibandronik asit gibi kemik erimesini önleyen tıbbi ürünler ile tedavi gören
hastalar içerisinde ağırlıklı olarak kanser hastalarında rapor edilmiştir (bkz. Bölüm 4.4). Çene
osteonekrozu ibandronik asit için pazarlama sonrası koşulda raporlanmıştır.
Oküler inflamasyon
İbandronik asit kullanımıyla üveit, episklerit ve sklerit gibi oküler inflamasyon olayları
bildirilmiştir. Bazı vakalarda bu olaylar ibandronik asit sonlandırılana kadar ortadan
kalkmamıştır.
Anafilaktik reaksiyon/şok
İntravenöz ibandronik asit ile tedavi uygulanan hastalarda ölümcül olaylar dahil anafilaktik
reaksiyon/şok vakaları bildirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; Tel: 0 800 314 00 08; Faks: 0 312 218 35 99).
84.9. Doz aşımı ve tedavisi
İbandronik asit ile hiçbir doz aşımı vakası bildirilmemiştir. İbandronik asit doz aşımı tedavisi
ile ilgili spesifik bir bilgi yoktur. Ancak oral doz aşımı, mide rahatsızlığı, mide ekşimesi,
özofajit, gastrit veya ülser gibi üst gastrointestinal advers olaylar ile sonuçlanabilir. Süt veya
antiasidler İBACUR’a bağlanması için verilmelidirler. Özofajiyal tahriş riski nedeniyle hasta
kusturulmamalı ve tamamen dik konumda kalmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kemik yapısını ve mineralizasyonu etkileyen ilaçlar, bifosfonatlar
ATC kodu: M05BA06
İbandronik asit, spesifik olarak kemik üzerinde etki gösteren bifosfonat bileşikler grubunda
yer alır. Kemik dokusu üzerindeki seçici etkileri, bifosfonatların kemik mineraline yüksek
afinite göstermesinden kaynaklanır. Bifosfonatlar, osteoklast aktivitesini inhibe ederek etki
gösterir ancak henüz kesin mekanizma bilinmemektedir.
İn vivo çalışmalarda ibandronik asit, gonadal fonksiyonun durması, retinoidler ve tümor ya da
tümör kaynaklı ürünlerin sebep olduğu deneysel uyarımlı kemik hasarını engellemiştir. Ca
45
kinetik çalışmaları yoluyla ve önceden iskelet içine yerleşmiş radyoaktif tetrasiklinin serbest
bırakılmasıyla, endojen kemik resorpsiyonunun inhibe edildiği belgelenmiştir.
Farmakolojik olarak etkili dozların çok üzerindeki yüksek dozlarda ibandronik asit, kemik
mineralizasyonu üzerinde herhangi bir etki göstermemiştir.
Malign hastalıktan kaynaklanan kemik resorpsiyonu, uygun kemik oluşumunun
dengeleyemediği aşırı kemik resorpsiyonuyla karakterizedir. İbandronik asit; osteoklast
aktivitesini seçici olarak inhibe eder, kemik resorpsiyonunu azaltır ve böylece malign
hastalığın iskelet komplikasyonlarında azalma sağlar.
Meme kanseri ve kemik metastazları olan hastalarda yapılan klinik çalışmalar, kemik
resorpsiyonu belirteçleriyle ifade edilen kemik osteolizi üzerinde doza bağımlı bir inhibitör
etki ve iskelet olayları üzerinde doza bağımlı bir etki olduğunu göstermiştir.
96 haftalık randomize plasebo kontrollü iki faz III çalışmada; meme kanseri ve kemik
metastazları olan hastalarda 50 mg ibandronik asit tablet yoluyla iskelet olaylarının önlenmesi
değerlendirilmiştir.
Radyolojik olarak doğrulanmış kemik metastazları bulunan meme kanserli kadın hastalar,
plasebo (277 hasta) veya 50 mg ibandronik asit (287 hasta) almak üzere randomize edilmiştir.
Bu çalışmaların bulguları aşağıda özetlenmektedir.
9Etki Mekanizması
İbandronik asit, kemik dokusu üzerinde etkili olan ve spesifik olarak osteoklast etkinliğini
inhibe eden, bifosfonatların azot içeren grubuna ait olan çok güçlü bir bifosfonattır.
Osteoklastların toplanmasını etkilemez. İbandronik asidin kemik dokusu üzerindeki seçici
etkisi, bu bileşiğin kemiğin mineral matriksini temsil eden hidroksiapatit için olan yüksek
afinitesine dayanmaktadır.
İbandronik asit kemik oluşumu üzerinde doğrudan bir etkisi olmaksızın kemik
rezorpsiyonunu azaltır.
Malign hastalığa bağlı olarak gerçekleşen kemik rezorpsiyonu, uygun kemik oluşumu ile
dengelenemeyen aşırı kemik rezorpsiyonu ile karakterizedir. İbandronik asit kemik
rezorpsiyonunu azaltır, osteoklast aktivitesini selektif olarak inhibe eder ve böylece malign
hastalığa bağlı olarak görülen iskelet komplikasyonlarını azaltır.
Klinik / Etkililik çalışmaları
Meme kanseri olan hastalardaki metastatik kemik hastalığının oral 50 mg ibandronik asit ile
tedavisi 96 haftalık iki randomize plasebo kontrollü faz III çalışması ile değerlendirilmiştir.
Meme kanserli ve radyolojik olarak kanıtlanmış kemik metastazı olan kadın hastalar, plasebo
(277 hasta) veya 50 mg ibandronik asit (287 hasta) alacak şekilde randomize edilmişlerdir.
Çalışmanın birincil sonlanım noktası periyodik iskelet ile ilişkili olay oranıdır (SMPR) ve bu
da, çalışmanın alt kollarından olan aşağıdaki iskelet ile ilgili olayları (SRE) içeren bir bileşik
sonlanım noktasıdır;
 Kemiğe radyoterapi
 Kırıkların tedavisi için kemik ameliyatı
 Vertebral kırıklar
 Vertebral olmayan kırıklar
SMPR analizleri zamana bağlı olup 12 haftalık tek bir periyot içinde oluşan bir veya daha
fazla olayın potansiyel olarak birbiriyle ilgili olabileceği düşüncesinden kaynaklanmaktadır.
Bu nedenle verilen herhangi bir 12 haftalık bir periyot içinde gerçekleşen birden fazla
sayıdaki olaylar, tek bir olay olarak hesaplanmıştır.
Bu çalışmalardan elde edilen veriler, ibandronik asidin plaseboya oranla, SMPR’nin
azalmasında önemli bir avantaj sağladığını göstermiştir. Plasebo ile karşılaştırıldığında,
ibandronik asit ile tedavi edilen hastalar için SRE geliştirme riskinde de azalma olduğu
görülmüştür. Bu çalışmalardan elde edilen sonuçlar aşağıda özetlenmektedir:
10Tablo 2 Etkililik sonuçları (Metastatik kemik hastalığı olan meme kanserli hastalar)
İskelet ile ilgili tüm olaylar (SREs)
Plasebo 50 mg ibandronik asit p-değeri
n=277 n=287
İskelet ile ilişkili olay oranı p=0.041
1,15 0.99
SMPR (hasta yılı başına)
İskelet ile ilgili olaylar p=0.003
- 0.62
(SRE)
İkincil sonlanım noktaları, kemik ağrısı ölçümü, yaşam kalitesi ve idrardaki kemik
rezorpsiyonu belirteçlerinin ölçülmesini içermektedir.
Plasebo ile karşılaştırıldığında, ibandronik asit uygulamasının kemik ağrılarında istatistiksel
olarak belirgin bir iyileşme sağladığını göstermektedir. Tüm çalışma boyunca plasebo ile
karşılaştırıldığında ağrı alt sınırın altına düşmüştür ve bu düşüşe analjezik ihtiyacında anlamlı
bir azalma eşlik etmiştir. Plasebo ile karşılaştırıldığında, ibandronik asit ile tedavi edilen
hastalarda yaşam kalitesindeki kötüleşme ve WHO performans değeri belirgin olarak
azalmıştır. Plasebo ile karşılaştırıldığında, ibandronik asit ile tedavi edilen hastalarda, kemik
rezorpsiyonunun üriner konsantrasyonunda CT (tip I kolajeninden salınan C-terminal
x
telopeptid) belirgin bir azalma gözlenmiştir. Üriner CT ’teki bu düşüş SMPR (Kendall–tau–b
x
(p<0.001)) primer etkinlik sonlanım noktasıyla dikkate değer bir şekilde ilişkilidir. İkincil
etkinlik sonuçları Tablo-3’de özetlenmiştir.
Tablo 3 İkincil etkinlik sonuçları (Metastatik kemik hastalığı olan meme kanserli
hastalar)
Plasebo 50 mg ibandronik asit
p değeri
n = 277 n = 287
Kemik ağrısı* 0,20 -0,10 p = 0,001
Analjezik kullanımı* 0,85 0,60 p = 0,019
Yaşam kalitesi* -26,8 -8,3 p = 0,032
WHO performans değeri* 0,54 0,33 p = 0,008
Üriner CT ** 10,95 -77,32 p = 0,001
x
* Başlangıç ve son değerlendirme arasındaki ortalama değişiklik
** Başlangıç ve son değerlendirme arasındaki medyan değişiklik
5.2. Farmakokinetik özellikler
Emilim:
Oral uygulamayı takiben üst gastrointestinal kanaldan ibandronik asidin absorbsiyonu hızlıdır.
Gözlenen maksimum plazma konsantrasyonları aç karnına 0.5 ila 2 saat arasında (ortalama 1
11saat) elde edilmiştir ve mutlak biyoyararlanımı yaklaşık olarak %0.6’dır. Yiyecek veya
içeceklerle (içme suyu dışında) birlikte alındığında absorbsiyon süresi değişmiştir. İbandronik
asidin biyoyararlanımı, standart bir kahvaltıyla birlikte alındığında, açlık durumunda
alındığında görülen biyoyararlanıma kıyasla % 90 oranında azalmıştır. Yemekten yarım saat
önce alındığında, biyoyararlanımdaki düşüş yaklaşık olarak % 30’dur. İbandronik asit günün
alınan ilk gıdasından 60 dakika önce alındığında biyoyararlanımda anlamlı bir düşüş olmaz.
Standart bir öğünden 2 saat sonra İBACUR saşeler alındığında biyoyararlanım yaklaşık olarak
% 75 azalır. Dolayısıyla saşeler gece boyunca (en az 6 saat) süren açlıktan sonra alınmalıdır
ve doz alındıktan sonra en az yarım saat açlık sürdürülmelidir (bkz. bölüm 4.2).
Dağılım:
İlk sistemik maruziyet sonrası, ibandronik asit hızla kemiğe bağlanır veya idrarla atılır.
İnsanlarda görülen terminal dağılım hacmi en az 90 L’dir ve kemiğe ulaşan dozun,
dolaşımdaki dozun %40-50’si olduğu tahmin edilmektedir. Plazma proteinlerine bağlanma
oranı terapötik konsantrasyonlarda yaklaşık %87’dir ve bu nedenle yer değiştirmeye bağlı
olarak ortaya çıkan ilaç-ilaç etkileşim potansiyeli düşüktür.
Biyotransformasyon:
İbandronik asidin hayvanlarda veya insanlarda metabolize olduğuna dair bir bulgu
bulunmamaktadır.
Eliminasyon:
İbandronik asidin sistemik dolaşımdaki kısmı kemik dokusuna absorbe edilerek dolaşımdan
uzaklaştırılır (% 40-50). Geri kalan kısmı değişmemiş olarak böbrek yoluyla atılır. İbandronik
asidin absorbe edilmeyen kısmı feçes ile değişmemiş olarak atılır.
Gözlenen yarı ömür aralığı geniştir ve verilen doz ile kişinin duyarlılığına bağlıdır ancak
görünen terminal yarı ömür genellikle 10-60 saat aralığındadır. Bununla birlikte, başlangıçtaki
plazma seviyeleri hızla düşerek, intravenöz veya oral uygulamayı takiben 3 ve 8 saat içinde
doruk değerlerin %10’una ulaşır. Osteoporozu olan hastalarda 12 aylık günlük oral dozlama
sonucunda plazmadaki akümülasyon 2 katından azdır. İbandronik asidin total klerensi
düşüktür ve ortalama değerleri 84-160 mL/dak aralığındadır. Renal klerens (sağlıklı
postmenopozal kadınlarda yaklaşık 60 mL/dak), total klerensin %50-60’ı kadardır ve
kreatinin klerensi ile ilişkilidir. Görünen total ve renal klerens arasındaki farkın, kemik
tarafından alınan miktarı yansıttığı düşünülmektedir.
Doğrusallık/doğrusal olmayan durum:
100 mg’lık oral doz ve 6 mg’lık intravenöz doza kadar, ibandronik asidin plazma
konsantrasyonları doza bağlı olarak artar.
Hastalardaki karakteristik özellikler
Cinsiyet:
İbandronik asidin erkekler ve kadınlardaki biyoyararlanımı ve farmakokinetiği benzerdir.
12Irk:
Asyalılar ve beyaz ırk arasında ibandronik asidin dağılımında klinik olarak ilişkili interetnik
farklılıklarla ilgili bir kanıta rastlanmamıştır. Afrika kökenli hastalarla ilgili çok az veri
mevcuttur.
Böbrek yetmezliği olan hastalar:
Farklı derecelerde böbrek yetmezliği olan hastalarda, ibandronik aside maruziyet kreatinin
klerensi (Kl ) ile ilişkilidir. Ciddi böbrek yetmezliği (Kl <30 mL/dak) olan ve 21 gün
KR KR
boyunca oral yoldan günlük 10 mg ibandronik asit uygulaması alan hastalarda plazma
konsantrasyonları, böbrek fonksiyonları normal olan (Kl >80 mL/dak) hastalara kıyasla 2-3
KR
kat yüksek olmuştur. Ciddi böbrek yetmezliği olan hastalarda ibandronik asidin total klerensi
44 mL/dakikaya düşmüştür, böbrek fonksiyonları normal olan hastalarda ise bu 129
mL/dakikadır. Hafif derecede böbrek yetmezliği (Kl ≥50 ve <80 mL/dak) olan hastalarda
KR
doz ayarlaması gerekli değildir. Orta derecede böbrek yetmezliği olan hastalarda (Kl ≥30 ve
KR
<50 mL/dak) veya ciddi böbrek yetmezliği olan hastalarda (Kl
KR
<30 mL/dak) dozda ayarlama yapılması önerilir (bkz. bölüm 4.2).
Karaciğer yetmezliği olan hastalar:
Karaciğer yetmezliği olan hastalarda, ibandronik asidin farmakokinetiğine dair veri
bulunmamaktadır. İbandronik asit metabolize olmadığı, fakat renal atılım ve kemiğe alım yolu
ile temizlendiği için, karaciğerin ibandronik asidin klerensinde belirgin bir rolü
bulunmamaktadır. Bu nedenle, karaciğer yetmezliği olan hastalarda doz ayarlaması gerekli
değildir. Terapötik konsantrasyonlarda ibandronik asidin proteine bağlanma oranı yaklaşık
% 87’dir bu sebeple şiddetli karaciğer hastalığında gözlenen hipoproteineminin, serbest
plazma konsantrasyonlarında klinik olarak anlamlı artışlara yol açması mümkün değildir.
Pediyatrik popülasyon:
18 yaşından küçük hastalarda, ibandronik asit kullanımına ilişkin veri bulunmamaktadır.
Geriyatrik popülasyon:
Çok değişkenli bir analizde yaşın, çalışılan farmakokinetik parametrelerin herhangi birinin
bağımsız bir faktörü olduğu bulunmamıştır. Renal fonksiyon yaşla birlikte zayıfladığından,
dikkate alınması gereken tek faktör budur.
5.3. Klinik öncesi güvenlilik verileri
Klinik dışı çalışmalarda hayvanlarda gözlenen toksik etki, maksimum insan maruziyetinin
aşıldığı dozlarda görülmüş olup klinik kullanımla düşük bir bağlantı olasılığını işaret
etmektedir. Diğer bifosfonatlarla olduğu gibi, sistemik toksisitenin ilk hedef organı böbrek
olarak tespit edilmiştir.
Karsinojenite
Karsinojenik potansiyele dair hiçbir belirti görülmemiştir.
13Mutajenite
Genotoksisite testleri sonucunda ibandronik asidin genotoksik potansiyeli olduğuna dair kanıt
bulunamamıştır.
Üreme toksisitesi
İntravenöz veya oral uygulama yapılan sıçanlarda ve tavşanlarda, ibandronik asit için
doğrudan fetal toksisite veya teratojenik etkiye ilişkin kanıt gözlenmemiştir. Sıçanlarda oral
uygulama yoluyla yapılan üreme çalışmalarında, 1 mg/kg/gün veya daha yüksek doz
düzeylerinde, implantasyon öncesi kayıpların artması şeklinde fertilite etkileri görülmüştür.
Tavşanlarda intravenöz uygulama yoluyla yapılan üreme çalışmalarında ibandronik asit; 0.3
ve 1 mg/kg/günlük dozlarda sperm sayılarını azaltırken, erkeklerde 1 mg/kg/gün ve dişilerde
1.2 mg/kg/günlük dozlarda fertilitede azalmaya neden olmuştur. Sıçanlara ilişkin üreme
toksisitesi çalışmalarında ibandronik asidin advers etkileri, bu tıbbi ürün sınıfı (bifosfonatlar)
için beklendiği gibi olmuştur. Söz konusu olaylar; implantasyon bölgelerinin sayısında
azalma, doğal doğumun etkilenmesi (distosi), viseral varyasyonlarda artış (renal pelvis üreter
sendromu) ve sıçanların F1 yavrularında diş anormalliklerini içermiştir.
Teratojenite
Oral veya intravenöz olarak tedavi edilen sıçan ve tavşanlarda ibandronik asidin doğrudan
fetal toksisitesi ya da teratojenik etkisine dair bir kanıt yoktur.
Diğer
İbandronik asidin, üreme toksisitesi çalışmalarında sıçanlarda görülen yan etkileri,
bifosfonatlar sınıfında beklenen yan etkilerdir. Bunlar F1 yeni doğan sıçanlarda, implantasyon
bölgelerinin sayısında düşüş, normal doğum güçlüğü (distosi), viseral varyasyonlarda artış
(renal pelvis üreter sendromu) ve diş anormalliklerini içermektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum Hidrojen Karbonat
Mannitol (E421)
Sorbitol (E420)
Sukraloz
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25 ˚C’nin altındaki oda sıcaklığında saklayınız.
6.5. Ambalajın niteliği ve içeriği
28, 56 ve 84 saşe PE/Alüminyum/Kuşe kağıt ve karton kutuda kullanma talimatı ile beraber
ambalajlanır.
146.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi ürünlerin kontrolü yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş.
Esenler / İSTANBUL
Telefon: 0 850 201 23 23
Faks : 0 212 481 61 11
e-mail :bilgi@neutec.com.tr
8. RUHSAT NUMARASI (LARI)
236 / 77
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.11.2011
Ruhsat yenileme tarihi:
10. KÜB’ÜN YENİLENME TARİHİ
15