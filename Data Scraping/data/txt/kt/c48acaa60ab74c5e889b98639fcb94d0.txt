1 
 KULLANMA TALİMATI  
 
REGAPEN 20 mg/ml oral çözelti  
Ağızdan alınır.  
 
• Etkin madde: Her bir ml 20 mg pregabalin içerir.  
• Yardımcı maddeler:  Metil parahidroksibenzoat (E218), sodyum fosfat monobazik anhidrat, 
sodyum fosfat dibazik anhidrat , propil parahidroksibenzoat (E216), çilek aroması , sukraloz , 
saf su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğini zde bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. REGAPEN  nedir ve ne için kullanılır?  
2. REGAPEN  'i kullanmadan önce dikkat edilmesi gerekenler  
3. REGAPEN  nasıl kullanılır?  
4. Olası yan etkiler nelerdir? 
5. REGAPEN ' in saklanmas ı 
 
Başlıkları yer almaktadır. 
1. REGAPEN nedir ve ne için kullanılır?  
REGAPEN 20 mg/ml oral çözelti , bir karton kutu içerisinde 473 ml oral çözelti içeren beyaz bir 
şişede bulunan berrak, renksiz bir  çözeltidir . Kutu aynı zamanda oral enjektör ve basmalı şişe 
adaptörü (BŞA) içermektedir.  
 
REGAPEN, ağızdan alın an ve kısmi sara (epilepsi) nöbetlerinin tedavisinde diğer nöbet ilaçları 
ile birlikte ek tedavi olarak; merkezden uzak (periferik) sinir hasarına bağlı ağrının (nöropatik 
ağrı) tedavisinde ,yaygın anksiyete (kaygı) bozukluğunun tedavisinde ve fibromiyalji (esas olarak 
kasları ve kasların kemiğe yapıştığı bölgeleri etkileyen ve yaygı n ağrıya neden olan bir ç eşit 
yumuşak doku ağrısı ) tedavisinde kullanılan bir ilaçtır. 
 
REGAPEN, 18 yaş ve üstü olan yetişkinlerde kullanılır, 18 yaşın altındakilerde yeterli güvenlilik 
ve etkinlik bilgisi bulunmadığı için, kullanımı önerilmez . 
 
 
 2 
 Nöropati k Ağrı 
REGAPEN yetişkinlerde, merkezden uzak (periferik) sinirlerin hasar görmesinden kaynaklanan 
uzun süreli ağrılarda kullanılır. Şeker hastalığı ve zona gibi bir çok hastalık sinirlerinize zarar 
vererek sinir hasarına bağlı ağrıya sebep olabilir.  Bu ağ rı hissi, sıcaklık, yanma, batma, vurma, 
zonklama, sızlama, uyuşma, karıncalanma şeklinde ya da elektrik çarpması, iğne batması gibi, 
delici, keskin veya kramp tarzında bir ağrı şeklinde tanımlanabilir.  
Nöropatik ağrı, duygu durumunuzda değişikliklere, uyuma sorunlarına ve yorgunluğa neden olup 
fiziksel ve sosyal yaşamınızı ve genel yaşam kalitenizi etkileyebilir.  
 
Epilepsi  
REGAPEN yetişkinlerde, sara nöbetlerinin bir çeşidini tedavi etmek için kullanılır (sekonder 
jeneralize konvülsiyonların eşlik ettiği ya da etmediği parsiyel konvülsiyonlar). Doktorunuz, 
almakta olduğunuz ilaçlarla durumunuzu kontrol altında tutamadığı zaman, REGAPEN'i  
tedavinize ekleyebilir. REGAPEN sara nöbetlerinin tedavisinde tek başın a kullanım için değildir 
ve her zaman sara nöbetl erini kontrol altında tutmak için kullanılan diğer ilaçlarla birlikte 
kullanılır . 
 Yaygın Anksiyete Bozukluğu 
REGAPEN yetişkinlerde, yaygın anksiyete (kaygı) bozukluğunu tedavi etmek için kullanılır. 
Yaygın anksiyete (kaygı) bozukluğunun belirtileri kontrol e tmesi zor olan, uzun süreli aşırı  kaygı 
ve endişedir. Yaygın anksiyete (kaygı) bozukluğu aynı zamanda huzursuzluk, ani ve şiddetli 
heyecan, köşeye sıkıştırılm ışlık hissi, kolaylıkla bitkin düşme, konsantrasyon güçlüğü, ani 
unutkanlık, alınganlık hissi, kas sertliği veya uyku sorunları gibi durumlara yol açabilir. Bu 
günlük yaşamın sıkıntılarından ve stresinden farklıdır. 
 
Fibromiyalji 
REGAPEN yetişkinlerde fibromiyalji tedavisinde kullanılır. Fibromiyalji esas olarak kasları ve 
kasların kemiğe yapıştığı bölgeleri etkileyen ve yaygın ağrıya neden olan bir çeşit yumuşak doku  ağrısı olup daha çok erişkinlerin hastalığıdır. 
 
2. REGAPEN’ i kullanmadan önce dikkat edilmesi gerekenler   
 
REGAPEN'i aşağıdaki durumlarda KULLANMAYINIZ  
 
Eğer REGAPEN'i n etki n maddesi olan pregabaline veya ilacın içeriğinde bulunan diğer 
maddelerden herhangi birine karşı alerjiniz (aşı rı hassasiyetiniz) varsa REGAPE N 
kullanmayınız. Emniyet bandı açılmış veya hasar görmüş ürünleri kullanmayınız. 
 
REGAPEN’i  aşağıdaki durumlarda DİKKATLİ KULLANINIZ  
 
• REGAPEN kullanan bazı hastalar yüzde, dudaklarda, dilde ve boğazda şişmenin yanı sıra 
yaygın cilt döküntüsü gibi alerjik reaksiyonu düşündüren belirtiler bildirmiştir. Bu 
reaksiyonların herhangi birini yaşamanız durumunda hemen doktorunuzla temas kurunuz. 
Yüzde, ağız içinde veya üst solunum yolunda şişme gibi belirtiler ortaya çıkarsa 
REGAPEN derhal kesilmelidir.  
• Pregabalin ile ilişkili olarak Stevens -Johnson sendromu ve toksik epidermal nekroliz dahil 
ciddi deri döküntüleri bildirilmiştir. Bölüm 4'te açıklanan bu ciddi cilt reaksiyonlarıyla 
ilgili belirtilerden herhangi birini fark ederseniz, pregabalin kullanmayı bırakın ve derhal 
tıbbi yardım isteyiniz.  3 
 • REGAPEN ile tedavi, uyku hali ve baş dönmesine neden olabileceğinden, yaşlı hastalarda 
kaza sonucu yaralanmal arın (düşme) oranını artırabilir. Dolayısıyla, 65 yaşın 
üzerindeyseniz, ilacın tüm yan etkileri konusunda yeterli deneyime sahip oluncaya kadar 
dikkatli olmalısınız.  
• REGAPEN bulanık görme veya görme kaybına ya da görme duyusunda başka 
değişikliklere neden olabilir, bunların çoğu geç icidir. Görmenizde herhangi bir değişiklik 
yaşamanız durumunda hemen doktorunuzla görüşmelisiniz. 
• Diyabetiniz (şeker hastalığı) varsa ve pregabali n kulla nımı sırasında kilo aldıysanız, 
diyabet ilaçlarınızda bir değişiklik yapılmasına gerek duyabilirsiniz.  
• Omurilik yaralanması olan hastalar örneğin ağrı  veya spastisiteyi tedavi etmek amacıyla 
pregabaline benzer yan etkileri olan, başka il açlar da alı yor olabileceğinden uykululuk hali 
gibi bazı yan etkiler daha yaygın olabi lir ve bu etkilerin şiddeti söz konusu ilaçlar birlikte 
alındığında artabilir.  
• Bazı hastalarda REGAPEN  alırken kalp yetmezliği bildirilmiştir; bu hastalar çoğunlukla 
kardiyovasküler rahatsızlıkları olan yaşlı hastalard ır. Bu ilacı almadan önce kalp hastalığı 
öykünüz varsa doktorunuza bildirmelisiniz. 
• REGAPEN kullanan bazı hastalarda böbrek yetmezl iği bildirilmiştir. Eğer idrara 
çıkmanızda azalma fark ederseniz doktorunuza bildiriniz. Doktorunuz bu durumu 
düzeltmek için  ilaç kullanımını kesebilir.  
• REGAPEN gibi antiepileptik (sara tedavisinde etkili) ilaçlarla tedavi edilen bazı hastalarda 
kendine zarar verme veya intihar etme düşünce leri olmuştur.veya  intihar davranışı 
göstermiştir.   Herhangi bir zamanda bu düşüncelere sahipseniz veya bu tür davranışlarda 
bulunuyorsanız, derhal doktorunuzla iletişime geçiniz.  
• REGAPEN kabızlığa neden olabilecek başka ilaçlarla (bazı ağrı kesiciler gibi) birlikte 
alındı ğında gastrointestinal sorunların (örn, kabızlık, bağırsak işlevlerinin durması) baş 
göstermesi olasıdır. Kabızlık yaşıyorsanız, özellikle bu sorunu yaşamaya yatkınsanız, 
doktorunuza söyleyiniz.  
• Alkol veya herhangi bir ilaç bağımlılığı veya kötüye kullanım  öykünüz var ise 
doktorunuza söyleyiniz. Reçete edilenden daha fazla ilaç kullanmayınız.  
• REGAPEN alırken veya REGAPEN almayı bıraktık tan hemen sonra nöbetler olduğu 
bildirilmiştir. Eğer nöbet geçirirseniz derhal doktorunuz ile iletişime geçiniz. 
• REGAPEN kullanan bazı hastalarda, diğer koşulların da et kisi ile beyin fonksiyonlarında 
azalma (ensefalopati) bildirilmiştir. Ciddi bir karaciğe r veya böbrek hastalığı öykünüz var 
ise, doktorunuzu bilgilendiriniz. 
• REGAPEN kullanımına bağlı olarak solunum güçlüğü bil dirilmiştir. Sinir sistemi 
bozukluklarınız, solunum bozukluklarınız, böbrek yetmezliğiniz var ise veya 65 yaşın 
üzerindeyseniz, doktorunuz size farklı bir doz ayarlaması önerebilir. Nefes almakta güçlük 
çekerseniz veya nefes darlığı yaşarsanız, doktorunuzu bilgilendiriniz.  
 
Çocuklar ve Adölesanlar  
 
Çocuk ve adölesanlarda (18 yaş altı) güvenlilik ve etkililik belirlenmemiştir. Bu nedenle  
pregabalin bu yaş grubunda kullanılmamalıdır. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
 
 4 
 REGAPEN'i n yiyecek ve içecek ile kullanılması  
 
REGAPEN aç ya da tok olarak kullanılabilir. 
 
REGAPEN kullanırken alkol almayınız. REGAPEN ile birlikte alkol alınması uyku hali ve baş 
dönmesi gibi yan etkilerin gör ülme sıklığını artıracaktır. Bu tehlikeli olabilir.  
Hamilelik  
 
İlacı kullanmadan önce doktorunuza veya eczacınıza danışınız.  
 
REGAPEN doktorunuz tarafından önerilmedikçe hamilelikte kullanılmamalıdır.  
 Hamileliğin ilk 3 ayında pregabalin kullanımı, doğmam ış çocukta tıbbi tedavi gerektiren 
doğumsal kusurlara neden olabilir. İskandinav ülkelerinde hamileliğin ilk 3 ayında pregabalin 
alan kadınlardan elde edilen verileri inceleyen bir çalışmada, her 100 bebekten 6’sında bu tür 
doğumsal kusurlar görülmüştür. B una karşılık çalışmada, pregabalin ile tedavi edilmeyen 
kadınlardan doğan her 100 bebekten 4’ünde bu kusurlar gözlenmiştir. Yüzde (orofasiyal yarıklar), gözlerde, sinir sisteminde (beyin dahil), böbreklerde ve cinsel organlarda anomaliler 
görüldüğü bildiri lmiştir.  
 
Çocuk doğurma  ihtimali olan kadınlar gebelikten etkin bir doğum kontrol yöntemi ile 
korunmalıdır. Eğer tedavi sırasında hamile kaldıysanız, hamile olduğunuzu düşünüyorsanız veya hamile kalmayı planlıyorsanız derhal doktorunuza danışınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
Anne sütüne geçtiği için REGAPEN kullanırken bebeğinizi emzirmemeniz önerilir. REGAPEN  
doktorunuz tarafından öne rilmedikçe emzirme döneminde kullanılmamalıdır.  
 
Araç ve makine kullanımı  
 
REGAPEN baş dönmesi ve uyku hali yaratabilir ve dikkatinizi azaltabilir. REGAPEN'i n sizi 
nasıl etkilediğini anlayana kadar araba veya makine kullanmayınız ve tehlikeli olabilecek aktivitelerde bulunmayınız.  
 
REGAPEN'i n içeriğinde bulunan bazı yardımcı maddeler hakkında önemli bilgiler  
 
REGAPEN, alerjik reaksiyonlara (muhtemelen gecikmiş) sebep olabilen metil parahidroksitbenzoat ve propil parahidroksibenzoat içerir.  
 
Diğer ilaçlar  ile birlikte kullanımı  
 
REGAPEN ve diğer bazı ilaçlar birbiriyle etkileşebilir.  REPAGEN’in  yatıştırıcı etkileri olan 
(opioidler dahil) belli başlı bazı ilaçlarla birlikte kullanımı sonucunda bu etkilerde artış 5 
 görülebilir ve solunum yetmezliği, kom a ve ölüme neden olabilir. REPAGEN, aşağıdakileri 
içeren ilaçlarla birlikte alınırsa, baş dönmesi, uykululuk hali ve dikkat azalmasının şiddetini 
artırabilir: 
 
• Oksikodon (narkotik ağrı kesiciler)  
• Lorazepam (kaygı (anksiyete) tedavisinde kullanılan ilaç lar) 
• Alkol  
 
REPAGEN ağız yoluyla alınan doğum kontrol ilaçları ile birlikte kullanılabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bi lgi veriniz.  
 
3.      REGAPEN nasıl kullanılır?  
 Uygun kullanım ve doz/uygulama sıklığı için talimatlar:  
 
REGAPEN'i  her zaman doktorunuz tarafından size tarif edildiği şekliyle kullanınız. Emin 
değilseniz doktorunuza veya eczacınıza danışınız.  
REGAPEN'i  ne zaman ve ne kadar almanız gerektiğini doktorunuz söyleyecektir.  
 
Nöropatik Ağrı  
 
• Doktorunuzun sizin için belirledi ği dozda çözeltiden alınız.  
• Sizin ve durumunuz için belirlenen doz, genellikle 150 mg=7,5 ml (günde iki kez 3,75 ml) 
ile 600 mg=30 ml (günde iki kez 15 ml) arasında olacaktır.  
• Doktorunuz günde 2 ya da 3 ayrı seferde almanızı söyleyecektir. Günde 2 kere REG APEN 
alımında, sabah ve akşam olacak şekilde her gün aynı saatlerde alınız. Günde 3 kere 
REGAPEN alımında, sabah, öğle ve akşam olacak şekilde her gün aynı saatlerde alınız.  
• Doktorunuz tedavi sırasında aldığınız dozu değiştirebilir. Doktorunuzla görüşmeden dozu 
kendiniz değiştirmeyiniz. 
 
Epilepsi  
 
• Doktorunuzun sizin için belirlediği dozda çözeltiden alınız.  
• Sizin ve durumunuz için belirlenen doz, genellikle 150 mg=7,5 ml (günde iki kez 3,75 ml) ile 600 mg=30 ml (günde iki kez 15 ml) arasında olacaktır.  
• Dokt orunuz günde 2 ya da 3 ayrı seferde almanızı söyleyecektir. Günde 2 kere REGAPEN 
alımında, sabah ve akşam olacak şekilde her gün aynı saatlerde alınız. Günde 3 kere REGAPEN alımında, sabah, öğle ve akşam olacak şekilde her gün aynı saatlerde alınız.  
• Doktor unuz tedavi sırasında aldığınız dozu değiştirebilir. Doktorunuzla görüşmeden dozu 
kendiniz değiştirmeyiniz. 
 
Yaygın Anksiyete Bozukluğu 
 
• Doktorunuzun sizin için belirlediği dozda çözeltiden alınız.  
• Sizin ve durumunuz için belirlenen doz, genellikle 150 mg=7,5 ml (günde iki kez 3,75 ml) ile 600 mg=30 ml (günde iki kez 15 ml) arasında olacaktır.  6 
 • Doktorunuz günde 2 ya da 3 ayrı seferde almanızı söyleyecektir. Günde 2 kere REGAPEN 
alımında, sabah ve akşam olacak şekilde her gün aynı saatlerde alınız. Günde 3 kere 
REGAPEN alımında, sabah, öğle ve akşam olacak şekilde her gün aynı saatlerde alınız.  
• Doktorunuz tedavi sırasında aldığınız dozu değiştirebilir. Doktorunuzla görüşmeden dozu 
kendiniz değiştirmeyiniz. 
 
Fibromiyalji 
 
• Doktorunuzun sizin için belirlediği dozda çözeltiden alınız.  
• Sizin ve durumunuz için belirlenen doz, genellikle toplam 300 mg=15 ml (günde iki kez 
7,5 ml) ile 450 mg=22,5 ml günde iki kez 11,25 ml) arasında olacaktır.  
• Doktorunuz günde 2 ya da 3 ayrı seferde almanızı söyleyecektir. Günde 2 kere REGAPEN alımında, sabah ve akşam olacak şekilde her gün aynı saatlerde alınız. Günde 3 kere 
REGAPEN alımında, sabah, öğle ve akşam olacak şekilde her gün aynı saatlerde alınız.  
• Doktorunuz tedavi sırasında aldığınız dozu değiştirebilir. Doktorunuzla görüşmeden dozu 
kendiniz değiştirmeyiniz. 
 REGAPEN’in  etkisinin sizin için çok kuvvetli veya  zayıf olduğunu düşünüyorsanız, doktorunuza 
veya eczacınıza söyleyiniz.  
 
Doktorunuz ile görüşmeden REGAPEN’i  aniden bırakmayınız.  
 Uygulama yolu ve metodu:  
 • REGAPEN ağız yoluyla alınır  
• Aşağıda belirtilen şekilde uygulayınız:  
 1. Şişeyi açınız. Kapağın üzerine aşağıya doğru bastırarak saat yönünün tersine çeviriniz (Şekil 
1) 
2. Sadece ilk kullanımda: Oral enjektör ile birlikte bir Basmalı Şişe Adaptörü (BŞA) sağlanır. 
Bu, oral enjektör kullanılarak çözeltiyi daha kolay çekmek için şişe boynundan içeri giren bir 
cihazdır. BŞA takılı değilse, BŞA’yı ve 5 ml’lik oral enjektörü plastik ambalajından çıkartınız. 
Şişeyi düz bir zemine yerleştirerek BŞA ’yı, BŞA’nın düz yüzeyi yukarı bakacak şekilde ve 
üzerine bastırarak şişenin boynuna takınız (Şekil 2).  
3. Fazla havayı uzaklaştırmak için, enjektör pistonunu enjektörün gövdesinden aşağı doğru (uç 
kısmına doğru) itiniz. Hafif bir kıvırma hareketi ile enjektörü BŞA’ya takınız (Şekil 3).  4. Şişeyi ters çeviriniz (enjektör ile birlikte) ve en jektör pistonunu doktorunuzun reçetelediği 
mililitre (ml) cinsinden miktara eşdeğer işarete kadar çekerek enjektörü sıvı ile doldurunuz (Şekil 
4). Enjektörde herhangi bir hava kabarcığı kalmaması için, pistonu uygun işaretli yere kadar itiniz.  
5. Şişeyi, hala BŞA’ya/şişeye takılı enjektör ile birlikte dik pozisyona getiriniz (Şekil 5).  6. Enjektörü, şişeden/BŞA’dan ayırınız (Şekil 6).  
7. Enjektör pistonunu aşağı doğru iterek enjektörün içeriğini doğrudan ağız içine boşaltınız (Şekil 
7). 
Not: Toplam dozu elde etmek için Adım 4 -7’nin üç kez kadar tekrar edilmesi gerekebilir (Tablo 
1).   7 
 [Örneğin, 150 mg’lık bir dozun (7,5 ml) tam doza ulaşmak için şişeden iki kere çekilmesi 
gerekecektir. Oral enjektör kullanılarak ilk adımda 5 ml çekilir ve enjektör içeriği doğrudan ağız 
içerisine boşaltılır, daha sonra oral enjektör 2,5 ml ile tekrar doldurularak kalan içerik yine ağız 
içerisine boşaltılır].  
8. Enjektör içerisine su çekilerek durulanır ve enjektör pistonu aşağı doğru itilir. Bu işlem en az 
günde 3 kez tekr arlanır. (Şekil 8)  
9. Şişenin kapağı değiştirilir (BŞA şişenin boynunda bırakılır) (Şekil 9).  
 
 
       Şekil 1    Şekil 2    Şekil 3  
 
    
    Şekil 4    Şekil 5   Şekil  
 
      
Şekil 7        Şekil 8     Şekil 9  
 
8 
 Tablo 1. Reçete Edilmiş REGAPEN Dozunu Uygulamak için Oral Enjektöre Çekilen 
Miktarlar  
REGAPEN 
Dozu (mg)  ToplamÇözelti 
Hacmi (m L) Enjektöre İlk 
Çekilen Miktar 
(mL) Enjektöre İkinci 
Kez Çekilen 
Miktar (m L) Enjektöre 
Üçüncü Kez 
Çekilen 
Miktar (m L) 
25 1,25 1,25 Gerekli değil  Gerekli değil  
50 2,5 2,5 Gerekli değil  Gerekli değil  
75 3,75 3,75 Gerekli değil  Gerekli değil  
100 5 5 Gerekli değil  Gerekli değil  
150 7,5 5 2,5 Gerekli değil  
200 10 5 5 Gerekli değil  
225 11,25 5 5 1,25 
300 15 5 5 5 
Değişik yaş grupları: 
Çocuklarda kullanımı:  
REGAPENi n çocuklarda ve gençlerde (18 yaşından küçüklerde) kullanımına ilişkin yeterli 
güvenlilik ve etkinlik bilgisi bulunmadığı için bu yaş grubundaki hastalarda kullanılmamalıdır. 
 Yaşlılarda kullanımı:  
Böbrek fonksiyonla rı normal olan yaşlı (65 yaş üstü) hastalarda REGAPEN normal dozlarında 
kullanılabilir.  Böbrek fonksiyonları azalan yaşlı hastalarda pregabalin dozunun azaltılması 
gerekebilir.  
Özel kullanım durumları: 
Böbrek yetmezliği:  
Böbrekleriniz ile ilgili bir sorunu nuz varsa doktorunuz sizin için daha değişik bir doz planlaması 
ve/veya dozu reçeteleyebilir.  
 
Karaciğer yetmezliği : 
Karaciğer yetmezliği olan hastalarda doz ayarlaması gerekli değildir.  
 Eğer REGAPEN’i n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla REGAPEN kullandıysanız:  
REGAPEN i kullanmanız gerekenden kullanmışsanız bir doktor veya eczacı ile konuşunuz. 
 
Eğer almanız gerekenden fazla REGAPEN  kullandıysanız, doktorunuzu arayınız ya da 
kullanmakta olduğunuz REGAPEN kutusunu da yanınıza alarak, derhal en yakın sağlık 
merkezine başvurunuz. Bu duruma bağlı olarak uykulu hissetme, kafa karışıklığı, saldırganlık  
veya huzursuzluk hissedebilirsiniz. Ayrıca nöbetler de bildirilmiştir.  
 
 9 
 REGAPEN'i  kullanmayı unutursanız:  
 
REGAPEN'i  her gün aynı saatte düzenli olarak kullanmanız önemlidir.  
 Almanız gereken dozu almayı unuttuğunuz taktirde:  
 
• Hatırladığınızda bir sonraki doz zamanınız değilse, hatırlar hatırlamaz alınız. 
• Hatırladığınızda bir sonraki dozu alacağınız zaman gelmiş veya ona yakın ise unuttuğunuz 
dozu almayınız. Bir sonraki dozu reçetenizde belirtildiği şekilde zamanında alarak norm al 
doz takviminize devam ediniz. 
 
Unutulan dozları dengelemek için çift doz almayınız. 
 
REGAPEN ile tedavi sonlandırıldığında oluşabilecek etkiler:  
• Doktorunuzla görüşmeden REGAPEN'i  aniden bırakmayınız. Tedaviniz en az 1 hafta süre ile 
kadem eli olarak azaltılarak sonlandırılacaktır. Uzun ya da kısa süreli tedavi sonrasında, tedaviniz 
sonlandırıldığında bazı yan etkiler (çekilme belirtileri) görülebilir. Bu yan etkiler,  fiziksel 
bağım lılıkla uyumlu olarak,  uyuma zorluğu, baş ağrısı, mide bulantısı, kaygı, ishal, nezle benzeri 
belirtiler, havale, sinirlilik, depresyon, ağrı, terleme, sersemlik tir. REGAPEN’i  daha uzun bir 
süredir alıyorsanız, bu semptomlar daha sık veya şiddetli şekilde  ortaya çıkabilir.  Bu ilacın 
kullanımı hakkında başka sorunuz olursa, doktorunuza veya eczacınıza danışınız. 
 
4. Olası yan etkiler nelerdir?  
 
Tüm ilaçlar gibi, REGAPEN'in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne başvurunuz:  
 
Yüzde şişme veya dilde şişme  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin REPAGEN’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. 
 
Aşağıda listelenen yan etkiler altta yatan bir hastalıktan veya birlikte kullanılan ilaçlardan da 
kaynaklanıyor olabilir.  
 
Yan etkiler aşağıdaki kategorilerde gösterildiği şekilde sınıflandınlmıştır:  
Çok yaygın : 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan        : 100 hastanın birinden az, fakat 1.000 hastanın birinden fazla  
 görülebilir. 
Seyrek  : 1.000 hastanın birinden az , fakat 10.000 hastanın birinden fazla  
 görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
  10 
 Çok yaygın:  
 
• Baş dönmesi, uyku hali, baş ağrı sı 
 
Yaygın:  
 
• İştah artışı 
• Soğuk algınlığı (nazofarenjit)  
• Abartılı bir şekilde kendini olduğundan daha iyi hissetme, bilinç bulanıklığı, cins el istekte 
azalma, çevresel uyarı lara karşı aşırı  hassasiyet  (irritabilite ), kişinin yer ve zaman kavramını 
yitirmesi (dezoryantasyon)  
• Dikkat bozukluğu, sakarlık, hafıza bozukluğu, hafıza kaybı, titreme (tremor), konuşma bozukluğu (dizartri), yanma, batma, karı ncalanma hissi, uyuşma, sakinlik, uyuşukluk, 
uykusuzluk (insomni), aşırı  halsizlik, anormallik hissi  
• Bulanık görme, çift görme  
• Baş dönmesi (vertigo), denge bozukluğu, düşme  
• Ağız kuruluğu, kabızlık, kusma, gaz, ishal, bulantı, karın boşluğunda şişkinlik 
• Peniste sertleşme bozukluğu 
• Sarhoşluk hissi, yürüyüşte anormallik  
• Vücutta kol ve bacaklar dahil şişlik (periferik ödem), ödem  
• Kilo artışı 
• Kas krampları , eklem ağrısı, sırt ağrısı, kol veya bacaklarda ağrı , boyun bölgesinde kramp 
(servikal spazm)  
• Boğaz kuruluğu  
• İstemli kas hareketlerinde düzensizlik (ataksi)  
• Göğüste ağrı  
• Yüz kemi klerinin içindeki hava boşlukları nın iltihabı (sinüzit)  
• Sıvı tutulumu  
• Kaslarda kasılma (spazm)  
• Kaygı hali (anksiyete)  
• Yutak ve gırtlakta ağrı  
• Boğaz ağrısı  
• Grip benzeri semptomlar  
• Solunum güçlüğü  
• Miyasteni (kasl arda zayıflama)  
• Anormal yürüyüş  
 
Yaygın olmayan:  
 
• İştah kaybı, kilo kaybı, kan şekerinin düşmesi, kan şekerinin yükselmesi  
• Kendine yabancılaşma, kişisel kimlik duygusu kaybı (depersonalizasyon), huzursuzluk, 
depresyon, ajitasyon, ruh hali (duygudurum) dalgalanması, kelime bulmada zorluk, sanrı 
(halüsinasyon), anormal rüyalar, sinirlilik, aşırı mutluluk hali, bilme ve kavramaya ilişkin zihinsel aktivitelerde bozukluk, düşünmede zorluk, cinsel istekte artış, orgazm olamamayı da kapsayan cinse l işlev bozukluklar ı, geç boşalma, kısa süreli aşırı  huzursuzluk durumu (panik 
atak), çevresel uyarı lara ilgisiz kalma (apati)  
• Görme alanında bozukluklar, anormal göz hareketleri, tünel görüşü şeklinde görme değişiklikleri, ışık parlaması gibi görme değişi klikleri, düzensiz hareketler, reflekslerde 
zayıflama, artmış aktivite, ayağa kalkarken görülen baş dönmesi, hassas deri, tat alamama, 11 
 yanma duygusu, amaçlı hareketlerde titreme (tremor), bilincin azalması, bilinç kaybı, bayılma 
hali, sese/gürültüye hassas iyet, iyi hissetmeme, istemli hareketlerin bozulması (diskinezi)  
• Göz kuruluğu, gözlerde şişme, görsel keskinlikte azalma, gözlerde ağrı , gözyaşında artma, 
gözlerde iritasyon, göz yorgunluğu (astenopi)  , görme alanında kıvılcım şeklinde ışık ve renk 
algısı (fotopsi)  
• Ritim bozuklukları, kalp atım hızında artma, düşük kan basıncı, yüksek kan basıncı, kalp yetmezliği, kalbin normalden yavaş atması  
• Yüz kızarması, sıcak basması  
• Nefes darlığı, burunda kuruluk, burunda tıkanma  
• Tükürük salgısı nda artma, mide ekşimes i, ağız  çevresinde hissizleşme  
• Terleme, kırmızı renkli kabartılı (papüler) döküntüler, ateş, kurdeşen (ürtiker), kaşıntı  
• Kas seğirmesi, eklemlerde ş işme, kas ağrısını da içeren ağrı , kas sertliği, boyun ağrısı  
• Meme ağrısı  
• Ağrılı veya güçlükle idrara çıkma, istem dışı idrar kaçırma  
• Halsizlik, susuzluk, göğüste sıkışma, yaygın ödem, ağrı , üşüme, ateş, vücut ısısının 
normalden yüksek olması  
• Bazı kan ve kar aciğer test sonuçları nda değişiklikler (alanin aminotransferaz, kreatinin 
fosfokina z ve aspartat aminotransferazda yükselme), trombosit sayısında azalma, kandaki 
alyuvar sayısının azalması, nötropeni, kan kreatininde artma, kan potasyumunda düşme  
• Aşırı  duyarlılık, yüzde şişme, kaşınma, kurdeşen, burun akıntısı, burun kanaması, öksürük, 
horlama, burun boşluğu iltihabı (rinit)  
• Ağrılı menstürasyon (adet) dönemi (dismenore)  
• El ve ayak soğukluğu  
• Ağızdaki duyularda uyaranlara karşı hassasiyet kaybı (oral hipoestezi), konuşma bozukluğu, düşünce uçuşması (psikomotor hiperaktivite), sersemlik/uyuşukluk, unutkanlık, saldırganlık 
(agresyon)  
• Dekübitus ülseri  
 
Seyrek:  
 
• Var olmayan bir kokuyu algılama (parosmi), gözle bakılan cisimlerin titreşiyor izlenimi 
vermesi (osilopsi), görsel derinlik algısında değişme, görsel parlaklık, görme kaybı , 
• Göz bebeklerinde büyüme, şaşılık 
• Soğuk terleme, boğazda sıkışma hissi , dilde şişme  
• Pankreas iltihabı  
• Yutmada zorluk  
• Hareketlerde yavaşlama veya azalma  
• Yazı yazma yeteneğinde bozulma (disgrafi)  
• Karın boşluğunda sıvı toplanması  
• Akciğerlerde sıvı toplanması  
• Nöbet  
• Kalp ritim düzensizliği anlamına gelen kalpteki elektiriksel aktivite kayıtlarında (EKG) değişiklik  
• Kalp ritminin hızlanması (sinüs taşikardisi), kalp ritminin düzensizleşmesi (sinüs aritmisi)  
• Kas hasarı, kaslarda şiddetli zayıflık ve ağrı (rabdomiyoliz)  
• Memede akıntı, anormal meme büyümesi, erkeklerde meme büyümesi  
• Aybaşı yokluğu; adet görememe (amenore)  
• Böbrek yetmezliği, idrar hacminde azalma, normalden az idrar yapma, mesanede idrar 
birikmesi (idrar retansiyonu)  
• Beyaz kan hücre sayı sında azalma (kandaki akyuvarların azalması)  
• Uygunsuz davranışlar, intihar davranışı, intihat düşünceleri  12 
 • Alerjik reaksiyonlar solunum güçlüğü, göz iltihabı (keratit) ve gövdede kırmızımsı kabarık 
olmayan, hedef benzeri veya dairesel lekeler ile karakteri ze ciddi cilt reaksiyonları, 
genellikle merkezi kabarcıklar, cilt soyulması ve ağız, boğaz, burun, cinsel organ ve göz ülserini içeren reaksiyonları içerebilir. Bu ciddi deri döküntülerinden (Stevens -Johnson 
sendromu, toksik epidermal nekroliz) önce ateş v e grip benzeri semptomlar gelişebilir. 
• Sarılık (ciltte ve gözde sararma)  
• Parkinsonizm; ki bu durumda titreme, bradikinezi (hareket etme yeteneğinde azalma) ve rijidite (kas sertliği) gibi Parkinson hastalığına benzer semptomlar görülür.  
 
Çok seyrek  
 
• Karaci ğer yetmezliği  
• Hepatit (karaciğer iltihabı)  
 
Bilinmiyor  
 
• Nefes almada zorluk, nefes darlığı  
 
Bunların hepsi ciddi yan etkilerdir. Acil tıbbi müdahale gerekebilir.  
 
Uyku hali gibi bazı yan etkiler daha yaygın olabilir, çünkü omurilik yaralanması olan hastalar, 
örneğin ağrı veya spastisiteyi tedavi etmek için pregabaline benzer yan etkilere sahip başka 
ilaçlar alıyor olabilirler ve bu etkilerin şiddeti bu ilaçların bir likte alınması ile artabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki m eydana gelmesi durumunda 
hekiminiz, eczacı nızz veya hemşireniz ile konuşunuz. Ayrıca karşılaştığınız yan etkileri 
www.titck . gov.tr  sitesinde yer alan "İlaç Yan Etki Bildirimi" ikonuna tıklayarak ya da O 800 
314 00 08 numaralı yan etki bildirim hattını arayarak Türkiye Farmakovijilans Merkezi'ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. REGAPEN 'in S aklanması  
REGAPEN 'i  çocukların göremeyeceği, erişemeyeceği yerlerde ve ambalajında saklayınız. 
REGAPEN'i  25°C altındaki oda sıcaklığında saklayınız. 
Açıldıktan  sonra 25 °C altındaki oda sıcaklığında 45 gün saklanması uygundur. 
 
Son kullanma tarihiyle uyumlu olarak kullanınız. 
 
Ambalajındaki son kullanma tarihinden sonra REGAPEN'i  kullanmayınız. 
 13 
 Çökelti görüldüğünde  kullanmayınız . 
 
Eğer üründe ve/veya ambalajında bozukluklar fark ederseniz REGAPEN'i  kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Çevreyi korumak amacıyla kul lanmadığınız REGAPEN’ i şehir suyuna veya çöpe atmayınız. Bu 
konuda eczacınıza danışınız.  Ruhsat sahibi:  
İlko İlaç San. ve Tic. A.Ş.  
Veysel Karani Mah. Çolakoğlu Sok. No:10  
34885 Sancaktepe / İstanbul  
Tel: 0216 564 80 00 
Üretim yeri:  
Farmamag Ambalaj San. ve Tic. A.Ş.  
Bağlariçi Caddesi No:14  
34325 Avcılar/İstanbul  
 
Bu kullanma talimatı …/…/… tarihinde onaylanmıştır.  