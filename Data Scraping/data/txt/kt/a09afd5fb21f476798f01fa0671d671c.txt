1 / 8  KULLANMA TALİMATI  
 
CEFDİFİX 125 mg / 5 ml oral süspansiyon hazırlamak için toz 
Ağız yolu ile kullanılır.  
 
Etkin madde: Her 5 ml’de 125 mg sefdinir içerir. 
 
Yardımcı maddeler: Sükroz, xanthan gum, sodyum benzoat, trisodyum sitrat dihidrat, sitrik asit 
(susuz), magnezyum stearat, kolloidal silik on (susuz), çilek aroması . 
 
Bu kullanma talimatında:  
1. CEFDİFİX nedir ve ne için  kullanılır?  
2. CEFDİFİX’i  kullanmadan  önce dikkat edilmesi  gerekenler  
3. CEFDİFİX nasıl  kullanılır?  
4. Olası yan etkiler  nelerdir?  
5. CEFDİFİX’in  saklanması  
 
Başlıkları yer almaktadır. 
 
1. CEFDİFİX  nedir  ve niçin  kullanılır?  
CEFDİFİX’in etkin maddesi olan sefdinir oral geniş spektrumlu, yarı sentetik, bir 3. Kuşak 
sefalosporin grubundan antibiyotiktir.  
 
CEFDİFİX, süspansiyon oluşturmak üzere beyazımsı – açık sarı renkli, toz şeklinde 125 ml’ lik 
şişeler halinde bulunmaktadır. Kullanma talimatında yer alan ambal aj boyutlarının hepsi piyasada 
mevcut olmayabilir.  
 
CEFDİFİX bakterilerin (mikropların) neden olduğu aşağıdaki enfeksiyonların (iltihap oluşturan 
mikrobik hastalık) tedavisinde kullanılı r: 
 
Ergen ve yetişkinlerde:  
a. Toplum kökenli akciğer iltihabında  (zatürre , pnömoni ), 
b. Kronik bronş iltihabının akut alevlenmesinde,  
c. Akut bakteriyel burun ve sinüslerin iltihabında  Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak size reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 2 / 8  d. Yutak / bademcik  ve yutak  iltihabında,  
e. Komplike olmayan cilt ve yumuşak doku iltihaplarında . 
 
Çocuklarda : 
a. Akut bakteriyel burun ve sinüslerin iltihabında , 
b. Yutak  / bademcik iltihabında,  
c. Komplike olmayan cilt ve yumuşak doku iltihaplarında kullanılır . 
2. CEFDİFİX’i kullanmadan önce dikkat edilmesi gerekenler 
CEFDİF İX’i aşağıdaki durumlarda KULLANMAYINIZ  
Sefdinire, diğer sefalosporinlere ya da ilacın içeriğindeki yardımcı maddelerden herhangi birine 
karşı alerjiniz var ise CEFDİFİX’i  kullanmayınız.  
 
CEFDİFİX’i aşağıdaki durumlarda DİKKATLİ KULLANINIZ  
Eğer;  
• Sefdinir kullanımına bağlı olarak psödomembranöz kolit ( karın ağrısı ve ateşle beraber, 
ciddi, inatçı, kanlı da olabilen ishal) ortaya çıkar ise,  (CEFDİFİX  kullanımı sırasında 
veya sonrasında şiddetli ishal meydana gelir ise ishal önleyici ilaçlar almayınız  ve durumu 
derhal doktorunuza  bildiriniz)  
• Böbrek  yetmezliğiniz  var ise, (bkz. Bölüm  3’teki  özel kullanım  durumları)  
• Penisilinlere karşı bildiğiniz bir aşırı duyarlılık durumunuz var  ise (sefalosporinlere de 
aşırı duyarlılık durumunuz olabileceğinden durumu doktorunuza  bildiriniz)  
• İlacı kullandığınız süre içerisinde dirençli mikroorganizmaların neden olduğu, tedavi 
gerektirecek bir enfeksiyon gelişirse,  
• Daha önce kolit (bağırsak iltihabı) geçirdiyseniz, 
 
Tüm beta -laktam antibiyotiklerde  olduğu gibi, özellikle uzun süreli tedavilerde nötropeni 
(kandaki nötrofillerin sayısının anormal derecede azalması) ve daha nadir olarak agranülositoz 
(kandaki akyuvar sayısının anormal derecede azalması) gelişebilir. Bu sebeple, 10 günden uzun süren ted avilerde kan sayımları izlenmelidir ve nötropeni gelişmesi durumunda tedavi 
sonlandırılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
CEFDİFİX’in yiyecek ve içecek ile kullanılması  
CEFDİFİX yemeklerden önce ya da sonra kullanılabilir. 
 
Hamilelik  
İlacı kullanmadan önce doktorunuza veya eczacınıza danışınız.  
 
CEFDİFİX gerekli olmadıkça gebelik döneminde kullanılmamalıdır. Başka ilaçlarda olduğu gibi, ilacın hamilelik sırasındaki kullanımı sadece beklenen yararın cenin  
üzerindeki  riskten  yüksek  olduğu durumlarda  ve doktor  tavsiyesi  ile kullanılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza  danışınız. 
 
Emzirme  
İlacı kullanmadan önce doktorunuza veya eczacınıza danışınız . 
 3 / 8  CEFDİFİX’in anne sütüne geçtiği saptanmamıştır. Ancak anne sütü  alan  çocuk  açısından  bir 
risk olduğu göz ardı edilemez. Doktorunuz tarafından yarar zarar oranı değerlendirilerek 
uygulanmalıdır.  
 
Araç ve makine ku llanımı  
CEFDİFİX’in araç ve makine kullanımı üzerine etkisi olduğu bildirilmemiştir. 
 
CEFDİFİX’in içeriğinde bulunan bazı yardımcı maddeler hakkında önemli bilgiler  
CEFDİFİX’in her 5 ml’lik dozunda 2105,750 mg sükroz bulunmaktadır. Bu nedenle eğer daha 
önceden doktorunuz tarafından bazı şekerlere karşı intoleransınız olduğu söylenmişse bu tıbbi 
ürünü almadan önce doktorunuzla temasa geçiniz. 
 
Diğer ilaçlar ile birlikte kullanımı 
• CEFDİFİX antiasitler (midenin aşırı asidini azaltan ilaçlar) ile birlikte alınırsa antiasitler 
sefdinirin emilimini azaltır. Eğer sefdinir tedavisi süresince antiasitler kullanılacak ise CEFDİFİX  antiasitlerin  kullanılmasından  en az 2 saat önce  ya da sonra alınmalıdır.  
• Gut hastalığı (damla hastalığı) tedavisinde de kullanılan probenesid, CEFDİFİX’in 
böbreklerden atılma süresini uzatarak kandaki yoğunluğunun artışına neden olur. Bu 
ilacı kullanıyorsanız doktorunuza  bildiriniz.  
• Demir içeren ilaçlar ve yiyecekler CEFDİFİX’in emilimini azaltır.  CEFDİFİX tedavisi 
sırasında demir içe ren ilaçlar kullanılacak ise her iki uygulamanın arasında en az 2 saat 
olmalıdır. Özellikle demir içeren ilaç veya yiyeceklerle beraber  kullanıldığında dışkı 
rengi kırmızı olabilmektedir (Bu renk değişikliği normal olarak değerlendirilmektedir).  
• Varfarin g ibi kan pıhtılaşmasını önleyici ilaçlar (antikoagülanlar),  
• Böbrekler üzerine zararlı olma ihtimali olan ilaçlar (aminoglikozit antibiyotikler, kolistin, polimiksin, viomisin gibi) ve güçlü etkili idrar söktürücüler (etakrinik asit, furosemid gibi)  
• Nifedipin (yüksek tansiyon tedavisinde kullanılır) kullanıyorsanız ya da son zamanlarda kullandıysanız doktorunuza ve eczacınıza bilgi veriniz.  
 
CEFDİFİX  kullanımı bazı laboratuvar testlerinin  (direkt C oombs testi; kansızlığın olup 
olmadığını araştırmak iç in yapılan test)  sonuçlarını  etkileyebilir.   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CEFDİFİX nasıl   kullanılır?  
 
Uygun  kullanım ve doz/uygulama sıklığı için talimatlar:  
 CEFDİFİX’i her zaman doktorunuzun talimatları doğrultusunda kullanınız. 
 
6 aydan büyük 12 yaşa kadar olan bebek ve çocuklarda : 
 
a. Akut orta kulak iltihabında; günlük toplam doz 14 mg/kg/gün olacak şekilde iki doz ile (iki 
doz kullanımda, doz başına 7 mg/kg olacak şekilde) veya tek doz şeklinde (14mg/kg) 10 gün, 2 yaşından büyük vakalarda 5- 10 gün,  
 b. Bademcik/yutak iltihabında (A grubu streptokokun neden olduğu); günlük toplam doz 14 
mg/kg/gün olacak şekilde iki doz ile (iki doz kullanımda, doz başına 7 mg/kg olacak şekilde) 
5-10 gün veya tek doz şeklinde (14mg/kg) 10 gün,  
 4 / 8  c. Komplike olmayan cilt ve yumuşak doku iltihaplarında; günlük toplam doz 14 mg/kg/gün 
olacak şekilde iki doz ile (iki doz kullanımda, doz başına 7 mg/kg olacak şekilde) 10 gün kullanılır.  
 
Ergen ve yetişkinlerde :  
 
a. Toplum kaynaklı akciğer iltihabında; günlük toplam doz 600 mg olacak şekilde iki doz ile (iki doz kullanımda, doz başına 300 mg olacak şekilde) 10 gün,  
 
b. Kronik bronş iltihabının akut alevlenmesinde; günlük toplam doz 600 mg olacak şekilde iki doz ile (iki doz kullanımda, doz başına 300 mg olacak şekilde) veya tek doz şeklinde (600 mg) 5-10 gün, 
 
c. Akut bakteriyel  burun ve sinüslerin iltihabında; günlük toplam doz 600 mg olacak şekilde iki 
doz ile (iki doz kullanımda, doz başına 300 mg olacak şekilde) veya tek doz şeklinde (600 mg) en az 7 -14 gün  
 
d. Bademcik/yutak iltihabında (A grubu streptokokun neden olduğu); günlük toplam doz 600 
mg olacak şekilde iki doz ile (iki doz kullanımda, doz başına 300 mg olacak şekilde) 5- 10 
gün veya tek doz şeklinde (600 mg) 10 gün,  
 
e. Komplike olmayan cilt ve yumuşak doku iltihaplarında; günlük toplam doz 600 mg/gün olacak şekilde iki doz ile (iki doz kullanımda, doz başına 300 mg olacak şekilde) 10 gün,  
 
Erişkinler için uygun olan doz ve farmasötik dozaj şekillerin kullanılması önerilir. Yutma güçlüğü olan hastalarda oral süspansiyon formu kullanılabilir.  
 
Uygulama yolu ve metodu:  
CEFDİF İX sadece ağızdan kullanım içindir. 
 
Süspansiyonun hazırlanması:  
Süspansiyon hazırlanmadan önce, şişe kapalı iken ters çevrilip çalkalanarak toz 
gevşetilir/havalandırılır. Şişe üzerindeki işaret çizgisinin yarısına  kadar  kaynatılmış, soğutulmuş 
su konarak iyice çalkalanır. Homojen (tamamı benzer özellikte) bir dağılım için 5 dakika 
beklenmelidir. Bu işlemin ardından şişe üzerindeki işaret çizgisine kadar tekrar su eklenir ve 
çalkalanır. Sulandırılmış süspansiyon buzdolabında 2°- 8°C’de 10 gün süreyle  saklanabilir. Her  
kullanımdan önce  şişe iyice  çalkalanmalıdır.  
 
Dozun doğru bir şekilde alınabilmesi için şişe ile birlikte verilen ölçü kaşığı kullanılmalıdır. 
 
Değişik yaş grupları:  
 
Çocuklarda kullanımı:  
6 ayın altındaki çocuklarda etkililiği ve güvenliliği kanıtlanmamıştır.  Sefdinir, 6 aylıktan küçük 
bebeklere verilmemelidir.   
Yaşlılarda kullanımı:  
Böbrek rahatsızlığı  olmayan yaşlı hastalarda doz ayarlaması gerekmemektedir . 
Özel kullanım durumları:  
 
Böbrek yetmezliği:  5 / 8  Böbrek yetmezliği veya hemodiyaliz uygulaması varsa doktorunuz böbrek fonksiyon değerlerine  
göre doz ayarlamasını yapacaktır.  
 
Karaciğer yetmezliği:  
Doz ayarlamasına gerek yoktur.  
 
Eğer CEFDİFİX’in etkisinin çok güçlü veya zayıf olduğuna dair bir izle nim i n i z   v a r   i s e  
doktorunuz  veya eczacınız ile konuşunuz. 
 
Kullanmanız gerekenden daha fazla CEFDİFİX kullandıysanız  
CEFDİFİX’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Doktora ya da hastaneye giderken ilacınızı yanınızda götürünüz . 
 
Sefdinirin insanlarda fazla kullanımı ile yeterli veri bulunmamaktadır. Diğer β-laktam 
antibiyotiklerinin fazla kullanımı ile kusma, mide bulantısı, mide çukuru rahatsızlığı, ishal ve kafa karışıklığı gibi zehirlenme belirtileri görülmektedir. Kan diyalizi, böbrek rahatsızlığı olan bireylerde sefdiniri vücuttan hemen attığından; ciddi zehirlenme olaylarının görülmemesinde yardımcı olmaktadır.   
 
CEFDİFİX’i kullanmayı unutursanız  
İlacınızı almayı unutursanız, hatırladığınız zaman alınız. Birden fazla doz almayı unuttuysanız doktorunuza bildiriniz.  Unutulan dozları dengelemek için çift doz almayınız. 
 
CEFDİFİX ile tedavi sonlandırıldığında oluşabilecek etkiler  
Kendinizi iyi hissetseniz dahi ilacı kullanmayı doktorunuza danışmadan aniden kesmeyiniz. Doktorunuzun önerisi dışında tedaviyi sonlandırmanız, hastalığınızın şiddetlenmesine ve tedavinin aksamasına neden olabilir. 
 
Eğer  CEFDİFİX  kullanımı  konusunda  herhangi  bir  sorun  ile  karşılaşırsanız, doktorunuza 
veya eczacınıza  danışınız. 
 
Doktorunuza danışarak CEFDİFİX kullanımını sonlandırabilirsiniz . 
 
4. Olası yan etkiler  nelerdir?  
Tüm ilaçlar gibi, CEFDİFİX’ in içeriğinde bulunan maddelere duyarlı olan kişilerde yan etkiler  
olabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10000 hastanın birinden fazla görülebilir. Çok seyrek: 10000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  
 
Aşağıdakilerden  biri olursa, CEFDİFİX’i  kullanmayı  durdurunuz  ve DERHAL 6 / 8  doktorunuza  bildiriniz  veya size en yakın  hastanenin acil bölümüne  başvurunuz:  
• Ellerin, ayakların, bileklerin, yüzün, dudakların şişmesi ya da ağzın veya boğazın yutmayı 
veya nefes almayı zorlaştıracak şekilde şişmesi (bu durumlar ilaca karşı ciddi alerjiniz 
olduğunu gösterebilir)  
• Karın ağrısı ve ateşle beraber, ciddi, inatçı, kanlı da olabilen ishal (bu durum, uzun süreli antibiyotik kullanımına bağlı, nadiren meydana gelen ciddi bir barsak iltihaplanması olan psödomembranöz koliti işaret  edebilir.)  
• Bağırsak düğümlenm esi (ileus),  üst sindirim kanalı  (üst gastrointestinal sistem)  kanaması  
• Kalp yetmezliği, kalp krizi (miyokard infarktüsü), göğüs  ağrısı  
• Astım alevlenmesi, solunum  yetmezliği  
• Bir çeşit akciğer iltihabı (idiopatik intersitisyel  pnömoni)  
• Karaciğer iltihabı (hepatit), karaciğer  yetmezliği  
• Derinin ciddi hastalıkları (toksik epidermal  nekroz)  
• Akut böbrek yetmezliği 
• Ateş, deride iğne başı şeklinde kırmızılık ve morarmalar, bilinç bulanıklığı, baş ağrısı ve 
trombositlerin (kan pulcukları) sayısında azalma ile gör ülen hastalık (idiopatik 
trombositopenik purpura)  
 
Bunların hepsi çok ciddi yan etkilerdir.  
 
Eğer bunlardan biri siz de mevcut ise, sizin CEFDİFİX’e karşı ciddi alerjiniz var  demektir.  
Acil tıbbi müdahaleye  veya  hastaneye  yatırılmanıza  gerek  olabilir.  
Bu çok ciddi yan etkilerin hepsi oldukça seyrek görülür. 
 
Yaygın:  
• Baş ağrısı  
• Karın ağrısı  
• Mide bulantısı  
• İshal  
• Vajina iltihabı (kadınlarda)  
• Vajinada pamukçuk (kadınlarda)  
• İdrar proteininde artma  
• İdrardaki akyuvar hücrelerinde artış  
• Kanda bir karaciğer enzimi olan GGT (gamaglutamil transferaz) seviyesinde artma  
• Karaciğer fonksiyonlarını gösteren kan testlerinde yükselmeler  
• Akyuvar sayılarında artma ve azalma  
• Mikrohematuri (kanlı idrar) artışı  
 
Yaygın olmayan:  
• Pamukçuk 
• Uykusuzluk 
• Uyku hali  
• Baş dönmesi  
• Midede gaz  
• Kusma  
• Hazımsızlık  
• Kabızlık  
• Anormal dışkı  
• Cilt döküntüsü  7 / 8  • Kaşıntı 
• Vajinal akıntı (kadınlarda)  
• Yorgunluk 
• Ağız kuruluğu  
• İştah azalması  
• Glukoz seviyelerinde artma ve azalma  
• Böbrek fonksiyonlarını gösteren kan testlerinde değişiklikler  
• İdrarda glukoz seviyeleri nde artma  
• Beyaz kan hücrelerinde artma ve azalma  
• Kemik ve karaciğer fonksiyonlarını gösteren kan testlerinde geçici yükselmeler  
• Kan eozinofil sayılarında artma (Bir tür alerji hücresi)  
• Elektrolit (kalsiyum, fosfor, potasyum gibi) düzeylerinde değişiklikler  
• Bikarbonat seviyelerinde azalma 
• Kan üre nitrojen (BUN) seviyesinde artma  
• Eritrositlerin (kırmızı kan hücreleri) içindeki dokulara oksijen taşıyan renkli madde  
• (hemoglobin) seviyesinde azalma 
• Polimorfonükleer nötrofil (Bir tür akyuvar) seviyesinde artma ve  azalma 
• Bilirubin seviyelerinde artma  
• Laktat dehidrojenaz seviyesinde artma  
• Platelet (pıhtılaşmayı sağlayan kan hücresi, kan pulcuğu) sayılarında artma  
• İdrar pH’sının artması  
• İdrar yoğunluğunun artması ya da azalması  
 
Bilinmiyor*:  
• Derinin döküntü ve kaşınt ılarla seyreden bazı hastalıkları (eksfolyatif dermatit, eritema 
multiform, eritema nodozum)  
• Bir tür kansızlık (hemolitik anemi)  
• Böbrek rahatsızlığı (nefropati)  
• Mide ve/veya on iki parmak barsağında yara (peptik ülser)  
• Bilinç kaybı  
• Tansiyon yüksekliği (hip ertansiyon) 
• Çizgili kas dokusu yıkımı (rabdomyoliz)  
• Sersemlik hissi  
• İstem dışı hareketler  
• Göz ön yüzünde yangı (konjunktivit),  
• Ağız içi iltihabı (stomatit)  
 
* Pazarlama sonrası deneyimde sefdinir kullanılırken ortaya çıkan etkilerdir. 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana  gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.t r sitesinde yer alan “İlaç Yan Etki Bildirimi” ikonuna tıklayarak ya da 0800 314 
00 08 num aralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında  daha fazla bilgi edinilmesine  katkı  sağlamış  olacaksınız.  8 / 8 5. CEFDİFİX’in saklanması
CEFDİFİX’i çocukları n göremeyeceği , erişemeyeceği yerlerde ve ambalajında saklayınız.
CEFDİFİX’i 25°C altındaki oda sıcaklığında ve kutusunda saklayınız. 
Sulandırıldıktan sonra buzdolabında en fazla 10 gün saklanabilir.  
Son kullanma tarihi ile uyuml u olarak  kullanınız . 
Ambalajdaki son kullanma tarihinden sonra CEFDİFİX’i kullanmayınız. 
Eğer üründe ve/veya ambalajında bozukluklar fark ederseniz CEFDİFİX’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim  Değişik liği Bakanlığınca belirlenen toplama sistemine veriniz.  
Ruhsat sahibi: 
Humanis Sağlık A.Ş. 
Bağcılar /İstanbul 
Üretim yeri: 
PharmaVision San. ve Tic. A.S. 
Topkapı/Zeytinburnu/İstanbul/Türkiye 
B
u kullanma talimatı ……… ……. . tarihinde onaylanmıştır.  