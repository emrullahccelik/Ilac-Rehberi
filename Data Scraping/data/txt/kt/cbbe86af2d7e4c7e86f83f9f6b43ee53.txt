 
1 
 KULLANMA TALİMATI  
 
VITRAKVI® 20 mg/mL oral çözelti  
Ağızdan alınır.  
 
• Etkin madde:  Oral çözeltinin her mL’si 20 mg larotrektinib (24,6 mg larotrektinib sülfat 
olarak) içerir.  
• Yardımcı madde(ler):  Saf su, hidroksipropilbetadeks,  sukraloz  (E 955),  sodyum sitrat 
(E 331), sodyum benzoat (E 211), çilek aroması, sitrik asit  (E 330)  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu kullanma Talimatında:  
1. VITRAKVI nedir ve ne için kullanılır?  
2. VITRAKVI’yi kullanmadan önce dikkat edilmesi gerekenler  
3. VITRAKVI nasıl kullanılır?  
4. Olası yan etkiler nelerdir?  
5. VITRAKVI’nin saklanması  
 
Başlıkları yer almaktadır.  
 
1. VITRAKVI nedir ve ne için kullanılır?  
 
VITRAKVI, berrak, sarı ila turuncu veya kahverengimsi renkte oral çözeltidir. Her bir karton 
kutu 50 mL oral çözelti içeren, 2 adet çocuk emniyetli cam şişe içerir .  
 
VITRAKVI, etkin madde olarak larotrektinib içerir.  
 
Genel durumu iyi ve orta düzeyde olan  yetişkinlerde (performans skoru 0 -3 olan) , ergenlerde  
ve çocuklarda vücudun çeşitli yerlerindeki, NTRK (nörotrofik tirozin reseptör kinaz) geninde 
bir değişi kliğin neden  olduğu solid tümörleri (kanser) tedavi etmek için kullanı lır. 
 
VITRAKVI bu kanserler ilerlemiş veya vücudun diğer kısımlarına yayılmışsa, önceki en az bir 
tedavi ile vücudun diğer kısımlarına yayılmışsa ve tatmin edici tedavi seçenekleri yoksa 
kullanılır.  
 
Size VITRAKVI verilmeden önce, doktorunuz NTRK geninde değişiklik olup olmadığını 
kontrol etmek üzere bir test yapacaktır.   
2 
 VITRAKVI nasıl etki eder?  
Değişmiş bir NTRK geninden kaynakl anmış kanserli hastalarda, gendeki değiş iklik vücudun 
TRK füzyon proteini olarak adlandırılan ve kontrolsüz hücre büyümesine ve kansere  yol 
açabilen anormal bir protein üretmesine neden olur . VITRAKVI , TRK füzyon proteinlerinin 
etkisini  engeller ve böylece kanserin büyümesini yavaşlatır ya da durdurur. Aynı zamanda 
kanseri küçültmeye de yardımcı olabilir.  
 
VITRAKVI ’nin nasıl etki ettiğine  veya size n eden reçete edildiğine ilişkin herhangi bir sorunuz 
varsa, doktorunuza  veya  eczacınıza danışın ız. 
 
2. VITRAKVI kullanmadan önce dikkat edilmesi gerekenler  
 
VITRAKVI’yi aşağıdaki durumlarda KULLANMAYINIZ  
Eğer;  
• Larotrektinibe veya bu ilacın  içindeki yardımcı maddelerden herhangi birine karşı alerjiniz 
varsa.  
 
Testler ve kontroller  
VITRAKVI kanınızdaki ALT ve AST karaciğer enzimleri nizi ve bilirubininizi yükseltebilir . 
Doktorunuz tedavi öncesinde ve tedavi sırasında ALT , AST ve bilirubin seviyelerini kontrol 
etmek üzere kan testleri yapacak ve karaciğerinizin ne kadar iyi çalıştığını kontrol edecektir.  
 
VITRAKVI’nin yiyecek ve içecek ile kullanılması  
VITRAKVI alırken greyfurt yemeyin iz veya greyfurt suyu içmeyin iz. Bunun nedeni , bunun 
vücudunuzdaki VITRAKVI miktarını artırabilmesidir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz , hamile  olabileceğinizi düşünüyor sanız  veya bebek sahibi olmayı planlıyorsanız, 
bu ilacı almadan önce doktorunuza veya eczacınıza danışın ız. 
 
VITRAKVI ’nin doğmamış bebek üzerindeki etkileri bilinmediğinden, hamilelik  sırasında 
VITRAKVI kullanmayın ız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Bu ilacı alırken ve son doz dan sonraki  3 gün boyunca emzirmeyin iz. Bunun sebebi, 
VITRAKVI ’nin anne sütüne geçip geçmediğinin bilinmemesidir.  
 
Doğum kontrolü – erkekler ve kadınlar için  
Bu ilacı alırken hamile  kalmaktan kaçınm alısınız.  
 
Hamile  kalabiliyorsanız , doktorunuz tedaviye başlamadan önce size bir gebelik testi 
yapmalıdır.  
 
  
3 
 Eğer;  
- Hamile kalabiliyorsanız (Eğer hormonal doğum kontrol yöntemi kullanıyorsanız, ayrıca  ek 
olarak  prezervatif gibi bir bariyer metodu doğum kontrol yöntemi de kullanmalısınız),  
- Hamile kalabilme ihtimali olan bir kadınla birliktelik yaşıyorsanı z 
 
VITRAKVI alırken ve son dozdan sonra en az 1 ay boyunca etkili doğum kontrol  yöntemleri  
kullanmanız gerekmektedir.  
 
Sizin için en iyi doğum kontrol yöntemi ile ilgili olarak doktorunuza danışınız.  
 
Araç ve makine kullanımı  
VITRAKVI sersem lik hissine  veya yorgun hissetmenize sebep olabilir. B öyle bir durumda , araç  
kullanmayınız, bisiklete binmeyiniz ,  araç veya farklı taşıt makine lerini  kullanmayınız.  
 
VITRAKVI’nin içeriğinde bulunan yardımcı maddeler hakkında önemli bilgiler  
- 1 mL’de 2 mg  sodyum benzoat  
- 5 mL başına 1 mmol’den (ya da 23 mg) az sodyum  ihtiva eder, yani aslında “sodyum 
içermez”.  
 
Diğer ilaçlar ile birlikte kullanımı  
Başka  ilaçlar  kullanıyorsanız, yakın zamanda kullan dıysanız  veya kullanma ihtimaliniz varsa 
doktorunuza,  eczacınıza veya hemşirenize söyleyiniz . Çünkü , bazı ilaçlar VITRAKVI ’nin 
çalışma şeklini veya VITRAKVI diğer ilaçların çalışma şeklini etkileyebil ir. 
 
Özellikle de, aşağıdaki ilaçlardan herhangi birini alıyorsanız bunu doktorunuza, eczacınıza 
veya hemşirenize söyleyin iz: 
- İtrakonazol, vorikonazol, klaritromisin, telitromisin, troleandomisin adı verilen, mantar  ve 
bakter i enfeksiyonların tedavisinde kullanılan  ilaçlar ,  
- Ketokonazol adı verilen,  Cushing sendromu tedavisinde  de kullanılan bir ilaç , 
- Atazanavir, indinavir, nelfinavir, ritonavir, sakinavir, rifabutin, efavirenz adı verilen,  HIV 
enfeksiyonu tedavisinde kullanılan ilaçlar , 
- Nefazodon adı verilen,  depresyon tedavisinde kullanılan bir ilaç , 
- Fenitoin, karbamazepin, fenobarbita l adı verilen , epilepsi tedavisinde kullanılan ilaçlar , 
- Sarı kantaron (St. John’s wort) adı verilen , depresyon tedavisinde kullanılan bitkisel bir ilaç , 
- Rifampisin adı verilen , tüberküloz tedavisinde kullanılan bir ilaç , 
- Alfentanil adı verilen , güçlü ağrıların dindirilmesinde kullanılan bir ilaç , 
- Siklosporin, sirolimus, takrolimus adı verilen , bir organ naklinin ardından organ reddini 
önlemek  için kullanılan ilaçlar , 
- Kinidin adı verilen, anormal kalp ritmini tedavi etmek için kullanılan bir ilaç , 
- Dihidroergotamin, ergotamin adı verilen , migren tedavisinde kullanılan ilaçlar , 
- Fentanil adı verilen , uzun süreli ağrı tedavisinde kullanılan bir ilaç , 
- Pimozid adı verilen , istemsiz hareketleri kontrol etmek için kullanılan bir ilaç , 
- Bupropiyon adı verilen , sigarayı bırakmanıza yardımcı olan bir ilaç , 
- Repaglinid, tolbutamid adı verilen , kandaki şeker seviyesini düşür en ilaçlar , 
- Varfarin adı verilen , kan pıhtılarını önleyen bir ilaç , 
- Omeprazol adı verilen, midede üretilen asit miktarını azaltmak için kullanılan bir ilaç , 
- Valsartan adı verilen , yüksek kan basıncını kontrol etmeye yardımcı bir ilaç , 
- Statinler adı verilen, kolesterol ü düşürmeye  yardımcı olma sı için kullanılan bir ilaç  grubu , 
- Doğum kontrolü için kullanılan hormonal ilaçlar, bkz. “Doğum kontrolü – erkekler ve 
kadınlar için”.  
  
4 
 Yukarıdakilerden herhangi biri sizin için geçerliyse (veya emin değilseniz), doktorunuza, 
eczacınıza veya hemşirenize danışın ız. 
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VITRAKVI nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı her zaman doktorunuzun size anlattığı şekilde kullanınız. Eğer emin değilseniz 
doktorunuza veya eczacınıza danışınız.  
 
Ne kadar kullanılır?  
Yetişkinler (18 yaşından itibaren)  
- Önerilen VITRAKVI dozu günde iki kez 100 mg’dır (5 mL).  
- Doktorunuz dozunuzu gözden geçirecek ve gerektiğinde değiştirecektir.  
 
Çocuklar ve ergenler  
- Çocuğunuzun doktoru, çocuğunuzun boyuna ve kilosuna göre çocuğunuz için doğru dozu 
tespit edecektir.  
- Önerilen maksimum doz günde iki kez 100 mg’dır (5 mL).  
- Çocuğunuzun doktoru, dozu gözden geçirecek ve gerektiğinde değiştirecektir.  
 
Uygulama yolu ve metodu:  
• VITRAKVI yemeklerle birlikte veya aç karnına alınabilir.  
• Bu ilacı alırken greyfurt yemeyiniz veya greyfurt suyu içmeyiniz.  
• Bu ilaçla birlikte ilacı ağızdan vermek için kullanılabilecek bir şişe adaptörü (28 mm çaplı) 
ve bir enjektöre ihtiyacınız olacaktır. 1 mL’den daha düşük dozlar için 0,1 mL dereceli              
1 mL’lik bir enjektör kullanınız. 1 mL ve üzeri dozlar için 0 ,2 mL dereceli 5 mL’lik bir 
enjektör kullanınız.  
o Şişeyi açmak için şişe kapağını bastırarak saat yönünün tersine çeviriniz.  
o Şişe adaptörünü şişenin boynuna yerleştiriniz ve sıkıca oturduğundan emin olunuz.  
o Pistonu enjektörün içine tamamen bastırınız ve ardından enjektörü adaptör ağzına 
yerleştiriniz. Şişeyi baş aşağı çeviriniz.  
o Pistonu aşağıya çekerek enjektörü az miktarda çözelti doldurunuz, ardından enjektördeki 
büyük kabarcıkları çıkarmak için pistonu yukarı itiniz.  
o Pistonu doktorunuzun öngördüğü mL miktara karşılık gelen işarete kadar aşağı çekiniz.  
o Şişeyi hemen düz çeviriniz ve enjektörü şişe adaptöründen çıkarınız.  
o Enjektörü, yanağın iç tarafına bakacak şekilde ağza sokunuz - bu ilacı doğal bir şekilde 
yutmanıza yardımcı olacaktır. Pistonu yavaşça bastırınız.  
o Şişenin kapağını takın ve şişeyi sıkıca kapatın - adaptörü şişede bırakın.  
 
Gerekirse, VITRAKVI nazogastrik bir besleme tüpü vasıtasıyla da uygulanabilir. Bunun 
nasıl yapılacağına ilişkin ayrıntılı bilgiyi doktorunuza, eczacınıza veya hemşirenize sorunuz.  
 
Değişik yaş grupları:  
Yaşlılarda kullanımı:  
Yaşlı hastalar için doz ayarlaması önerilmemektedir.  
 
 
  
5 
 Özel kullanım durumları:  
Böbrek yetmezliği:  
Böbrek yetmezliği olan hastalar için doz ayarlaması gerekli değildir.  
 
Karaciğer yetmezliği:  
Orta ila ciddi derecede karaciğer yetmezliği olan hastalar için VITRAKVI’nin başlangıç dozu 
%50 oranında azaltılmalıdır. Hafif derecede karaciğer yetmezliği olan hastalar için doz 
ayarlaması önerilmemektedir.  
 
Eğer VITRAKVI’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla VITRAKVI kullandıysanız:  
VITRAKVI’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Doktorunuz, eczacınız veya hemşirenizle konuşun uz veya  derhal bir hastaneye gidin iz. İlaç 
kutusunu ve bu kullanma talimatını yanınıza alın ız. 
 
VITRAKVI’yi kullanmayı unutursanız:  
Unutulan dozu dengelemek için çift doz almayınız.  
 
Unutulan dozu dengelemek için veya bu ilacı aldıktan sonra kusarsanız çift doz almayınız. Bir 
sonraki dozu normal zamanında alınız.  
 
VITRAKVI ile tedavi sonlandırıldığında oluşabilecek etkiler  
Doktorunuzla  konuşmadan bu ilacı almayı bırakmayın ız. Doktorunuz  söylediği müddetçe 
VITRAKVI almanız önemlidir.  
 
İlacı doktorunuzun söylediği şekilde alamıyorsanız, derhal doktorunuzla konuşun uz. Bu ilacın 
kullanımına ilişkin başka herhangi bir sorunuz olması halinde, doktorunuza, eczacınıza veya 
hemşirenize danışınız . 
 
4. Olası yan etkiler nelerdir?  
 
Tüm ilaçlar gibi VITRAKVI’nin içeriğinde bulunan maddelere duyarlı kişilerde yan etkiler 
olabilir.  
 
Aşağıdaki ciddi yan etkilerden  herhangi birini yaşarsanız, derhal doktorunuzla iletişime 
geçiniz:  
• Sersemlik hissi  (çok yaygın yan etki, 10 kişiden 1’inden fazla görülebilir), karıncalanma, 
uyuşukluk hissi veya elleriniz de ve ayaklarınızda yanma hissi, normal yürüme zorluğu 
(yaygın yan etki, en fazla 10 kişiden 1’ini etkileyebilir). Bunlar, sinir sistemi 
problemlerinin  belirtileri olabilir.  
Doktorunuz daha düşük bir doza karar verebilir  veya tedaviye ara verebilir ya da tedaviyi 
durdurulabilir.  
 
 
 
 
  
6 
 İstenmeyen olaylar aşağıda belirtilen sıklıklara göre sınıflandırılmıştır : 
Çok yaygın:   10 hastanın en az birinde görülebilir.  
Yaygın  :   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle sıklık derecesi tahmin edilemiyor.  
 
Aşağıdaki yan etkilerden herhangi birini yaşarsanız, doktorunuza, eczacınıza veya 
hemşirenize söyleyiniz:  
 
Çok yaygın:  
• Düşük kırmızı kan hücresi (anemi) belirtileri olabilecek, solgun görünme ve kalp atışını 
hissetme  
• Düşük beyaz kan hücresi (nötropeni, lökopeni) belirtileri olabilecek, ateş dahil olmak üzere 
grip benzeri belirtiler  
• Hasta hissetme veya hasta olma (bulantı veya kusma)  
• Diyare (ishal)  
• Kabızlık  
• Kas ağrısı (miyalji)  
• Yorgun hissetme (yorgunluk)  
• Kan testlerinde karaciğer enzimlerinin miktarında artma  
• Kilo artışı  
 
Yaygın:  
• Daha kolay morarma veya kanama yaşayabilirsiniz; bu belirtiler trombosit sayısının 
azalmasının (trombositopeni) belirtileri olabilir.  
• Tat alma duyusunda değişiklik (disguzi)  
• Kaslarda güçsüzlük  
• Kan testlerinde “alkalen fosfat” miktarında artma (çocuklarda çok yaygın)  
 
Bilinmiyor:  
• Yorgunluk, karnın sağ üst kısmında ağrı, iştahsızlık, bulantı veya kusma, cildinizin veya 
gözlerinizin sararması, daha kolay morarma veya kanama ve koyu renkli idrar gibi bir dizi 
belirti ile karşılaşabilirsiniz; bu belirtiler karaciğer problemlerinin beli rtileri olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
 
  
7 
 5. VITRAKVI’nin saklanması  
 
2°C - 8°C arasında buzdolabında saklayınız. Dondurmayınız.  
 
Şişe açıldıktan sonra, ilacınızı açıldığı tarihten itibaren 30 gün içinde kullanmalısınız.  
 
Açıldıktan sonra 2°C -8 °C’ de saklanması koşulu ile  30 gün boyunca stabildir.   
 
Son kullanma tarihiyle uyumlu olarak kullanınız.  
 
Karton kutu  ve şişe etiketi üzerinde belirtilen son kullanma tarihinden sonra VITRAKVI’yi 
kullanmayınız.  
 
“Son Kull. Ta.:” ibaresinden sonra yazılan rakam ayı temsil eder ve o ayın son günü son 
kullanım tarihidir.  
 
Eğer şişe ya da şişe kapağı zarar görmüş gibi görünüyorsa veya sızdırıyorsa VITRAKVI’yi 
kullanmayınız.  
 
Son kullanma tarihi geçmiş veya kullanılmayan  ilaçları çöpe atmayınız! Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Bayer Türk Kimya San. Ltd. Şti.  
Fatih Sultan Mehmet Mah. Balkan Cad. No:53  
34770 Ümraniye/İstanbul  
Tel: 0216 528 36 00  
Faks: 0216 645 39 50  
 
Üretim yeri:  
PCI (Penn Pharmaceutical Services Ltd.)  
Tredegar, Gwent /Birleşik Krallık  
 
Bu kullanma talimatı ../../…. tarihinde onaylanmıştır.  
 