KISA ÜRÜN BİLGİSİ
1. BEŞERİ TIBBİ ÜRÜNÜN ADI
EPIVIR 150 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 150 mg lamivudin içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet.
Beyaz renkli, elmas şeklinde, çentikli, her iki yüzünde “GX CJ7” baskısı bulunan film kaplı
tablet.
4. KLİNİK ÖZELLİKLER
4.1. Terapötik endikasyonlar
EPIVIR, diğer antiretroviral ilaçlarla kombinasyon halinde HIV ile enfekte yetişkinlerin ve
çocukların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
EPIVIR tedavisine, HIV enfeksiyonu tedavisi konusunda tecrübeli bir hekim tarafından
başlanmalıdır.
EPIVIR ayrıca 3 aylıktan büyük yaşta ve 14 kg’ın altında vücut ağırlığına sahip çocuklar ve
tabletleri yutamayan hastalar için oral çözelti formunda da mevcuttur.
EPIVIR’in tablet ve oral çözelti formunu değişimli kullanan hastalar formülasyona uygun doz
önerilerini takip etmelidir (bkz. Bölüm 5.2).
Yetişkinler, adolesanlar ve çocuklar (en az 25 kg vücut ağırlığında): Önerilen EPIVIR dozu
günde 300 mg’dir. Bu doz, günde iki kez 150 mg veya günde bir kez 300 mg şeklinde
uygunabilir (bkz. Bölüm 4.4).
Günde iki kez doz uygulaması rejiminden günde bir kez doz uygulaması rejimine geçen
hastalar, günde iki kez alınan son dozdan yaklaşık 12 saat sonra önerilen dozu (yukarıda tarif
edildiği gibi) almalı, ardından yaklaşık 24 saatte bir önerilen tek günlük dozu almaya devam
etmelidir (yukarıda tarif edildiği gibi). Günde iki kez alınan doz rejimine geri dönüldüğünde
1hastalar, günde iki kez alınan önerilen dozu, günde bir kez alınan son dozdan yaklaşık 24 saat
sonra almalıdır.
Uygulama şekli:
EPIVIR yiyecek ile veya yiyecek olmaksızın alınabilir.
Tüm dozun uygulandığından emin olmak için tablet (tabletler) ideal olarak ezilmeden
yutulmalıdır.
Alternatif olarak, tabletleri yutamayan hastalar için tabletler ezilip az miktarda yarı katı yiyeceğe
veya sıvıya karıştırılabilir; bu yarı katı yiyeceğin veya sıvının tamamı hemen tüketilmelidir (bkz.
Bölüm 5.2).
Özel popülasyonlara ilişkin ek bilgiler:
Böbrek yetmezliği:
Orta-şiddetli böbrek yetmezliği olan hastalarda düşük klirense bağlı olarak lamivudin plazma
seviyeleri (EAA) artar (bkz. Bölüm 5.2). Bu nedenle doz rejimi aşağıdaki tabloda olduğu gibi
azaltılmalıdır. Kreatinin klirensi 30 mL/dk’dan az olan hastalar için doz ayarlaması EPIVIR
oral çözelti kullanılarak yapılmalıdır.
Doz gereksinimi 150 mg’ın altında olduğunda oral çözelti kullanımı önerilmektedir.
Doz Önerileri – Erişkinler, adolesanlar ve çocuklar (ve en az 25 kg ağırlığındaki):
Kreatinin klirensi Birinci doz İdame dozu
(mL/dk)
≥50 300 mg Günde bir kez 300 mg
veya veya
150 mg Günde iki kez 150 mg
30-<50 150 mg Günde bir kez 150 mg
<30 150 mg’ın altındaki dozlar gerekli olduğundan, oral çözeltinin kullanılması
önerilir.
15 ila <30 150 mg Günde bir kez 100 mg
5 ila <15 150 mg Günde bir kez 50 mg
<5 50 mg Günde bir kez 25 mg
150 mg: 15 mL oral çözelti veya 1 x 150 mg tablet
Böbrek yetmezliği olan çocuklarda lamivudin kullanımına dair veri mevcut değildir. Kreatinin
klirensi ve lamivudin klirensinin çocuklarda, erişkinlerdeki ile benzer korelasyona sahip olduğu
varsayımına dayanılarak, böbrek yetmezliği olan çocuklarda dozajın, kreatinin klirenslerine
göre erişkinlerdeki ile aynı oran kullanılarak azaltılması önerilmektedir. EPIVIR 10 mg/mL
oral çözelti, böbrek yetmezliği olan 25 kg vücut ağırlığının altındaki en az 3 aylık çocuklarda
önerilen dozun elde edilmesinde en uygun formülasyon olabilir.
2Doz Önerileri – 3 aylıktan büyük ve vücut ağırlığı 25 kg’ın altında olan çocuklar
Kreatinin klirensi (mL/dk) İlk Doz İdame Dozu
≥50 10 mg/kg Günde bir kez 10mg/kg
veya veya
5 mg/kg Günde iki kez5 mg/kg
30 - < 50 5 mg/kg Günde 1 kez 5 mg/kg
15 - < 30 5 mg/kg Günde 1 kez 3,3 mg/kg
5 - < 15 5 mg/kg Günde 1 kez 1,6 mg/kg
< 5 1.6 mg/kg Günde 1 kez 0,9 mg/kg
Karaciğer yetmezliği:
Orta-şiddetli karaciğer yetmezliği bulunan hastalarla elde edilen veriler lamivudin
farmakokinetiğinin karaciğer disfonksiyonundan önemli ölçüde etkilenmediğini
göstermektedir. Orta veya ağır karaciğer yetmezliği olan hastalarda, böbrek yetmezliği da eşlik
etmediği sürece doz ayarlaması gerekli değildir .
Pediyatrik popülasyon:
Çocuklar (25 kg vücut ağırlığının altında):
EPIVIR tabletler için doz bantlarına göre doz uygulamaları önerilir.
En az 25 kg vücut ağırlığındaki çocuklar: Günde iki kez 150 mg veya günde bir kez 300 mg
yetişkin dozu alınmalıdır.
≥ 20 kg ila <25 kg vücut ağırlığına sahip çocuklar: Önerilen toplam doz günde bir kez 225
mg’dır. Bu doz ya sabah 75 mg (150 mg tabletin yarısı) ve akşam alınan 150 mg (bir tam 150
mg tablet) ya da günde bir kez alınan 225 mg (bir ve yarım 150 mg tablet) şeklinde
uygulanabilir.
14 ila < 20 kg vücut ağırlığına sahip çocuklar: Önerilen toplam doz günde bir kez 150 mg’dır.
Bu doz günde iki kez alınan 75 mg (150 mg tabletin yarısı) ya da günde bir kez alınan 150 mg
(bir tam 150 mg tablet) şeklinde uygulanabilir.
3 aylık ve daha büyük çocuklar: Önerilen dozun alınabilmesi için çentikli EPIVIR 150 mg tablet
formunun kullanılması ve uygun doz kılavuzunun takip edilmesi önerilir.
3 aylıktan küçük çocuklar: Eldeki sınırlı veriler, spesifik dozaj önerilerinde bulunmak için
yeterli değildir (bkz. Bölüm 5.2).
Geriyatrik popülasyon:
Spesifik bilgi yoktur; bununla birlikte, bu yaş grubu için yaşla ilgili olarak böbrek
fonksiyonlarında azalma ve hematolojik parametrelerdeki değişiklikler nedeniyle özel bakım
tavsiye edilmektedir.
4.3. Kontrendikasyonlar
EPIVIR kullanımı, lamivudine veya preparatın bileşiminde bulunan diğer maddelere aşırı
duyarlı olduğu bilinen hastalarda kontrendikedir (bkz. Bölüm 6.1).
34.4. Özel kullanım uyarıları ve önlemleri
EPIVIR’in monoterapi şeklinde kullanımı önerilmemektedir.
Böbrek yetmezliği:
Orta-şiddetli böbrek yetmezliği olan hastalarda, azalan klirense bağlı olarak, lamivudinin
terminal plazma yarılanma ömrü artar. Bu nedenle, doz ayarlanmalıdır (bkz. Bölüm 4.2).
Üçlü nükleozit tedavisi:
Lamivudin, tenofovir disoproksil fumarat ve abakavir veya tenofovir disoproksil fumarat ve
didanozin ile günde bir kezlik tedavi rejimi olarak kombine edildiğinde, tedavinin erken
döneminde virolojik başarısızlık ve direnç gelişimi yüksek oranda bildirilmiştir.
Fırsatçı enfeksiyonlar:
EPIVIR veya diğer antiretroviral tedavileri alan hastalarda, fırsatçı enfeksiyonlar ve HIV
enfeksiyonunun diğer komplikasyonları gelişmeye devam edebilir ve bu nedenle hastalar, HIV
enfeksiyonunun tedavisinde tecrübeli hekimler tarafından yakın tıbbi gözetim altında
tutulmalıdırlar.
Pankreatit:
Pankreatit vakaları seyrek görülmüştür . Bununla birlikte, bu vakaların antiretroviral tedaviye
veya altta yatan HIV hastalığına bağlı olup olmadığı açık değildir. Hastalarda pankreatit
oluşumunu düşündüren klinik işaretleri, belirtileri veya laboratuvar değerlerinde anormallik
olması durumunda EPIVIR tedavisi derhal durdurulmalıdır.
İn utero maruziyet sonrası mitokondriyal fonksiyon bozukluğu:
Çoğunlukla stavudin, didanozin ve zidovudin olmak üzere, nükleozit ve nükleotit analogları
mitokondriyal fonksiyonu değişik derecelerde etkileyebilir. HIV negatif bebeklerin in utero
ve/veya postnatal olarak nükleozit analoglarına maruz kalmaları halinde mitokondriyal
fonksiyon bozukluğu geliştiği bildirilmiştir ve bu durum daha çok zidovudin içeren tedavi
rejimleri ile ilişkilendirilmiştir. Bildirilen başlıca advers reaksiyonlar hematolojik bozukluklar
(anemi, nötropeni) ve metabolik bozukluklardır (hiperlaktatemi, hiperlipazemi). Bu
reaksiyonlar sıklıkla geçici olmuştur. Geç ortaya çıkan bazı nörolojik bozukluklar (hipertoni,
konvülsiyon, anormal davranış) nadiren bildirilmiştir. Bu gibi nörolojik bozuklukların geçici
veya kalıcı olup olmadığı şu anda bilinmemektedir. Nükleozit ve nükleotit analoglarına in utero
olarak maruz kalan, özellikle nörolojik bulgular olmak üzere bilinmeyen etiyolojiye bağlı ciddi
klinik bulgular sergileyen çocukların hepsi için bu bulgular değerlendirilmelidir. Bu bulgular,
HIV’nin dikey geçişini önlemek amacıyla hamile kadınlarda antiretroviral tedavi
kullanılmasıyla ilgili mevcut ulusal önerileri etkilememektedir.
Kilo ve metabolik parametreler:
Antiretroviral tedavi sırasında kiloda ve kan lipitlerinin ve glukozunun düzeylerinde artış
görülebilir. Bu tür değişiklikler kısmen hastalık kontrolü ve yaşam tarzı ile ilişkili olabilir. Kilo
artışı için bu durumu herhangi bir özel tedavi ile ilişkilendiren güçlü bir kanıt bulunmasa da
lipitler için bazı vakalarda tedavinin etkisine dair bir kanıt bulunmaktadır. Kan lipitlerinin ve
glukozunun takibi mevcut HIV tedavi kılavuzları referans alınarak yapılmalıdır. Lipit
bozuklukları klinik açıdan uygun olduğu şekilde kontrol edilmelidir.
4İmmün reaktivasyon sendromu:
Kombine antiretroviral tedavi (KART) başlangıcında şiddetli bağışıklık sistemi yetersizliği
olan HIV ile enfekte hastalarda, asemptomatik ya da rezidüel fırsatçı patojenlere karşı
enflamatuvar bir reaksiyon gelişebilir ve ciddi klinik durumlara ya da semptomların
kötüleşmesine yol açabilir. Tipik olarak, bu tür reaksiyonlar KART’nin başlangıcından sonraki
ilk birkaç hafta ya da ay içinde gözlenmiştir. İlişkili örnekler arasında sitomegalovirüs retiniti,
genel ve/veya fokal mikobakteriyel enfeksiyonlar ve Pneumocystis carinii pnömonisi (sıklıkla
PCP olarak bilinen) yer alır. Herhangi bir enflamatuvar semptom gecikmeksizin
değerlendirilmeli ve gerektiğinde tedaviye başlanmalıdır. İmmün reaktivasyon durumunda
otoimmün hastalıkların (örneğin, Graves hastalığı ve otoimmün hepatit) meydana geldiği de
bildirilmiştir; diğer yandan, bildirilen ortaya çıkış süresi daha değişkendir ve bu olaylar tedavi
başlatıldıktan aylar sonra meydana gelebilir.
Karaciğer hastalığı:
Lamivudin, eş zamanlı olarak HIV ve HBV’nin tedavisi için kullanılıyorsa, lamivudinin hepatit
B enfeksiyonunun tedavisinde kullanılmasına ilişkin ilave bilgiler Lamivudin 100 mg Film
Tablet ürününe ait Kısa Ürün Bilgisinde mevcuttur.
Kombinasyon antiretroviral tedavisi ile tedavi edilen kronik hepatit B veya C hastaları, şiddetli
ve potansiyel olarak ölümcül olan hepatik advers olaylar açısından artmış risk altındadır.
Hepatit B veya C için eş zamanlı antiviral tedavi durumunda lütfen bu tıbbi ürünlerin ilgili ürün
bilgilerine de bakınız.
Hepatit B virüsüyle koenfekte olan hastalarda EPIVIR tedavisi kesilirse, lamivudinin kesilmesi
akut hepatit alevlenmesiyle sonuçlanabileceğinden, karaciğer fonksiyon testlerinin ve HBV
replikasyonu belirteçlerinin periyodik olarak izlenmesi önerilir (Lamivudin 100 mg Film Tablet
ürününe ait Kısa Ürün Bilgisine bakınız).
Kronik aktif hepatit de dahil olmak üzere önceden mevcut karaciğer disfonksiyonu olan
hastalarda, kombinasyon antiretroviral tedavi sırasında karaciğer fonksiyonu bozukluklarının
sıklığı artmıştır ve bu hastalar standart uygulamaya uygun şekilde izlenmelidir. Bu gibi
hastalarda karaciğer hastalığının kötüleşmesine dair kanıtlar olması halinde, tedaviye ara
verilmesi veya tedavisinin sonlandırılması düşünülmelidir (bkz. Bölüm 4.8).
Pediyatrik popülasyon:
Pediyatrik hastalar üzerinde yapılan bir çalışmada (bkz. Bölüm 5.1 ARROW çalışması),
EPIVIR’i oral çözelti olarak alan kullanan çocuklarda tablet formülasyonunu kullanan
çocuklara kıyasla daha düşük oranda virolojik supresyon ve daha sık viral direnç bildirilmiştir.
Çocuklarda mümkün olduğu sürece EPIVIR’in tablet formunun kullanımı tercih edilmelidir.
Osteonekroz:
Etiyolojisinin çok faktörlü olduğu (kortikosteroid kullanımı, alkol tüketimi, şiddetli
immünosupresyon, yüksek vücut kitle indeksi dahil) düşünülse de, özellikle ilerlemiş HIV
hastalığı olan ve/veya kombine antiretroviral tedaviye (KART) uzun süre maruz kalan
hastalarda osteonekroz vakaları bildirilmiştir. Hastalara; eklem ağrısı ve acısı, eklem sertliği
veya hareket etmede güçlük yaşamaları halinde hekime başvurmaları tavsiye edilmelidir.
İlaç etkileşimleri:
EPIVIR, lamivudin içeren başka bir tıbbi ürünle veya emtrisitabin içeren tıbbi ürünlerle birlikte
kullanılmamalıdır (bkz. Bölüm 4.5).
5Lamivudin ve kladribin kombinasyonu önerilmemektedir (bkz. Bölüm 4.5).
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca yetişkinlerde yürütülmüştür.
Metabolik etkileşimlerin olasılığı, sınırlı metabolizma ve plazma protein bağlanması ve
neredeyse tam renal klirens nedeniyle düşüktür.
Trimetoprim/sülfametoksazol 160 mg/800 mg uygulanması, trimetoprim bileşeni nedeniyle,
lamivudin maruziyetinde %40 artışa neden olur; sülfametoksazol bileşeni etkileşime girmemiştir.
Bununla birlikte, hastada böbrek yetmezliği yoksa, lamivudin için doz ayarlaması gerekmez
(bkz. Bölüm 4.2). Lamivudin, trimetoprim veya sülfametoksazolun farmakokinetiği üzerinde
etkili değildir. Birlikte kullanımın gerektiği durumlarda hastalar klinik açıdan takip edilmelidir.
Pneumocystis carinii pnömonisi (PCP) ve toksoplazmoz tedavisinde yüksek dozda ko-
trimoksazol ile EPIVIR’in beraber uygulanmasından kaçınılmalıdır.
Lamivudin öncelikle aktif organik katyonik sekresyonla elimine edilir. İlaç etkileşimleri ihtimali,
özellikle ana eliminasyon yolu organik katyonik transport sistemi aracılığı ile böbreklerden aktif
sekresyon olan tıbbi ürünlerle lamivudin aynı zamanda uygulandığında düşünülmelidir (örneğin,
trimetoprim). Diğer tıbbi ürünler (örneğin; ranitidin, simetidin) yalnızca kısmen bu mekanizma
ile elimine edilir ve bunların lamivudin ile etkileşimleri gösterilmemiştir. Zidovudin gibi
nükleozit analogları (örneğin, didanozin) bu mekanizma ile elimine edilmemektedir ve
lamivudinle etkileşimleri muhtemel değildir.
Lamivudin ile birlikte uygulandığında, zidovudinin C düzeyinde orta dereceli (%28) bir artış
maks
gözlenmiş; buna karşılık, genel maruz kalma düzeyinde (EAA) anlamlı bir değişiklik
saptanmamıştır. Zidovudinin, lamivudin farmakokinetiği üzerinde herhangi bir etkisi yoktur
(bkz. Bölüm 5.2).
Benzerlikleri nedeniyle EPIVIR, emtrisitabin gibi diğer sitidin analogları ile eş zamanlı
uygulanmamalıdır. Ayrıca EPIVIR, lamivudin içeren diğer tıbbi ürünlerle birlikte
alınmamalıdır (bkz. Bölüm 4.4).
İn vitro koşullarda lamivudin, kladribinin hücre içi fosforilasyonunu inhibe ederek klinik
ortamda kombinasyon kullanımı ile kladribin etkililiğinde potansiyel kayıp riskine neden
olmaktadır. Bazı klinik bulgular ayrıca lamivudin ile kladribin arasında olası bir etkileşime
işaret etmektedir. Dolayısıyla, lamivudin ile kladribinin eş zamanlı kullanımı önerilmez (bkz.
Bölüm 4.4).
Lamivudin CYP3A you ile metabolize olmaz; dolayısıyla, bu yolla metabolize olan tıbbi
ürünler (örneğin, proteaz inhibitörleri) ile etkileşim gelişmesi beklenmez.
Erişkinlerde, sorbitol çözeltisiyle (3,2 g, 10,2 g, 13,4 g) birlikte tek doz 300 mg lamivudin oral
çözeltisi birlikte uygulandığında lamivudin maruziyetinde (EAA ) doza bağlı olarak %14, %32
∞
ve %36 ve lamivudinin C değerinde %28, %52 ve %55 düşüş olmuştur. Mümkünse,
maks
lamivudinin sorbitol veya diğer ozmotik etkili polialkoller veya monosakkarit alkoller (örneğin;
ksilitol, manntiol, laktitol, maltitol) içeren ilaçlarla birlikte kullanımından kaçınınız ya da
kronik birlikte uygulamadan kaçınmak mümkün değilse HIV-1 viral yükü daha sık izlemeyi
düşününüz.
6Özel popülasyonlara ilişkin ek bilgiler:
Böbrek veya karaciğer bozukluğu bulunan hastalar, yaşlılar gibi özel popülasyonlar için
spesifik bir etkileşim çalışması yapılmamıştır.
Pediyatrik popülasyon:
Etkileşim çalışmaları yalnızca yetişkinlerde yürütülmüştür.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara EPIVIR kullanımı sırasında etkin doğum
kontrolü önerilmelidir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
EPIVIR gerekli olmadıkça gebelik döneminde kullanılmamalıdır.
Genel kural olarak, gebe kadınlarda HIV enfeksiyonun tedavisi ve dolayısıyla yenidoğana dikey
HIV aktarımı riskinin azaltılması için antiretroviral ajanların kullanımına karar verilirken gebe
kadınlardaki klinik deneyimin yanı sıra hayvanlardan elde edilen veriler de göz önünde
bulundurulmalıdır. Lamivudin ile gerçekleştirilen hayvan çalışmaları tavşanlarda erken
embriyonik dönem ölümlerinde artış göstermiş ancak aynı bulgu sıçanlarda söz konusu
olmamıştır (bkz. Bölüm 5.3). İnsanlarda lamivudinin plasenta ile aktarımı olduğu gösterilmiştir.
Gebe kadınlarda gebeliğin ilk üç aylık döneminden 1000’in üzerindeki sonuç ve gebeliğin
ikinci ve üçüncü üç aylık dönemlerinden 1000’in üzerindeki sonuç herhangi bir malformatif ve
fetal/neonatal etkiye işaret etmemektedir. Klinik ihtiyaç durumunda EPIVIR gebelik süresince
kullanılabilir. Bu verilere dayanılarak insanlarda malformatif risk olası değildir.
Hepatit ile ko-enfekte olan ve lamivudin tedavisi görürken gebe kalan hastalarda, lamivudin
tedavisinin sonlandırılmasıyla hepatitin tekrarlama olasılığı göz önünde bulundurulmalıdır.
Mitokondriyal disfonksiyon:
İn vitro ve in vivo olarak, nükleozit ve nükleotit analoglarının değişen derecelerde
mitokondriyal hasara neden olduğu gösterilmiştir. İn utero veya post-natal dönemde nükleozit
analoglarına maruz kalan bebeklerde mitokondriyal disfonksiyona dair raporlar vardır (bkz.
Bölüm 4.4).
Laktasyon dönemi
Oral uygulamayı takiben lamivudin, serumda bulunan seviyelerine benzer konsantrasyonlarda
insan sütüyle atılmıştır. HIV tedavisi gören 200’den fazla anne/çocuk çiftinden elde edilen
verilere göre, HIV tedavisi alan anne tarafından emzirilen bebeklerde lamivudin serum
konsantrasyonları çok düşüktür (annedeki serum konsantrasyonunun %4’ünden az) ve
emzirilen bebekler 24 haftalık olana kadar kademeli bir şekilde gözlemlenemez seviyelere
düşmektedir. 3 aydan küçük bebeklere uygulandığında lamivudinin güvenliliğine dair veri
7bulunmamaktadır. HIV bulaşmasını önlemek için, HIV ile yaşayan kadınların bebeklerini
emzirmemeleri önerilmektedir.
Üreme yeteneği/Fertilite
Hayvanlar üzerindeki çalışmalar lamivudinin fertilite üzerinde bir etkisinin olduğunu
göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
EPIVIR’in araç ve makine kullanma becerisi üzerine etkilerini araştıran bir çalışma
bulunmamaktadır.
4.8. İstenmeyen etkiler
Aşağıdaki advers reaksiyonlar, HIV hastalığının EPIVIR ile tedavisi sırasında bildirilmiştir.
Tedavi ile en azından potansiyel bağlantısı olduğu düşünülen advers reaksiyonlar; vücut
sistemi, organ sınıfı ve mutlak sıklığa göre aşağıda listelenmiştir. İstenmeyen etkiler, aşağıdaki
sıklıklara göre sınıflandırılmıştır:
Çok yaygın (≥1/10), yaygın (≥1/100, <1/10), yaygın olmayan (≥1/1000, <1/100), seyrek
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın olmayan: Nötropeni ve anemi (ikisi de nadiren şiddetli), trombositopeni
Çok seyrek: Saf eritrosit aplazisi
Metabolizma ve beslenme hastalıkları
Çok seyrek: Laktik asidoz
Sinir sistemi hastalıkları
Yaygın: Baş ağrısı, insomnia
Çok seyrek: Periferal nöropati (veya parestezi)
Solunum, göğüs bozuklukları ve mediastinal hastalıkları
Yaygın: Öksürük, nazal semptomlar
Gastrointestinal hastalıkları
Yaygın: Bulantı, kusma, karın ağrısı veya kramplar, diyare
Seyrek: Pankreatit, serum amilaz düzeyinde artış
Hepato- bilier hastalıkları
Yaygın olmayan: Karaciğer enzimlerinde (AST, ALT) geçici artış
Seyrek: Hepatit
Deri ve deri altı doku hastalıkları
Yaygın: Döküntü, alopesi
Seyrek: Anjiyoödem
8Kas-iskelet bozuklukları, bağ doku ve kemik hastalıkları
Yaygın: Artralji, kas bozuklukları
Seyrek: Rabdomiyoliz
Genel bozukluklar ve uygulama bölgesine ilişkin hastalıkları
Yaygın: Halsizlik, kırıklık, ateş
Antiretroviral tedavi sırasında kan lipitleri ve glukoz seviyeleri ile kiloda artış gerçekleşebilir
(bkz. Bölüm 4.4).
Kombinasyon antiretroviral tedaviye (KART) başlandığı sırada şiddetli immün yetmezliği olan
HIV ile enfekte hastalarda, asemptomatik veya rezidüel fırsatçı enfeksiyonlara enflamatuvar
reaksiyon ortaya çıkabilir. İmmün reaktivasyon durumunda otoimmün hastalıklar da (örneğin,
Graves hastalığı ve otoimmün hepatit) rapor edilmiştir, ancak ortaya çıkla zamanlaması daha
değişkendir ve bu olaylar tedaviye başlandıktan aylar sonra gerçekleşebilir (bkz. Bölüm 4.4).
Özellikle genel olarak kabul gören risk faktörleri bulunan, ilerlemiş HIV hastalığı olan veya
kombinasyon antiretroviral tedaviye uzun süreli maruz kalan hastalarda osteonekroz olguları
bildirilmiştir. Bu durumun sıklığı bilinmemektedir (bkz. Bölüm 4.4).
Pediyatrik popülasyon:
ARROW çalışmasına (COL105677) 3 ay ila 17 yaşında 1206 HIV ile enfekte pediyatrik hasta
alınmış olup, bunların 669’u günde bir kez veya iki kez abakavir ve lamivudin almıştır (bkz.
Bölüm 5.1). Günde bir veya iki doz alan pediyatrik gönüllülerde, erişkinler ile
karşılaştırıldığında, herhangi bir ek güvenlilik hususu tanımlanmamıştır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Akut hayvan çalışmalarında çok yüksek doz seviyelerinde lamivudin uygulanması herhangi bir
organ toksisitesi ile sonuçlanmamıştır. İstenmeyen etkiler olarak listelenenlerin dışında,
lamivudinin akut doz aşımını takiben herhangi bir spesifik bulgu veya belirti tanımlanmamıştır.
Eğer doz aşımı olursa, hasta izlenmeli ve standart destek tedavi gerektiği şekilde uygulanmalıdır.
Lamivudin diyalizle atılabildiğinden aşırı doz durumlarında sürekli hemodiyaliz yapılabilir;
ancak bununla ilgili çalışma yapılmamıştır.
5. FARMAKOLOJİK ÖZELLİKLER
5.1. Farmakodinamik özellikler:
Farmakoterapötik grubu: Direkt etkili antiviraller, Nükleozit ve nükleotit revers transkriptaz
inhibitörleri
ATC kodu: J05AF05
9Etki mekanizması:
Lamivudin, insan immün yetmezlik virüsüne (HIV) ve hepatit B virüsüne (HBV) karşı etkili
olan bir nükleozit analoğudur. Hücre içinde metabolize olarak etkin molekül lamivudin 5’-
trifosfata dönüşür. Başlıca etki şekli viral ters transkripsiyonun zincir sonlandırıcılığıdır.
Trifosfat, in vitro ortamda HIV-1 ve HIV-2 replikasyonuna karşı selektif inhibitör aktiviteye
sahiptir ve ayrıca HIV’ın zidovudine dirençli klinik izolatlarına karşı da etkilidir. İn vitro
ortamda lamivudin ve diğer antiretroviraller ile bir antagonistik etki görülmemiştir (test edilen
ajanlar: abakavir, didanozin, nevirapin, zidovudin).
Direnç:
Lamivudine karşı HIV-1 direnci, viral ters transkriptazın (RT) aktif bölgesine yakın M184V
amino asit değişimi gelişimini içerir. Bu varyant hem in vitro koşullarda hem de lamivudin
içeren antiretroviral tedavi uygulanan HIV-1 ile enfekte hastalarda ortaya çıkar. M184V
mutantları, lamivudine büyük oranda azalmış duyarlılık gösterir ve in vitro ortamda viral
replikatif kapasitelerinin azaldığı görülür. İn vitro çalışmalar, zidovudine dirençli virüs
izolatlarının eş zamanlı olarak lamivudine direnç kazandıklarında zidovudine duyarlı hale
gelebileceğine işaret etmektedir, ancak bu bulguların klinik önemi tam olarak tanımlanmış
değildir.
İn vitro veriler, M184V oluşumuna rağmen antiretrovial rejiminde lamivudine devam
edilmesinin rezidüel antiretroviral aktivite sağlayabileceğine işaret etmektedir (muhtemelen
viral bütünlüğün bozulması nedeniyle). Bu bulguların klinik önemi bilinmemektedir. Eldeki
klinik veri oldukça sınırlıdır ve güvenilir sonuçlara varılmasını engellemektedir. Her halukarda,
lamivudin tedavisinin idame ettirilmesi yerine duyarlı NRTI’larla tedaviye başlanması tercih
edilmelidir. Bu nedenle, M184V mutasyonu varlığında lamivudin tedavisine devam edilmesi
yalnızca başka NRTI’larla tedavinin mümkün olmadığı durumlarda tercih edilmelidir.
M184V RT ile kazanılan çapraz direnç, antiretroviral ajanların nükleozit inhibitörü sınıfı ile
sınırlıdır. Zidovudin ve stavudin, lamivudine dirençli HIV-1’e karşı antiretroviral etkilerini
korurlar. Abakavir, sadece M184V mutasyonu ile lamivudine direnç kazanan HIV-1’e karşı
antiretroviral aktivitesini korur. M184V RT mutantı, didanozine 4 kata kadar azalmış duyarlılık
gösterir; bu bulguların klinik önemi bilinmemektedir. İn vitro duyarlılık testi standardize
edilmemiştir ve sonuçlar metodolojik faktörlere göre değişebilir.
İn vitro olarak lamivudin; periferik kan lenfositlerine, mevcut lenfosit ve monosit-makrofaj
hücre serisine ve çeşitli kemik iliği progenitör hücrelerine karşı düşük toksisite gösterir.
Klinik etkililik ve güvenlilik:
Klinik çalışmalarda, zidovudin ile beraber alınan lamivudinin HIV-1 viral yükünü azalttığı ve
CD4 hücre sayısını artırdığı gösterilmiştir. Klinik sonlanım noktaları ile ilgili veriler,
lamivudinin tek başına zidovudin ya da zidovudin içeren tedavi rejimleri ile kombinasyon
halinde kullanılmasının hastalığın ilerlemesi ve mortalite riskinde anlamlı düşüş ile
sonuçlandığını göstermektedir.
Klinik çalışma bulguları, daha önce hiçbir antiretroviral tedavi almayan hastalarda lamivudin
ve zidovudinin zidovudine dirençli izolatların ortaya çıkışını geciktirdiğini göstermiştir.
Lamivudin, aynı sınıftaki (nükleozit revers transkriptaz inhibitörleri) veya farklı sınıflardaki
(proteaz inhibitörleri, non-nükleozit revers transkriptaz inhibitörleri) diğer antiretroviral
10ajanlarla beraber antiretroviral kombinasyon tedavisinin bir bileşeni olarak yaygın biçimde
kullanılır.
Başka antiretroviral ilaçlarla (abakavir, nevirapin/efavirenz ya da zidovudin) birlikte lamivudin
alan pediyatrik hastalardan elde edilen klinik çalışma verileri, pediyatrik hastalarda
gözlemlenen direnç profilinin, tespit edilen genotip yer değiştirmeleri ve bunların ilgili sıklığı
açısından, erişkinlerde gözlemlenen profile benzer olduğunu göstermiştir.
Klinik çalışmalarda diğer antiretroviral oral çözeltilerle birlikte lamivudin oral çözeltisi alan
çocuklarda, tablet alan çocuklarla karşılaştırıldığında, viral direnç daha sık gelişmiştir (bkz.
Bölüm 5.2 ve pediyatrik popülasyondaki klinik deneyimin tanımı (ARROW çalışması)).
Lamivudin içeren çok ilaçlı antiretroviral tedavinin, hiç antiretroviral tedavi almamış hastalar
ve M184V mutasyonları içeren virüslerle enfekte hastalarda da etkili olduğu gösterilmiştir.
HIV’in lamivudine in vitro duyarlılığı ve lamivudin içeren tedaviye klinik cevabı arasındaki
ilişki halen araştırılmaktadır.
Günde bir kez 100 mg lamivudinin kronik HBV enfeksiyonu olan erişkin hastaların tedavisinde
etkili olduğu gösterilmiştir (klinik çalışmaların ayrıntıları için Lamivudin 100 mg Film Tablet
ürününe ait Kısa Ürün Bilgisine bakınız), ancak HIV enfeksiyonunun tedavisi için yalnızca
günlük 300 mg lamivudinin (diğer antiretroviral ajanlarla birlikte) etkili olduğu gösterilmiştir.
Lamivudin, HBV ile ko-enfekte HIV hastalarında özel olarak çalışılmamıştır.
Günde tek doz (günde bir kez 300 mg):
Bir klinik çalışmada, günde bir kez EPIVIR ve günde iki kez EPIVIR içeren rejimler arasında
eşit etkililik olduğu gösterilmiştir. Bu sonuçlar, primer olarak HIV enfekte asemptomatik
hastalardan oluşan ve daha önce antiretroviral tedavi almamış popülasyondan (CDC sınıf A)
elde edilmiştir.
Pediyatrik popülasyon:
HIV ile enfekte pediyatrik hastaların randomize, çok merkezli, kontrollü bir çalışmasında
abakavir ve lamivudinin günde iki keze kıyasla günde bir kez doz uygulamasını içeren rejimin
randomize bir karşılaştırması gerçekleştirilmiştir. ARROW çalışmasına (COL105677) 3 ay-17
yaş arası 1206 pediyatrik hasta kaydedilmiş ve Dünya Sağlık Örgütü tedavi kılavuzlarındaki
(bebeklerde ve çocuklarda HIV enfeksiyonunun antiretroviral tedavisi, 2006) ağırlık bandı doz
uygulaması önerilerine göre bu hastalara dozlar verilmiştir. Günde iki kez abakavir ve
lamivudini içeren bir rejimde 36 hafta sonrasında uygun bulunan 669 gönüllü, en az 96 hafta
süreyle ya günde iki kez doz uygulamasına devam edecek ya da günde bir kez abakavir ve
lamivudin doz uygulamasına geçecek şekilde randomize edilmiştir. Belirtilmesi gereken bir
husus olarak, bu klinik çalışmadan bir yaşın altındaki çocuklar için veri bildirilmemiştir.
Sonuçlar aşağıdaki tabloda özetlenmektedir:
11ARROW çalışmasının günde iki keze kıyasla günde bir kez abakavir + lamivudin
randomizasyonununda 48. hafta ve 96. haftadaki <80 kopya/mL plazma HIV-1 RNA
değerine dayanan virolojik yanıt (gözlemlenen analiz)
Günde iki kez Günde bir kez
N (%) N (%)
0. hafta (tedavide ≥36 hafta sonra)
Plazma HIV-1 RNA <80 kopya/mL 250/331 (76) 237/335 (71)
Risk farkı (günde bir kez-günde iki kez) -%4,8 (%95 GA -%11,5 ila +%1,9), p=0,16
48. hafta
Plazma HIV-1 RNA <80 kopya/mL 242/331 (73) 236/330 (72)
Risk farkı (günde bir kez-günde iki kez) -%1,6 (%95 GA -%8,4 ila + %5,2), p=0,65
96. hafta
Plazma HIV-1 RNA <80 kopya/mL 234/326 (72) 230/331 (69)
Risk farkı (günde bir kez-günde iki kez) -2,3% (%95 GA -%9,3 ila +%4,7), p=0,52
Bir farmakokinetik çalışmada (PENTA 15); 12 aylıktan küçük olan, virolojik kontrol sağlanmış
dört hasta günde iki kez abakavir + lamivudin oral çözeltiden günde bir kez rejimine geçiş
yapmıştır. 48. haftada üç hastada viral yük tespit edilemez iken bir hastada plazmatik HIV-
RNA 900 kopya/mL olmuştur. Bu gönüllülerde herhangi bir güvenlilik endişesi
gözlenmemiştir.
48. haftada ve ayrıca 96. haftada (96. haftada ikincil sonlanma noktası) <80 kopya/mL
şeklindeki birincil sonlanma noktası için -%12 olan önceden belirlenmiş eşit etkililik marjında
ve test edilen diğer tüm eşiklerde (<200 kopya/mL, <400 kopya/mL, <1000 kopya/mL) (tümü
bu eşi etkililik marjı dahilindedir) günde bir kez abakavir + lamivudin doz uygulaması
grubunun günde iki kez grubu ile eşit olduğu gösterilmiştir. Günde iki kez karşısında günde bir
kez uygulamanın heterojenliğine yönelik alt grup analizi testleri randomizasyonda cinsiyet, yaş
veya viral yükün herhangi bir etkisinin olmadığını göstermiştir. Sonuçlar, analiz yöntemi fark
etmeksizin eşit etkililiği desteklemiştir.
Günde bir kez ve günde iki kez dozlarına randomizasyon sırasında (0. hafta), önceden tablet
formülasyonunu kullanmış olan hastalarda, herhangi bir çözelti formülasyonunu herhangi bir
zamanda kullanan hastalara göre, viral yük süpresyonu daha yüksek olmuştur. Bu farklılıklar
çalışılan tüm yaş gruplarında gözlemlenmiştir. Tablet ve çözelti arasında supresyon oranı
farklılığı günde bir dozda 96 hafta boyunca devam etmiştir.
12ARROW çalışmasının günde iki keze kıyasla karşısında günde bir kez abakavir +
lamivudin randomizasyonununda <80 kopya/mL plazma HIV-1 RNA’sı olan gönüllülerin
dağılımı: Formülasyona göre altgrup analizi
Günde iki kez Günde bir kez
<80 kopya/mL <80 kopya/mL
plazma HIV-1 RNA: plazma HIV-1 RNA:
n/N (%) n/N (%)
0. hafta (36 hafta tedavi sonrasında)
Herhangi bir zamanda herhangi bir çözelti 14/26 (54) 15/30 (50)
verilmiş
Tüm süreç boyunca sadece tablet verilmiş 236/305 (77) 222/305 (73)
96. hafta
Herhangi bir zamanda herhangi bir çözelti 13/26 (50) 17/30 (57)
verilmiş
Tüm süreç boyunca sadece tablet verilmiş 221/300 (74) 213/301 (71)
Genotipik direnç analizi >1000 kopya/mL plazma HIV-1 RNA örneklerinde yürütülmüştür.
Diğer antiretroviral çözeltilerle birlikte lamivudin çözeltisi alan hastalarda, benzer dozları tablet
formunda alanlarla karşılaştırıldığında, daha fazla direnç vakası tespit edilmiştir. Bu durum, bu
hastalarda gözlemlenen daha düşük antiviral supresyon oranıyla uyumludur.
5.2. Farmakokinetik özellikler
Emilim:
Lamivudin, gastrointestinal kanaldan iyi emilir ve oral lamivudinin yetişkinlerdeki
biyoyararlanımı normalde %80-%85 arasındadır. Oral uygulamayı takiben, maksimum serum
konsantrasyonuna (C ) ulaşılması için geçen ortalama süre (t ) yaklaşık bir saattir. Sağlıklı
maks maks
gönüllülerde yürütülen bir çalışmadan elde edilen verilere göre, günde iki kez 150 mg terapötik
doz seviyelerinde, plazmadaki ortalama (CV) kararlı durum lamivudin C veC sırasıyla
maks min
1,2 mikrogram/mL (%24) ve 0,09 mikrogram/mL (%27) olmuştur. 12 saatlik doz aralığında
ortalama (CV) EAA 4,7 mikrogram.saat/mL (%18) olmuştur. Günde 300 mg tedavi dozunda,
ortalama (CV) kararlı durum C ,C ve 24 saatlik EAA sırasıyla 2,0 mikrogram/mL (%26),
maks min
0,04 mikrogram/mL (%34) ve 8,9 mikrogram.saat/mL (%21) olmuştur.
150 mg tablet; EAA∞, C maks, ve t
maks
açısından 300 mg tablet ile biyoeşdeğer ve doz oransaldır.
EPIVIR tablet uygulaması erişkinlerde EAA ve C açısından EPIVIR oral çözelti ile
∞ maks
biyoeşdeğerdir. Yetişkin ve pediyatrik popülasyonlar arasında emilim farklılıkları gözlenmiştir
(bkz. Hastalardaki karakteristik özellikler/çocuklar).
Lamivudinin yemeklerle birlikte alınması t ’ta bir gecikmeye ve C ’ta düşmeye (%47’si
maks maks
kadar azalma) neden olmaktadır. Buna karşın, lamivudinin emilimi (EAA temel alındığında)
etkilenmez.
Ezilmiş tabletlerin az miktarda yarı-katı yiyecek veya sıvılarla birlikte alınmasının farmasötik
kalite üzerinde etkisi olması beklenmediğinden klinik etkililği etkilemesi de beklenmez. Bu
sonuç, hastanın tabletin tamamını ezdiği ve hemen yuttuğu varsayıldığında fizikokimyasal ve
farmakokinetik verilere dayandırılmaktadır.
13Zidovudinin birlikte uygulanması zidovudin maruziyetinde %13’lük ve pik plazma
seviyelerinde %28’lik artışa neden olur. Bunun hasta güvenliliği açısından önemli olduğu
düşünülmemektedir ve bu nedenle doz ayarlaması gerekmemektedir.
Dağılım:
İntravenöz çalışmalarda, ortalama dağılım hacmi 1,3 L/kg’dır. Lamivudinin ortalama sistemik
klirensi, büyük oranda organik katyonik taşıyıcı sistem aracılığıyla renal klirensle (%70) olmak
üzere yaklaşık 0,32 L/sa/kg’dır.
Lamivudinin, terapötik doz aralığı üzerinde farmakokinetiği doğrusaldır ve majör plazma
proteini olan albümine bağlanması sınırlıdır (in vitro çalışmalarda serum albumine <%16 -
%36).
Lamivudinin santral sinir sistemine ve beyin omurilik sıvısına (BOS) geçtiğini gösteren veriler
sınırlıdır. BOS/serum lamivudin konsantrasyonu oranının ortalaması, oral uygulamadan 2-4
saat sonra yaklaşık 0,12 olmuştur. Geçişin gerçek boyutu veya bunun klinik etkililik ile ilişkisi
bilinmemektedir.
Biyotransformasyon:
Oral uygulamadan sonra lamivudinin plazmadaki yarılanma ömrü 18 ila 19 saattir ve aktif kısım
olan intraselüler lamivudin trifosfat hücre içinde daha uzun terminal yarılanma ömrüne sahiptir
(16 ila 19 saat). Sağlıklı 60 yetişkin gönüllüde günde 1 kez 300 mg lamivudin uygulamasının,
günde 2 kez 150 mg lamivudin uygulamasıyla kararlı durumda intraselüler trifosfat EAA ’sı
24
ve C ’ı yönünden farmakokinetik olarak eşdeğer olduğu gösterilmiştir.
maks
Lamivudin değişime uğramadan büyük oranda böbrek yoluyla atılır. Lamivudin ve diğer tıbbi
ürünler arasındaki metabolik etkileşimler ihtimali, lamivudinin küçük ölçüde karaciğer
metabolizmasına (%5-10) ve plazma proteinlerine düşük oranda bağlanmasına bağlı olarak
düşüktür.
Eliminasyon:
Böbrek yetmezliği olan hastalar üzerinde yapılan çalışmalar, lamivudin eliminasyonunun
böbrek fonksiyonu bozukluğundan etkilendiğini gösterilmiştir. Kreatinin klirensi <50 mL/dk
olan hastalar için önerilen dozaj rejimi “Pozoloji/Uygulama sıklığı ve süresi” başlığında
gösterilmektedir (bkz. Bölüm 4.2).
Ko-trimoksazolün bileşenlerinden biri olan trimetoprimle olan etkileşim, terapötik dozlarda
lamivudin maruziyetinde %40’lık bir artışa sebep olmaktadır. Bu durum, hastada ayrıca böbrek
yetmezliği yoksa döz ayarlaması gerektirmez (bkz. Bölüm 4.5 ve 4.2). Böbrek yetmezliği olan
hastalarda lamivudinle birlikte ko-trimoksazol kullanımı dikkatle değerlendirilmelidir.
Doğrusallık/Doğrusal olmayan durum:
Lamivudinin, terapötik doz aralığı üzerinde farmakokinetiği doğrusaldır ve majör plazma
proteini olan albümine bağlanması sınırlıdır (in vitro çalışmalarda serum albumine <%16 -
%36).
14Hastalardaki karekteristik özellikler
Pediyatrik popülasyon:
Lamivudinin mutlak biyoyararlanımı (yaklaşık %58-66), 12 yaşın altındaki pediyatrik
hastalarda azalmıştır. Çocuklarda, diğer antiretroviral tabletler ile birlikte verilen tabletlerin
uygulanması sonucunda diğer antiretroviral oral çözeltiler ile birlikte verilen oral çözeltiye
kıyasla daha yüksek EAA ve C değerleri gözlenmiştir. Önerilen dozaj rejimine göre
∞ maks
lamivudin oral çözelti alan çocuklar, erişkinlerde gözlenen değerler aralığında plazma
lamivudin maruziyetine ulaşmaktadır. Önerilen dozaj rejimine göre lamivudin oral tabletler
alan çocuklar, lamivudin oral çözelti alan çocuklardan daha yüksek plazma lamivudin
maruziyetine ulaşmaktadır çünkü tablet formülasyonu ile daha yüksek mg/kg dozları
uygulanmaktadır ve tablet formülasyonun biyoyararlanımı daha yüksektir (bkz. Bölüm 4.2).
Gerek oral çözelti gerekse tablet formülasyonları ile gerçekleştirilen pediyatrik farmakokinetik
çalışmalar, günde bir kez doz uygulamasının aynı toplam günlük dozda günde iki kez doz
uygulamasına eşdeğer EAA sağladığını göstermiştir.
0-24
Üç aylıktan daha küçük hastalar için sınırlı farmakokinetik veri mevcuttur. Bir haftalık
yenidoğanlarda lamivudin oral klirensi, pediyatrik hastalar ile karşılaştırıldığında, azalmıştır ve
bu durum olasılıkla olgunlaşmamış böbrek fonksiyonuna ve değişken emilime bağlıdır.
Dolayısıyla, benzer erişkin ve pediyatrik maruziyeti elde etmek için yenidoğanlarda uygun doz
4 mg/kg/gün şeklindedir. Glomerüler filtrasyon hesaplamaları, benzer erişkin ve pediyatrik
maruziyete ulaşmak için altı haftalık ve daha büyük çocuklarda uygun dozun 8 mg/kg/gün
olabileceğini düşündürmektedir.
Farmakokinetik veriler, 12 yaşın altındaki çocukların kaydedildiği üç farmakokinetik
çalışmadan (PENTA 13, PENTA 15 ve ARROW PK alt çalışması) elde edilmiştir. Veriler
aşağıdaki tabloda gösterilmektedir.
Çalışmalarda günde bir kez ve günde iki kez oral uygulama için kararlı durum plazma
lamivudin EAA (0-24) (mikrogram.saat/mL) değeri ve istatistiksel karşılaştırmaların
özeti
Lamivudin Lamivudin Günde iki kez
Çalışma Yaş 8mg/kg günde 4 mg/kg günde karşısında günde bir
grubu bir kez doz iki kez doz kez karşılaştırması
uygulaması uygulaması GLS ortalama oranı
Geometrik Geometrik (%90 GA)
ortalama (%95 ortalama (%95
GA) GA)
ARROW 3 ila 12 13,0 12,0 1,09
PK alt yaş (11,4,14,9) (10,7, 13,4) (0,979, 1,20)
çalışması (N=35)
1. kısım
PENTA 2 ila 12 9,80 8,88 1,12
13 yaş (8,64, 11,1) (7,67, 10,3) (1,03, 1,21)
(N=19)
PENTA 3 ila 36 8,66 9,48 0,91
15 ay (7,46, 10,1) (7,89, 11,40) (0,79, 1,06)
(N=17)
15PENTA 15 çalışmasında, günde iki kez rejiminden günde bir kez rejimine geçiş yapan 12
aylıktan daha küçük dört gönüllünün geometrik ortalama plazma lamivudin EAA(0-24) (%95
GA) değeri (bkz. Bölüm 5.1) günde bir kez doz uygulamasında 10,31 (6,26, 17,0)
mikrogram.saat/mL ve günde iki kez doz uygulamasında 9,24 (4,66, 18,3) mikrogram.saat/mL
bulunmuştur.
Böbrek bozukluğu:
Böbrek bozukluğu olan hastalar üzerinde yapılan çalışmalar, lamivudin eliminasyonunun
böbrek fonksiyonu bozukluğundan etkilendiğini gösterilmiştir. Kreatinin klirensi <50 mL/dk
olan hastalar için önerilen dozaj rejimi “Pozoloji/Uygulama sıklığı ve süresi” başlığında
gösterilmektedir (bkz. Bölüm 4.2).
Karaciğer bozukluğu:
Orta-şiddetli karaciğer yetersizliği olan hastalardan elde edilen veriler, lamivudin
farmakokinetiğinin karaciğer fonksiyon bozukluğundan önemli düzeyde etkilenmediğini
göstermiştir.
Geriyatrik popülasyon:
65 yaş üstü hastalarla ilgili farmakokinetik veri mevcut değildir.
Gebelik:
Oral uygulamayı takiben, gebeliğin geç dönemlerinde lamivudin farmakokinetiği hamile
olmayan yetişkinlerdekine benzer olmuştur.
5.3. Klinik öncesi güvenlilik verileri
Hayvan toksisite çalışmalarında lamivudinin yüksek dozlarda uygulanması herhangi bir majör
organ toksisitesiyle ilişkilendirilmemiştir. En yüksek doz seviyelerinde, nadiren karaciğer
ağırlığında azalmayla birlikte karaciğer ve böbrek fonksiyon indikatörlerinde minör etkiler
gözlemlenmiştir. Klinik olarak anlamlı etkileri kırmızı kan hücre sayısında azalma ve nötropeni
olmuştur.
Lamivudin bakteriyel testlerde mutajenik olmamıştır, ancak diğer birçok nükleozit analogu gibi
bir in vitro sitojenik deneyde ve fare lenfoma deneyinde aktivite göstermiştir. Lamivudin,
beklenen klinik plazma değerlerinden 40-50 misli daha fazla plazma konsantrasyonlarını veren
dozlarda in vivo olarak genotoksik olmamıştır. Lamivudinin in vitro mutajenik etkisi in vivo
testlerde doğrulanmadığından, lamivudinin tedavi uygulanan hastalarda genotoksik bir zarar
vermeyeceği kabul edilir.
Maymunlarla gerçekleştirilen bir transplasental genotoksisite çalışmasında, insan
eşdeğerindeki maruziyetlerde tek başına zidovudin ile zidovudin ve lamivudin kombinasyonu
karşılaştırılmıştır. Bu çalışma, rahim içinde bu kombinasyona maruz kalan fetüslerde çoklu
fetal organlara nükleozit analoğu-DNA yerleşmesinin daha yüksek oranda olduğunu ortaya
koymuş ve sadece zidovudine maruz kalanlara kıyasla daha fazla telomer kısalması olduğu
gösterilmiştir. Bu bulguların klinik açıdan önemi bilinmemektedir.
Lamivudinle sıçan ve farelerde uzun süreli karsinojenisite çalışmaları insanlar için herhangi bir
karsinojenik potansiyel oluşmadığını göstermiştir.
16Sıçanlarda yürütülen fertilite çalışmasında lamivudinin erkek veya dişi fertilitesi üzerinde etkisi
olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Tablet:
Mikrokristalin selüloz
Sodyum nişaşta glikolat
Magnezyum stearat
Film kaplama:
Opadry® YS-1-7706-G Beyaz. Bileşimi şu şekildedir:
• Hidroksipropil metilselüloz
• Titanyum dioksit (E171)
• Polietilen glikol
• Polisorbat 80
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel tedbirler
30 °C’nin altındaki oda sıcaklığında saklayınız.
6.5. Ambalajın niteliği ve içeriği
Karton kutu içinde, çocuklar için emniyet kapağı olan yüksek dansiteli polietilen (HDPE)
şişelerde 60 adet tablet bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173 1.Levent Plaza B Blok
34394 1.Levent/İstanbul
Telefon: 0 212 339 44 00
Faks: 0 212 339 45 00
177. RUHSAT NUMARASI
05.03.1997 - 101/49
8. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.03.1997
Ruhsat yenileme tarihi: 22.07.2020
10. KÜB’ÜN YENİLENME TARİHİ
18