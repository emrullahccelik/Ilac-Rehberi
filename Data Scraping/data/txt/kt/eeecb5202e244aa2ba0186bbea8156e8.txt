   
1 KULLANMA TALİMATI 
 
REPAMEF® 2/1000 mg efervesan tablet  
Ağızdan alınır.  
  
 Etkin maddeler : Her bir efervesan tablet 2 mg repaglinid ve 1000 mg metformin HCl 
içerir. 
 Yardımcı maddeler : Sitrik asit anhidr, potasyum hidrojen karbonat, sorbitol (E420), 
sukraloz (E955), PEG 6000, limon aroması.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında: 
 
1. REPAMEF nedir ve ne için kullanılır? 
2. REPAMEF’i kullanmadan önce dikkat edilmesi gerekenler 
3. REPAMEF nasıl kullanılır? 
4. Olası yan etkiler nelerdir? 
5. REPAMEF’in saklanması 
 
Başlıkları yer almaktadır. 
 
1. REPAMEF nedir ve ne için kullanılır? 
REPAMEF 2/1000 mg efervesan tablet etkin madde olarak 2 mg repaglinid ve 1000 mg 
metformin HCl içerir. 
 
Repaglinid ve metformin kan şeker seviyelerinin kontrolüne yardımcı olan oral diyabet 
ilaçlarıdır. Repaglinid pankreasınızda daha fazla insülin üretilmesine yardımcı olarak kan 
şekerinizin düşmesini sağlar. Metformin karaciğerde glukoz üretimini azaltır ve 
bağırsaklardan glukoz emilimini düşürür. 
 
REPAMEF 30 ve 90 efervesan tablet içeren strip ambalajlarda piyasaya sunulmaktadır. 
Tabletler beyaz renkli, düz yüzeyli yuvarlak efervesan tabletler şeklindedir. 
 
REPAMEF , metformin ile yeterli kontrolün sağlanamadığı şeker hastalığında (tip 2 insüline    
2 bağımlı olmayan şeker hastalığında) kullanılır. REPAMEF tedavisine, yemeklere bağlı kan 
şekerini düşürmek için diyet ve egzersiz ile birlikte başlanmalıdır. 
 
2. REPAMEF’i kullanmadan önce dikkat edilmesi gerekenler 
REPAMEF’i aşağıdaki durumlarda KULLANMAYINIZ.  
Eğer: 
 Repaglinid, metformin ve REPAMEF içeriğinde bulunan yardımcı maddelerden herhangi 
birine karşı aşırı duyarlılığınız varsa, 
 Tip 1 diyabetiniz varsa (insüline-bağımlı diyabet), 
 Karaciğer problemleriniz varsa, 
 Gemfibrozil (kandaki yüksek düzeydeki yağ oranını düşürmek üzere kullanılan ilaç) 
kullanıyorsanız,  
 Böbrek fonksiyonlarınızın ciddi olarak azalması durumda, 
 Ağır hiperglisemi (yüksek kan şekeri), bulantı, kusma, ishal, hızlı kilo kaybı, laktik asidoz 
(laktik asidoz riski aşağıda açıklanmıştır) ya da ketoasidoz gibi durumların eşlik ettiği 
kontrol altına alınamayan bir şeker hastalığınız varsa,  
Ketoasidoz “keton cisimcikleri” denilen maddelerin kanda birikip diyabetik komaya yol 
açabileceği bir tablodur. Belirtileri mide ağrısı, hızlı ve derin soluk alıp verme, uykululuk 
hali veya olağandışı meyvemsi bir nefes kokusudur. 
 Uzun süreli veya şiddetli ishal veya üst üste birkaç kez kusma gibi durumlardan dolayı 
vücudunuzdan çok fazla su kaybı (dehidrasyon) olmuşsa,  
Dehidrasyon; böbrek sorunlarına yol açabilir, bu da sizde laktik asidoz oluşma riskine yol 
açabilir (Lütfen aşağıdaki “DİKKATLİ KULLANINIZ” bölümüne bakınız). 
 Akciğer ya da bronş sisteminizi veya böbreklerinizi etkileyen ciddi bir enfeksiyon riskiniz 
varsa,  
Ciddi enfeksiyonlar böbrek sorunlarına yol açabilir ve bu durum sizde laktik asidoz riski 
doğurabilir (Lütfen aşağıdaki “DİKKATLİ KULLANINIZ” bölümüne bakınız). 
 Akut kalp yetmezliğinden tedavi görüyorsanız veya yakın bir geçmişte kalp krizi 
geçirmişseniz, kan dolaşımı ile ilgili ciddi problemleriniz (şok gibi) varsa veya nefes 
almada güçlük çekiyorsanız, kan veya dokularda mikroorganizma ya da patojenlerin 
bulunma riski ile oluşan sistemik bir hastalığınız (septisemi) varsa, 
Bu durum dokular için oksijen kaynağının eksikliğine yol açabilir, bu da sizde laktik 
asidoz oluşma riski oluşturabilir (Lütfen aşağıdaki “DİKKATLİ KULLANINIZ” 
bölümüne bakınız). 
 Çok miktarda alkol tüketiyorsanız.  
 
Yukarıdakilerden herhangi biri sizin için geçerliyse, bu ilacı kullanmaya başlamadan önce 
doktorunuzla konuşun. 
 
Aşağıdaki durumlarda doktorunuzdan tavsiye aldığınızdan emin olun:  
 
Eğer:  
 Bir tür ilaç olan iyotlu kontrast maddelerin kan dolaşımınıza verilmesinin gerektiği X-Ray    
3 cihazı veya görüntüleme ile ilgili herhangi bir işleme girecekseniz,  
 Büyük bir cerrahi girişim geçirecekseniz, işlemden veya girişimden önce ve sonra belli bir 
zaman döneminde REPAMEF kullanmayı kesmelisiniz.   
 
Doktorunuz bu süre içinde farklı bir tedaviye ihtiyacınız olup olmayacağına karar verecektir. 
Doktorunuzun talimatlarına harfiyen uymanız önemlidir.  
 
REPAMEF’i aşağıdaki durumlarda DİKKATLİ KULLANINIZ 
Lütfen özel bir risk olarak laktik asidoza dikkat ediniz.  
REPAMEF içeriğindeki metformin özellikle de böbrekleriniz düzenli çalışmıyorsa, laktik 
asidoz denilen çok seyrek görülen fakat ciddi bir yan etkiye neden olabilir. Laktik asidoz 
riski, kontrol altında tutulmayan şeker hastalığı, ciddi enfeksiyonlar, uzun süreli açlık ya da 
alkol alımıyla, vücuttan su kaybı olması durumunda (dehidrasyon; daha fazla bilgi aşağıda 
verilmiştir), karaciğer problemlerinde, yetersiz oksijen tedariğine yol açan herhangi bir tıbbi 
durumda (örn; akut ciddi kalp hastalıkları) artmaktadır.  
 
Bu nedenle yukarıdaki durumlardan herhangi birini fark etmeniz durumunda derhal 
doktorunuzla konuşmalısınız.  
 
Ciddi kusma, ishal, ateş veya ısıya maruz kalmanız durumunda ya da normalden daha az su 
içtiğinizde vücudunuzdan su kaybı (dehidrasyon) oluşabilir. Bu durumda geçici süreliğine 
REPAMEF’i kesmelisiniz ve derhal doktorunuzla konuşmalısınız.  
 
Aşağıdaki laktik asidoz belirtilerinden herhangi biri ile karşılaşmanız durumunda bu durumun 
koma durumuna ilerleyebileceğini göz önünde bulundurarak acilen REPAMEF kullanımını 
durdurmalısınız ve derhal doktorunuz ile iletişime geçmelisiniz.  
 
Laktik asidoz belirtileri;  
- Kusma  
- Karın ağrısı  
- Kas krampları  
- Ciddi yorgunluk ile beraber genel olarak kendini iyi hissetmeme durumu  
- Nefes almada zorluk  
- Vücut sıcaklığının azalması  
- Kalp atışının azalması  
 
Yukarıdaki sıralanan durumlardan herhangi birini fark etmeniz durumunda derhal 
doktorunuzla konuşmalısınız. Laktik asidoz acil tıbbi bir durumdur ve hastane 
koşullarında tedavi edilmesi gerekmektedir.  
 
Eğer,  
 Yakın zamanda büyük bir ameliyat geçirecekseniz ya da son zamanlarda ağır bir hastalık 
ya da enfeksiyon (iltihap oluşturan mikrobik hastalık) geçirdiyseniz. Bu gibi durumlarda    
4 diyabetik kontrol sağlanamayabilir.  
 18 yaş altında veya 75 yaş üzerindeyseniz. REPAMEF’in içeriğindeki repaglinid, bu hasta 
gruplarında çalışılmadığı için önerilmez. 
 Böbrek problemleriniz varsa, REPAMEF ile tedaviniz süresince, doktorunuz böbrek 
fonksiyonunuzu yılda en az bir kez olmak üzere kontrol edecektir, eğer yaşlı bir hasta 
iseniz ya da böbrek fonksiyonlarınızda kötüleşme varsa bu süre daha sık olacaktır. 
 Karaciğer problemleriniz varsa, REPAMEF’in içeriğindeki repaglinid, orta şiddetli 
karaciğer problemleri olan hastalar için önerilmez, ciddi karaciğer problemlerine sahip 
hastalar ise REPAMEF kullanmamalıdır. 
 
Hipoglisemi (kan şeker düzeyinde azalma) durumunda: 
Kan şekeriniz çok düşük seviyelere inerse hipoglisemi ile karşılaşabilirsiniz. Bu aşağıdaki 
durumlarda ortaya çıkabilir: 
 Gerekenden daha çok miktarda REPAMEF alırsanız,  
 Normalden daha fazla egzersiz yaparsanız,  
 Aynı anda başka ilaçlar kullanıyorsanız ya da karaciğer veya böbrek sorunlarınız varsa. 
 
Hipogliseminin uyarıcı belirtileri birdenbire ortaya çıkabilir. Soğuk terleme, soğuk ve 
solgun deri, baş ağrısı, hızlı kalp atışı, hasta hissetme, aşırı açlık hissi, geçici görme 
bozuklukları, baş dönmesi, alışılmamış yorgunluk ve güçsüzlük, sinirlilik veya titreme, 
endişe, gerginlik, zihin bulanıklığı ve konsantrasyon güçlüğü gibi belirtiler görülebilir. 
 
Kan şekeriniz düşükse veya hipoglisemi belirtilerinin ortaya çıktığını hissediyorsanız 
glukoz tabletleri veya yüksek oranda şeker içeren hafif yiyecek veya içecekler alarak dinlenin. 
 
Hipoglisemi belirtileri kaybolduğunda veya kan şekeri düzeyiniz sabitlendiğinde 
REPAMEF tedavisine devam edin.  
 
Çevrenizdeki kişilere diyabet hastası olduğunuzu söyleyin ve hipoglisemiden dolayı 
oluşabilecek bayılma (bilinç kaybı) durumunda sizi yan yatırıp derhal tıbbi yardım 
çağırmaları gerektiği konusunda bilgilendirin. Bu durumda size hiçbir şekilde yiyecek veya 
içecek verilmemelidir, çünkü nefes borunuza kaçabilir ve boğulmanıza neden olabilir.  
 
 Eğer ağır hipoglisemi tedavi edilmezse, geçici veya kalıcı beyin hasarına ve hatta ölüme 
neden olabilir.  
 Eğer bayılmanıza neden olacak şiddette bir hipoglisemi yaşadıysanız veya sıklıkla 
hipoglisemi yaşıyorsanız, doktorunuza danışınız. Alınan REPAMEF miktarında, diyet 
veya egzersiz programınızda ayarlamalar gerekebilir.  
 
Kan şekeriniz çok yükselirse:  
Hiperglisemi, kan şekerinizin çok fazla yükselmesi durumudur. Hiperglisemi aşağıdaki 
durumlarda ortaya çıkabilir:  
 Gerekenden daha az miktarda REPAMEF alırsanız,    
5  Enfeksiyon geçirirseniz veya ateşiniz yükselirse, 
 Normalden daha fazla gıda alırsanız, 
 Normalden daha az egzersiz yaparsanız.  
 
Çok yüksek kan şekerinin uyarıcı belirtileri kademeli olarak ortaya çıkar. Bu belirtiler sık 
idrara çıkma, susuzluk hissi, deride ve ağızda kuruluk olarak görülebilir. Doktorunuza 
danışınız. Alınan REPAMEF miktarında, diyet veya egzersiz programınızda ayarlamalar 
gerekebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
REPAMEF’in yiyecek ve içecek ile kullanılması 
REPAMEF’i yemeklerden 15-30 dakika önce alınız. 
 
Alkol REPAMEF’in kan şekeri düşürücü etkisini değiştirebileceğinden ve laktik asidoz 
riskini arttırabileceğinden, birlikte kullanılması tavsiye edilmez. 
 
Hamilelik 
İlacı kullanmadan önce doktorunuza veya eczacınıza danışınız.  
Hamileliğiniz süresince, şeker hastalığınızı tedavi etmek için insüline gerek duyarsınız. 
Hamileyseniz, hamile olma ihtimalinizin olduğunu düşünüyorsanız veya hamile kalmayı 
planlıyorsanız, REPAMEF kullanmadan önce doktorunuzu bilgilendiriniz; bu durumda 
doktorunuz tedavinizi değiştirebilir. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
REPAMEF,  emzirme döneminde kullanılmamalıdır. 
 
Araç ve makine kullanımı  
Kan şekeriniz çok düşük veya çok yüksekse araç ve makine kullanma kabiliyetiniz 
etkilenebilir. Lütfen bu durumun kendiniz ve başkaları için tehlike yaratabileceğini 
unutmayınız. Hipoglisemi belirtileri; halsizlik, sersemlik, terlemede artış, hızlı kalp atışı, 
görme bozuklukları veya konsantrasyon bozukluğudur. Bu belirtileri hissetmeye başlarsanız 
araç ve makine kullanmayınız. Çok sık hipoglisemi (kan şekeri düzeyinde azalma) 
yaşıyorsanız veya hipoglisemi belirtilerini fark etmekte güçlük çekiyorsanız doktorunuzdan 
araç veya makine kullanıp kullanamayacağınız konusunda bilgi alınız.  
 
REPAMEF’in içeriğinde bulunan bazı yardımcı maddeler hakkında önemli bilgiler  
REPAMEF, her bir efervesan tablette 245,27 mg (6,27 mmol) potasyum içermektedir. Bu 
durum, böbrek fonksiyonlarında azalma olan hastalar ya da kontrollü potasyum diyetinde olan 
hastalar için göz önünde bulundurulmalıdır.    
6 REPAMEF sorbitol içermektedir. Eğer daha önceden doktorunuz tarafından bazı şekerlere 
karşı intoleransınız (dayanıksızlık) olduğu söylenmişse bu tıbbi ürünü almadan önce 
doktorunuzla temasa geçiniz. 
 
Diğer ilaçlar ile birlikte kullanımı 
Bir tür ilaç olan iyotlu kontrast maddelerin kan dolaşımınıza verilmesinin gerektiği X-Ray 
cihazı veya görüntüleme ile ilgili herhangi bir işleme girecekseniz enjeksiyon öncesi veya 
enjeksiyon esnasında REPAMEF kullanmayı kesmelisiniz. Doktorunuz tedavinizi ne zaman 
keseceğinize ve REPAMEF ile tedavinize ne zaman başlayacağınıza karar verecektir. 
 
Eğer gemfibrozil (kandaki yüksek düzeydeki yağ oranını düşürmek üzere kullanılan bir ilaç) 
kullanıyorsanız, REPAMEF kullanmamalısınız. Bu durumunuzu doktorunuza bildiriniz. 
 
Herhangi bir ilacı şu anda kullanıyorsanız veya son zamanlarda kullandınızsa lütfen 
doktorunuza bunlar hakkında bilgi veriniz. Kan şekeri veya böbrek fonksiyon testlerinizin 
daha sık yapılması veya doktorunuzun REPAMEF dozunu ayarlaması gerekebilir. Özellikle 
aşağıdaki ilaçlar ile beraber REPAMEF kullanımında bu konunun doktorunuz tarafından 
dikkatlice değerlendirilmesi gerekmektedir;  
 Klopidogrel (kan pıhtılaşmasını engeller) 
 Astım ya da şiddetli cilt iltihabı gibi çeşitli durumların tedavisinde kullanılan 
kortikosteroid grubu ilaçlar 
 Gemfibrozil (kandaki yüksek yağ seviyelerinin tedavisinde kullanılır) 
 İtrakonazol ve ketokonazol (mantar ilaçları - antifungal) 
 Özellikle böbrek fonksiyonunuzda azalma gibi bir durum olmak üzere kandaki REPAMEF 
miktarını değiştirebilen ilaçlar (verapamil, rifampisin; simetidin, dolutegravir, ranolazin, 
vandetanib, izavukonazol, krizotinib, olaparib gibi). 
 Fenitoin, karbamazepin, fenobarbital (epilepsi (sara) hastalığı tedavisinde kullanılır) 
 Monoamin oksidaz inhibitörleri (depresyon tedavisinde kullanılır) 
 Beta blokörler (yüksek kan basıncının [tansiyonun] veya kalple ilgili olguların tedavisinde 
kullanılır) 
 Anjiyotensin dönüştürücü enzim (ADE) inhibitörleri ve anjiyotensin II reseptörü 
antagonistleri (yüksek kan basıncı ve kalp ile ilgili rahatsızlıkların tedavisinde kullanılan 
ilaçlar) 
 Salisilatlar (örn. Aspirin, ağrıyı gidermek için) 
 Ağrı ve enflamasyonun tedavisinde kullanılan ilaçlar (ibuprofen ve selekoksibin gibi 
NSAİİ (nonsteroid antienflamatuar ilaç) ve COX-2-inhibitörleri) 
 Astım tedavisinde kullanılan beta-2 agonistleri (salbutamol veya terbutalin adı verilen 
ilaçlar) 
 Okreotid (kanser tedavisinde kullanılır) 
 Oral kontraseptifler (Doğum kontrol hapları) 
 Tiyazid grubu diüretikler (idrar söktürücü, vücuttan tuz ve sıvının uzaklaştırılması için)  
 Steroidler (anabolik steroidler ve kortikosteroidler- kansızlık veya iltihabi durumların 
tedavisinde kullanılır)    
7  Danazol (meme kisti ve endometriyozis (iyi huylu olmasına rağmen ağrıya sebebiyet 
veren, rahim iç tabakasında bulunması gereken dokunun rahim dışında lokalize olmasından 
kaynaklanan bir hastalık) tedavisinde kullanılır) 
 Tiroid ürünleri (tiroid hormonunun düşük seviyelerinin tedavisinde kullanılır) 
 Sempatomimetikler (astım tedavisinde kullanılan ilaçlar) 
 Klaritromisin, trimetoprim, rifampisin (antibiyotik ilaçlar) 
 Siklosporin (bağışıklık sistemini baskılamak üzere kullanılır) 
 Deferasiroks (aşırı demir yükünü azaltmak için kullanılır) 
 St. John’s wort (sarı kantaron, bitkisel ürün, depresyon için) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. REPAMEF nasıl kullanılır? 
Uygun kullanım ve doz/uygulama sıklığı için talimatlar: 
REPAMEF her öğün öncesinde en az 15-30 dakika önce alınız. Eğer öğün atladıysanız 
atladığınız öğün için doz almayınız. 
 
REPAMEF’ten yarar sağlayana kadar düzenli olarak kullanınız. Her gün aynı saatte almanız 
REPAMEF almayı unutturmayacaktır. 
 
Kendinizi iyi hissetseniz bile REPAMEF’i almaya devam ediniz. Almanız gereken dozları 
atlamayınız. 
 
REPAMEF’i doktorunuzun tavsiye ettiği şekilde kullanınız. 
REPAMEF günde 2-3 kez bölünmüş dozlarda alınabilir. 
REPAMEF, günde 2,5 efervesan tabletten fazla alınmamalıdır. 
 
Uygulama yolu ve metodu: 
REPAMEF sadece ağızdan kullanım içindir. 
REPAMEF ana öğünden en az 15-30 dakika önce bir bardak suda (150 mL) eritilerek 
alınmalıdır. Suda çözülerek kullanıma hazırlanan ilaç bekletilmeden içilmelidir. Efervesan 
tabletler çiğnenmemeli ve yutulmamalıdır. 
 
Değişik yaş grupları: 
Çocuklarda kullanımı: 
REPAMEF’in 18 yaşın altındaki çocuklarda kullanımı tavsiye edilmemektedir. 
 
Yaşlılarda kullanımı: 
REPAMEF’in 75 yaş üstü hastalarda kullanımı tavsiye edilmemektedir. 
 
 
    
8 Özel kullanım durumları: 
Böbrek yetmezliği: 
Böbrek fonksiyonlarınızın azalması durumunda doktorunuz daha düşük bir dozda ürün reçete 
edebilir. Yaşlı kişilerde, böbrek fonksiyonlarının azalma potansiyeli nedeniyle REPAMEF 
dozu, böbrek fonksiyonlarına göre ayarlanmalıdır. Böbrek fonksiyonlarının düzenli kontrolü 
gereklidir.  
 
Karaciğer yetmezliği: 
Karaciğer yetmezliği olan hastalarda REPAMEF kullanımı tavsiye edilmemektedir. 
 
Eğer REPAMEF’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla REPAMEF kullandıysanız: 
Kullanmanız gerekenden fazla REPAMEF kullandıysanız hemen acil yardımı arayınız. 
REPAMEF içeriğindeki metforminin fazla alınmasından dolayı laktik asidoz görülebilir. 
Laktik asidozun belirtileri kusma, kas krampları ile karın ağrısı (abdominal ağrı), şiddetli 
yorgunluk ile genel olarak kendini iyi hissetmeme durumu ve nefes almada güçlüktür. Diğer 
belirtileri ise vücut sıcaklığının düşmesi ve kalp atışının yavaşlamasıdır. Bahsedilen laktik 
asidoz belirtilerinin sizde görülmesi halinde REPAMEF kullanımını hemen kesmelisiniz 
ve doktorunuz ile irtibata geçmelisiniz. Çünkü laktik asidoz komaya neden olabilir ve 
bu durum acil tıbbi müdahale gerektirir.  
 
Ayrıca kan şekeriniz bir hipoglisemi durumuna neden olacak kadar düşük bir seviyeye 
gelebilir. Hipogliseminin ne olduğunu anlamak ve bu durumda ne yapılması gerektiğini 
öğrenmek için lütfen “ Hipoglisemi durumunda ” bölümüne bakınız.   
 
REPAMEF’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
REPAMEF’i kullanmayı unutursanız: 
Unutulan dozları dengelemek için çift doz almayınız. 
Unuttuğunuz dozu atlayıp bir sonraki dozu zamanında alınız. Birden fazla doz almayı 
unuttuysanız doktorunuza bildiriniz. 
 
REPAMEF ile tedavi sonlandırıldığında oluşabilecek etkiler: 
Eğer REPAMEF ile tedavi sonlandırılırsa, tedavinizde istenen etkiye ulaşılamayacağının 
bilincinde olunuz. Diyabetiniz daha da ilerleyebilir. Eğer tedavinizde herhangi bir değişikliğin 
gerekli olduğunu düşünürseniz öncelikle doktorunuza danışınız. Doktorunuz tedaviyi 
kesmenizi söylemedikçe REPAMEF’i almayı bırakmayınız. 
 
Eğer bu ilacın kullanımı ile ilgili ilave sorularınız olursa, doktorunuza veya eczacınıza 
danışınız. 
    
9 4. Olası yan etkiler nelerdir? 
Tüm ilaçlar gibi REPAMEF’in içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa, REPAMEF’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Alerji: Şişme, solumada zorluk, hızlı kalp atışı, baş dönmesi ve terleme gibi belirtiler 
anafilaktik reaksiyonun (ani aşırı duyarlılık tepkisi) belirtileri olabilir. 
 Hipoglisemi: Hipoglisemik reaksiyonlar genellikle hafif/orta şiddettedir ama nadiren 
hipoglisemik bilinç kaybı ya da komaya sebep olabilir. 
 Laktik asidoz: Özellikle böbrekleriniz düzenli çalışmıyorsa çok seyrek görülen; fakat ciddi 
bir rahatsızlıktır. Eğer bu durum sizde oluşursa, acil tedaviye gerek duyabilirsiniz. Laktik 
asidozun belirtileri kusma, kas krampları ile karın ağrısı (abdominal ağrı), şiddetli 
yorgunluk ile genel olarak kendini iyi hissetmeme durumu ve nefes almada güçlüktür. 
Diğer belirtileri ise vücut sıcaklığının düşmesi ve kalp atışının yavaşlamasıdır. 
 
Bunların hepsi çok ciddi yan etkilerdir. 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza  
gerek olabilir. 
 
Yan etkiler aşağıdaki kategorilerde gösterildiği şekilde sıralamıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Repaglinid 
Yaygın:  
 Karın ağrısı  
 İshal 
 Hipoglisemi (kan şeker düzeyinde azalma) 
 
Seyrek: 
 Akut koroner sendrom (kalp kasını besleyen damarların daralma veya tıkanması ile kalbin 
kan akımının kısmi ya da tam kesilmesi sonucu ortaya çıkan durum) (ilaç kullanımından 
kaynaklanmayabilir)  
 
Çok seyrek: 
 Alerji 
 Kusma 
 Kabızlık    
10  Görme bozuklukları 
 Ağır karaciğer sorunları, kandaki karaciğer enzim seviyelerinin artması gibi anormal 
karaciğer fonksiyonu 
 
Bilinmiyor: 
 Aşırı duyarlılık (ciltte kızarıklıklar, kaşıntı, döküntü ve kabarıklıklar) 
 Bulantı 
 
Metformin: 
Çok yaygın: 
 Sindirim problemleri, hasta hissetme, bulantı, kusma, ishal, karın ağrısı (abdominal ağrı), 
iştah kaybı gibi. Bu yan etkiler, genellikle tedavinin başlangıcında olur. Eğer dozları gün 
boyunca yayarsanız ve tabletleri yemekler ile birlikte veya yemeklerden sonra alırsanız bu 
yakınmalarınızı azaltacaktır.  
 
Yaygın: 
 Tat almada bozukluk 
 
Çok seyrek: 
 Laktik asidoz. Eğer böbrekleriniz düzgün çalışmıyorsa bu çok nadir, ancak ciddi bir 
komplikasyondur.   
 Karaciğer fonksiyon testlerindeki anormallikler 
 Hepatit (karaciğer iltihabı olup yorgunluk, iştah kaybı, kilo kaybı, cildin ve gözün beyaz 
kısımlarının sararması) 
 Cilt yüzeyinde kızarıklık oluşması (eritem), kaşıntı, kurdeşen gibi cilt reaksiyonları, 
 Kanda düşük B12 vitamin düzeyi 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. REPAMEF’in saklanması 
REPAMEF’i çocukların göremeyeceği, erişemeyeceği yerlerde ve ambalajında saklayınız. 
REPAMEF’i 25ºC altındaki oda sıcaklığında ve kuru yerde saklayınız. 
 
    
11 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra REPAMEF’i kullanmayınız. 
Eğer üründe ve/veya ambalajında bozukluklar fark ederseniz, REPAMEF’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:        Neutec İlaç San. Tic. A.Ş. 
 Esenler / İSTANBUL  
 Telefon  : 0 850 201 23 23 
 Faks       : 0 212 481 61 11 
 E-mail    : bilgi@neutec.com.tr 
 
Üretim Yeri:         Neutec İlaç San. Tic. A.Ş. 
                               Arifiye / SAKARYA 
 
Bu kullanma talimatı () tarihinde onaylanmıştır.  
 