 
1  KULLANMA TALİMATI  
 
 
ULTRAPROCT  612 mcg/630 mcg/1000 mcg  Supozituvar  
Rektal olarak uygulanır. 
 
• Etkin madde: Her supozituvar 612 m cg fluokortolon pivalat, 630 m cg fluokortolon kaproat 
ve 1000 m cg sinkokain hidroklorür  içerir.  
• Yardımcı maddeler: Katı yağ (Witepsol W  35) 
 
 
Bu Kullanma Talimatında:  
 
1. ULTRAPROCT nedir ve ne için  kullanılır?  
2. ULTRAPROCT’u kullanmadan önce dikkat edilmesi  gerekenler  
3. ULTRAPROCT nasıl  kullanılır?  
4. Olası yan etkiler  nelerdir?  
5. ULTRAPROCT’un  saklanması  
 
Başlıkları yer almaktadır.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya  ihtiyaç  
duyabilirs iniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  
2   
 
1. ULTRAPROCT nedir ve ne için  kullanılır?  
 
ULTRAPROCT sarımsı beyaz supozituvardır. Her kutu 10 adet supozituvar içerir.  
 
ULTRAPROCT hemoroidlerin, anüs kenarında oluşan ağrılı mukoza çatlaklarının (anal 
fissürlerin) ve anüs iltihabının (proktit) tedavisinde kullanılan topikal (bölgesel), iltihabı 
önleyici ve ağrı giderici (lokal anestezik) bir ilaçtır. 
 
2. ULTRAPROCT’u kullanmadan önce dikkat edilmesi gerekenler 
ULTRAPROCT’u aşağıdaki durumlarda KULLANMAYINIZ  
Eğer,  
• Tedavi edilecek alanda verem (tüberküloz) veya frengili (sifilitik) olgular  varsa.  
• Virüs hastalığınız (örneğin çiçek aşısını takiben gelişen aşı bölgesinde belirgin yerel 
enfeksiyon (vaccinia), su çiçeği hastalığı)  varsa.  
• Ağzınızın etrafında kırmızı döküntülü kabarcıklar, sivilceler varsa (perioral dermatit) veya 
gül hastalığınız (rosacea) var sa. 
• Canlı virus aşısı (örneğin çiçek aşısı) yaptırdıysanız (bağışık sistemini baskılayabilecek kadar yüksek dozlarda kortikosteroid kullanmamalısınız).  
• Etkin madde veya ULTRAPROCT bileşiminde yer alan herhangi bir maddeye karşı duyarlılığınız varsa.  
 
ULTRAPROCT’u aşağıdaki durumlarda DİKKATLİ KULLANINIZ  
 
Eğer,  
 
• Mantar enfeksiyonunuz varsa, mantar için ek, ayrı bir tedavi  gereklidir.  
ULTRAPROCT’un gözünüze temas etmemesine özen gösteriniz. Kullandıktan sonra ellerinizi 
dikkatli bir şekilde yıkayınız. 
 
Tüm vücudu etkileyen (sistemik) kortikosteroidlerde olduğu gibi, lokal kortikosteroidlerin 
kullanılması ile de (örneğin uzun süre yüksek doz veya geniş bir alana tatbik edilmeleri,  
kapalı pansuman teknikleri veya göz çevresindeki deriye uygulanmaları sonuc u) göz içi 
basıncınız artabilir.  
 
 
  
3  Lokal kortikosteroidlerle uzun süreli tedavi gören hastalarda böbreküstü bezinden aşırı 
kortizol  salınımı (Cushing sendromu), kan şekeri  düzeylerinde  artış (hiperglisemi)  ve idrarda  
şeker (glikozüri) görülebileceği için böyle bir durumda doktorunuz tarafından hipotalamik 
hipofizer adrenal (HPA) eksen baskılanması riskiniz takip edilmelidir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Hami lelik 
 
İlacı kullanmadan önce doktorunuza veya eczacınıza danışınız.  
Gebeyseniz, doktorunuz ULTRAPROCT kullanımını reçetelendirmeden önce bu durumu göz önünde bulundurmak isteyecektir, bu nedenle gebeyseniz veya gebe olma ihtimaliniz varsa 
doktorunuza bildiriniz. Genel bir kural olarak, gebeliğin ilk üç aylık döneminde kortikoid 
içeren topikal preparatlar uygulanmamalıdır. Özellikle, uzun süreli kullanımdan kaçınılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız  
 
Emziriyorsanız, ULTRAPROCT ile tedaviniz doktorunuz tarafından dikkatle gözden geçirilip, yarar ve riskleri bakımından özenle tartılacaktır.  
 
ULTRAPROCT’un anne s ütüne etkin olabilecek bir ölçüde geçmesi olası değildir. 
 
Araç ve makine kullanımı  
 
Araç ve makine kullanma yeteneği üzerine bilinen etkisi yoktur. 
 
ULTRAPROCT’un içeriğinde bulunan bazı yardımcı maddeler hakkında önemli bilgiler  
 
ULTRAPROCT içeriğinde uyarı gerektirecek madde bulunmamaktadır. ULTRAPROCT 
içeriğinde bulunan yardımcı maddelere karşı bir duyarlılığınız yoksa, bu maddelere bağlı olumsuz bir etki beklenmez.  
 
  
4  Diğer ilaçlar ile birlikte kullanımı  
 
Bilinen etkileşimi yoktur.  
Eğer reç eteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ULTRAPROCT nasıl  kullanılır?  
 
Uygun kullanım ve doz/ uygulama sıklığı için talimatlar:  
 
Doktor tarafından aksi belirtilmedikçe genellikle günde bir defa uygulanır. Semptomların 
şiddetli olması durumunda, ilk gün iki ila üç defaya kadar uygulanır.  
Genellikle iyileşme çok çabuk başlar, bu nedenle tedavinizi erkenden sonlandırmayını z. 
Rahatsızlığınızın tekrar etmesini önlemek için, belirtiler tamamen kaybolsa dahi, ULTRAPROCT kullanımına daha seyrek aralıklarla (iki günde bir) en az bir hafta devam edilmelidir. Ancak, tedavi süresi mümkünse 4 haftayı aşmamalıdır.  
 
  Süt çocuğu ve küç ük çocuklarda zorunlu kalınmadıkça kullanımı önerilmemektedir . 
 
Uygulama yolu ve metodu:  
 
Haricen rektal olarak uygulanır. 
 
ULTRAPROCT’u uygulamak için en uygun zaman dışkılama (defekasyon) sonrasıdır. 
 
ULTRAPROCT uygulanmadan önce anal bölge özenle temizlenmeli, alüminyum kılıfından 
çıkartılmalı ve makat (anüs) içine uygulanmalıdır.  
 
Isı nedeniyle yumuşayan supozituvarlar ambalajından çıkarılmadan önce soğuk suya sokularak eski haline getirilmelidir.  
 
Eğer ULTRAPROCT’un etkisinin çok güçlü veya zayıf  olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ULTRAPROCT kullandıysanız:  
 
ULTRAPROCT’dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
  
5  ULTRAPROCT’u kullanmayı unutursanız:  
 
Unutulan dozları dengelemek için çift doz kullanmayınız. 
 
ULTRAPROCT ile tedavi sonlandırıldığındaki oluşabilecek etkiler:  
 
ULTRAPROCT ile tedaviyi sonlandırdığınızda, rahatsızlığınız tekrarlarsa doktorunuzla 
konuşunuz. 
 
4. Olası yan etkiler  nelerdir?  
 
Tüm ilaçlar gibi, ULTRAPROCT’un içeriğinde bulunan maddelere duyarlı kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır. 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinde veya birinden fazla 
görülebilir. 
Seyrek: 1.000 hastanın birinden az, fakat 10.000 hastanın birinde veya birinden fazla 
görülebilir. 
Bilinmiyor: Eldeki veriler ile tahmin edilememektedir.  
 
Aşağıdakilerden herhangi birini fark ederseniz, doktorunuza söyleyiniz:  
 
Seyrek:  
 
• Alerjik deri  reaksiyonları  
 
Bilinmeyen:  
 
• ULTRAPROCT’un uzun süre (4 haftadan fazla) uygulanması durumunda, derinin 
incelmesi (atrofi) gibi lokal yan etkiler  görülebilir.  
 
ULTRAPROCT kadında gebelik veya süt verme döneminde uzun süre uygulandığında, yeni 
doğanlarda bazı yan etkilerin oluşması mümkündür (örneğin hamileliğin son haftalarındaki 
uygulamalar sonucunda böbreküstü bezi fonksiyon bozuklukları).  
  
6  Bu yan etkiler Ultraproct supozituvar’ın hafif yan etkileridir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan Etkilerin Raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. ULTRAPROCT’un  saklanması  
 
ULTRAPROCT’u  çocukları n göremeyeceğ i erişemeyeceği  yerlerde ve ambalajında saklayınız.  
 
Son kullanma tarihi ile uyumlu olarak kullanınız. 
 
 2-8oC arasında buzdolabında  saklayınız.  
 Ambalajdaki son kullanma tarihinden sonra ULTRAPROCT’u kullanmayınız.  Son Kull. Ta.: ibaresinden sonra yazılan rakam ayı temsil eder ve o ayın son günü son kullanım 
tarihidir.   Son kullanma tarihi geçmiş veya kullanılmayan ilaç ları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ambalajdaki son kullanma tarihinden sonra ULTRAPROCT’u kullanmayınız. 
 
Ruhsat  sahibi:  Abdi İbrahim İlaç San. ve Tic. A.Ş.  
 Reşitpaşa Mah. Eski Büyükdere Cad. No:4 34467  
 Maslak / Sarıyer / İstanbul  
 Tel: (0212) 366 84 00  
 Faks: (0212) 276 20 20  
 
Üretim yeri:           Istituto De Angeli S.r.I.Reggello/ Floransa /İtalya  
 Bu kullanma talimatı 16/04/2020 tarihinde onaylanmıştır.  