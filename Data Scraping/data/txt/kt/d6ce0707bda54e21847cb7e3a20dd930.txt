KULLANMA TALİMATI
Bu tıbbi ürünü kullanmaya başlamadan önce bu kullanma talimatı’nın tümünü  
dikkatlice okuyunuz.
• Bu kullanma talimatını muhafaza ediniz. Tekrar okumanız gerekebilir.
• Eğer başka sorularınız varsa, lütfen doktorunuza veya eczacınıza sorunuz.
• Bu kullanma talimatının tümünü dikkatlice okuyunuz, çünkü sizin için önemli bilgiler  
içermektedir .
• Bu tıbbi ürün reçetesiz satılmaktadır. Bununla birlikte, ondan en iyi sonucu elde etmek için 
ZADE VİTAL CUCURMİN’i yine de dikkatlice kullanmanız gerekir.
• Eğer daha fazla bilgi veya tavsiyeye ihtiyaç duyarsanız doktorunuza veya eczacınıza 
sorunuz.
• Eğer semptomlarınız kötüleşir ya da düzelmezse bir doktora görünmelisiniz.
Bu kullanma talimatında:
1. ZADE VİTAL CUCURMİN nedir ve ne için kullanılır?
2. ZADE VİTAL CUCURMİN’i kullanmaya başlamadan önce
3. ZADE VİTAL CUCURMİN nasıl kullanılmalı
4. Olası yan etkileri
5. ZADE VİTAL CUCURMİN’in saklanması
6. Diğer bilgiler
ZADE VİTAL CUCURMİN 320 mg yumuşak kapsül
-Etkin madde: Her bir yumuşak kapsül 320 mg kabak (Cucurbita pepo  L.) tohumu yağı 
(Oleum Cucurbitae semen) içerir.
-Yardımcı maddeler: dl a-tokoferol, dl a-tokoferil asetat, jelatin, saf su, gliserin.
Ruhsat sahibi: Zade Vital İlaç Kimya Gıda San.ve Tic. A.Ş.
Üretici: Zade Vital İlaç Kimya Gıda San.ve Tic. A.Ş.
1. ZADE VİTAL CUCURMİN NEDİR VE NE İÇİN KULLANILIR?
• ZADE VİTAL CUCURMİN şeffaf sarımsı renkte, oblong şeklinde yumuşak bir kapsüldür.
• Her bir yumuşak kapsül 320 mg kabak tohumu yağı içerir.
• 60 kapsüllük blister ambalajlarda bulunur. Ağızdan alınır.
• ZADE VİTAL CUCURMİN, esansiyel (temel) yağ asitleri içeriği açısından zengindir. İyi 
huylu prostat büyümesi (Benign Prostat Hiperplazisi; BPH), aşırı aktif mesane (idrar kesesi) 
ve idrar kaçırma/tutamama (inkontinans) ile alakalı alt üriner sistem semptomlarının 
tedavisine yardımcı olarak kullanılır.
2. ZADE VİTAL CUCURMİN’İ KULLANMAYA BAŞLAMADAN ÖNCE
ZADE VİTAL CUCURMİN’in bebeklere, çocuklara veya yetişkinlere yönelik olduğuna  
dair bilgi
ZADE VİTAL CUCURMİN, 18 yaş üstü erişkinlerin kullanımı içindir. 18 yaşın altındaki 
çocuklarda ve ergenlerde kullanılmamalıdır.
Aşağıdaki durumlarda ZADE VİTAL CUCURMİN’i kullanmayınız:
Eğer;
- Etkin madde’ye veya ZADE VİTAL CUCURMİN’in herhangi bir bileşenine aşırı 
duyarlıysanız,
- Hamile iseniz,
- Emzirme döneminde iseniz,
- Karaciğer ve böbrek yetmezliğiniz varsa.
Aşağıdaki durumlarda ZADE VİTAL CUCURMİN’i özellikle dikkatli kullanınız:
- Kan sulandırıcı ilaç kullanıyorsanız, bu durumda ZADE VİTAL CUCURMİN’den en fazla 
9 kapsül kullanmalısınız.
- ZADE VİTAL CUCURMİN’in kullanımı sırasında şikâyetleriniz kötüleşirse veya ateş, 
spazm, idrarda kan ve ağrılı idrar yapma gibi semptomlar gözlenirse doktorunuza danışınız.
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
ZADE VİTAL CUCURMİN’in etkisine tesir edebilecek besinlerle ve içeceklerle birlikte  
kullanılması
ZADE VİTAL CUCURMİN’in besinlerle birlikte alınmasının emilim üzerinde herhangi bir 
etkisi olduğu yönünde bir bilgi olmamakla beraber, tıbbi ürünün yemeklerden bir süre sonra 
alınması önerilir.
Gebelik
Bu tıbbi ürünü almadan önce doktorunuza ya da eczacınıza danışınız.
ZADE VİTAL CUCURMİN’e başlamadan önce hamile olmadığınızdan emin olmalısınız.
Hamilelik süresince ya da gebe olduğunuzdan kuşkulanıyorsanız ZADE VİTAL CUCURMİN 
kullanmayınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
Bu tıbbi ürünü almadan önce doktorunuza ya da eczacınıza danışınız.
Emzirme döneminde ZADE VİTAL CUCURMİN kullanmayınız.
Araç ve makine kullanma
ZADE VİTAL CUCURMİN’in motorlu taşıt ya da makineleri kullanma yetisi üzerine 
yapılmış bir çalışması bulunmamaktadır.
ZADE VİTAL CUCURMİN’in bazı bileşenleri hakkında önemli bilgiler:
Bu tıbbi ürün her bir kapsülde 0,0805 g gliserin içermektedir. Ancak bu dozda gliserine bağlı 
herhangi bir yan etki beklenmemektedir.
ZADE VİTAL CUCURMİN ile birlikte diğer tıbbi ürünleri kullanmak
Günümüze kadar diğer ilaçlar veya tıbbi ürünlerle etkileşimi üzerine bir çalışma 
bulunmamaktadır. Ancak kan sulandırıcı (antikoagülan) ilaç kullanıyorsanız, bu durumda 
ZADE VİTAL CUCURMİN’den günde en fazla 9 kapsül kullanmalısınız.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandıysanız lütfen doktorunuza veya eczacınıza bunlar hakkında bilgi veriniz.
3. ZADE VİTAL CUCURMİN Nasıl Kullanılmalı
Uygun kullanım ve doz/ uygulama sıklığı için talimatlar:
ZADE VİTAL CUCURMİN’i kullanırken her zaman doktorunuzun talimatlarına kesin olarak 
uyunuz, emin olmadığınızda doktorunuza veya eczacınıza sorunuz.
Doktorunuz tarafından başka şekilde önerilmediği takdirde:
- ZADE VİTAL CUCURMİN erişkinler için olağan günlük doz, günde 3 kez 1-3 kapsüldür.
Uygulama yolu ve metodu:
ZADE VİTAL CUCURMİN’i ağzınızda, çiğnemeden ve ezmeden tercihen yemeklerden 
sonra bir bardak su ile yutunuz.
ZADE VİTAL CUCURMİN‘in 2 aydan daha uzun süreli kullanımının doktora danışılarak 
sürdürülmesi önerilmektedir.
Değişik yaş grupları:
Çocuklarda kullanımı:
ZADE VİTAL CUCURMİN, 18 yaş altındaki çocuklarda ve ergenlerde kullanılmamalıdır. 
Yaşlılarda kullanımı:
Yaşlılarda doz ayarı gereksinimi tanımlanmamıştır.
Özel kullanım durumları:
Böbrek/Karaciğer yetmezliği:
Böbrek/karaciğer yetmezliği olan hastalarda ZADE VİTAL CUCURMİN kullanılmamalıdır.
Eğer ZADE VİTAL CUCURMİN’ in etkisinin çok güçlü ya da çok zayıf olduğu izlenimine  
sahipseniz doktorunuza veya eczacınıza bildiriniz.
Eğer almanız gerekenden fazla ZADE VİTAL CUCURMİN kullanırsanız:
ZADE VİTAL CUCURMİN’ den kullanmanız gerekenden fazlasını kullanmışsanız bir doktor  
veya eczacınız ile konuşunuz.
Eğer ZADE VİTAL CUCURMİN’i kullanmayı unutursanız:
Unuttuğunuz dozu tamamlamak için çift doz almayınız.
ZADE VİTAL CUCURMİN ile tedavi kesildiğinde görülen etkiler:
ZADE VİTAL CUCURMİN ile tedavi kesildiğinde herhangi bir olumsuz etki oluşması 
beklenmemektedir.
4. Olası Yan Etkileri
Tüm ilaçlar gibi ZADE VİTAL CUCURMİN’in içeriğinde bulunan maddelere duyarlı olan 
kişilerde bulantı, kusma, ishal gibi yan etkiler olabilir.
Eğer bu kullanma talimatında değinilmeyen herhangi bir yan etki fark ederseniz, lütfen  
doktorunuzu ya da eczacınızı bildiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. ZADE VİTAL CUCURMİN’in Saklanması
ZADE VİTAL CUCURMİN’ i çocukların göremeyeceği, erişemeyeceği yerlerde ve  
ambalajında saklayınız.
250 C’nin altındaki oda sıcaklığında, orijinal ambalajında saklayınız.
Son kullanma tarihiyle uyumlu olarak kullanınız
Ambalajdaki/blisterdeki son kullanma tarihinden sonra ZADE VİTAL CUCURMİN’ i  
kullanmayınız.
Eğer üründe ve/veya ambalajında bozukluklar fark ederseniz ZADE VİTAL CUCURMİN’i 
kullanmayınız.
6. Diğer Bilgiler
Bu tıbbi ürün hakkında herhangi bir bilgi için, lütfen Ruhsat Sahibi ile temasa geçiniz.
Ruhsat Sahibi:
ZADE VİTAL İLAÇ KİMYA GIDA SAN. ve TİC. AŞ 
Büyükkayacık OSB Mahallesi,
Güzelkonak Sok. 8B-1 
Selçuklu KONYA/TÜRKİYE 
Tel :  (332) 239 03 69-72 
e-mail :  zade@zade.com.tr  
Üretim Yeri:
ZADE VİTAL İLAÇ KİMYA GIDA SAN. ve TİC. AŞ 
Büyükkayacık OSB Mahallesi,
Güzelkonak Sok. 8B-1
Selçuklu KONYA/TÜRKİYE 
Tel :  (332) 239 03 69-72 
e-mail :  zade@zade.com.tr
7. Bu Kullanma Talimatının Son Onay (Tarihi)
Bu kullanma talimatı 16.11.2020 tarihinde onaylanmıştır.
8. ZADE VİTAL CUCURMİN’in sadece eczanelerde satılacağına dair uyarı  
SADECE ECZANELERDE SATILIR.
