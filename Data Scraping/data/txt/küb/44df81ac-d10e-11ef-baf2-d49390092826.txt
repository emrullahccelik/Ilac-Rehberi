KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLUBEST SR 1,5 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
1,5 mg indapamid
Yardımcı madde(ler): 99,5 mg laktoz monohidrat (inek sütü kaynaklı)
Yardımcı maddeler için (bkz. Bölüm 6.1.)
3. FARMASÖTİK FORM
Uzatılmış salımlı tablet
Beyaz-beyaza yakın, yuvarlak tablet.
4. KLİNİK ÖZELLİKLER
4.1. Terapötik endikasyonlar
FLUBEST SR yetişkinlerde esansiyel hipertansiyon tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Tercihen sabah olmak üzere günde bir tablet.
Tablet bir bardak su ile bütün olarak çiğnenmeden yutulmalıdır.
Yüksek dozlar, indapamidin antihipertansif etkisini artırmaz ancak salüretik etkilerde artış
görülür.
Uygulama şekli:
Oral yoldan alınır.
Özel popülasyonlara ilişkin ek bilgiler:
Böbrek yetmezliği:
Ciddi böbrek yetmezliği olan hastalarda (kretinin klirensi 30ml/dk altında ise) tedavi
kontrendikedir. Tiyazid ve benzeri diüretikler sadece renal fonksiyonların normal olduğu veya
minimal düzeyde bozulduğu durumlarda tamamen etkilidir (bkz. Bölüm 4.3 ve 4.4).
Karaciğer yetmezliği:
Ciddi karaciğer yetmezliği olan hastalarda tedavi kontrendikedir (bkz. Bölüm 4.3 ve 4.4).
Pediyatrik popülasyon:
İndapamidin etkililiği ve güvenliliği çocuklar ve ergenlik çağındaki gençlerde araştırılmamıştır.
Veri bulunmamaktadır.
1 / 11Geriyatrik popülasyon:
Yaşlı hastalarda plazma kreatinin yaş, kilo ve cinsiyete göre ayarlanmalıdır. Eğer böbrek
fonksiyonları normal veya çok az derecede bozuk ise yaşlı hastalar FLUBEST SR ile tedavi
edilebilir (bkz. Bölüm 4.3 ve 4.4).
4.3. Kontrendikasyonlar
– Etkin maddeye, diğer sülfonamidlere veya bölüm 6.1’de listelenen yardımcı maddelerden
herhangi birine karşıaşırı duyarlılık,
– Ciddi böbrek yetmezliği,
– Ciddi karaciğer yetmezliği veya hepatik ensefalopati,
– Hipokalemi.
4.4. Özel kullanım uyarıları ve önlemleri
Özel uyarılar:
Hepatik bozukluklar:
Karaciğer fonksiyonu bozulduğunda, tiyazid ve bu gruptan diüretikler hepatik komaya
ilerleyebilen hepatik ensefalopatiye (özellikle elektrolit dengesizliği durumlarında) sebebiyet
verebilirler. Bu gibi durumlarda, diüretik tatbiki derhal kesilmelidir.
Fotosensitivite:
Tiyazid ve tiyazid benzeri diüretiklerle fotosensitivite reaksiyonları bildirilmiştir (bkz. Bölüm
4.8). Tedavi sırasında fotosensitivite reaksiyonu oluşursa tedavinin durdurulması tavsiye edilir.
Eğer diüretik tedavisi tekrar başlatılacaksa güneşe veya suni UVA ışınlarına maruz kalan bölgeler
korunmalıdır.
Önlemler:
Su ve elektrolit dengesi:
- Plazma sodyum:
Tedaviye başlamadan önce ve daha sonra belirli aralıklarla ölçülmelidir. Kanda sodyum
seviyesindeki düşüş başlangıçta asemptomatik olabilir ve bundan ötürü özellikle yaşlı, sirozlu
hastalarda daha sık muntazam kontrol gerektirmektedir (bkz. Bölüm 4.8 ve 4.9). Herhangi bir
diüretik tedavisi bazen çok ciddi sonuçlara sebebiyet veren hiponatremiye neden olabilir.
Hipovoleminin eşlik ettiği hiponatremi dehidratasyon ve ortostatik hipotansiyondan sorumlu
olabilir. Eş zamanlı klorür iyonu kaybı sekonder kompensatuar metabolik alkaloza neden olabilir:
bu etkinin insidansı ve derecesi düşüktür.
- Plazma potasyum:
Hipokalemiye bağlı olan potasyum kaybı tiyazid ve benzeri olan diüretiklerin en büyük riskidir.
Hipokalemi kas hastalıklarına neden olabilir. Çoğunlukla şiddetli hipokalemiye bağlı
rabdomiyoliz vakaları bildirilmiştir. Hipokaleminin başlama riski (< 3,4 mmol/l) belli yüksek risk
popülasyonunda önlenmelidir; (yaşlı, kötü beslenmiş veya çoklu ilaç tedavisi gören ödem ve
assiti olan sirozlu hastalar, koroner arter hastalığı ve kalp yetmezliği olan hastalarda). Bu
durumda, hipokalemi, dijitalis preparatlarının kardiyak toksisitesini ve aritmi riskini arttırır.
2 / 11Uzun QT aralığı olan hastalar, kaynağı ister konjenital, ister iyatrojenik olsun, risk altındadırlar.
Hipokalemi, bradikardide de olduğu gibi, ciddi aritmilerin oluşumunu, özellikle fatal bir durum
olabilen “torsades de pointes”i ortaya çıkaran bir faktör olabilir.
Yukarıda belirtilen tüm durumlarda daha sık plazma potasyum ölçümü gerekir. Plazma
potasyumun ilk ölçümü tedavinin başlangıcını takip eden ilk hafta içinde olmalıdır. Hipokalemi
saptandığında düzeltilmelidir. Düşük serum magnezyum konsantrasyonu ile ilişkili olarak
bulunan hipokalemi, serum magnezyumu düzeltilmedikçe tedaviye dirençli olabilir.
- Plazma magnezyum:
Tiyazidler ve indapamid dahil tiyazid benzeri olan diüretiklerin, magnezyumun idrarla atılımını
artırdığı ve bunun da hipomagnezemi ile sonuçlanabileceği gösterilmiştir (bkz. bölüm 4.5 ve 4.8).
-Plazma kalsiyum:
Tiyazid ve benzeri diüretikler, üriner sistemden kalsiyum atılımının azalmasına sebebiyet
verebilir ve kandaki kalsiyum değerlerinde az ve geçici artış görülebilir. Daha önceden
belirlenememiş hiperparatiroidizme bağlı aşikar hiperkalsemi olabilir.
Tedavi, paratiroid fonksiyonunun araştırılmasından önce sona erdirilmelidir.
Kan glukozu:
Diyabetiklerde, özellikle hipokalemi varlığında kan glukozunun izlenmesi önemlidir.
Ürik asit:
Hiperürisemik hastalarda gut ataklarına eğilim artabilir.
Böbrek fonksiyonları ve diüretikler:
Tiyazid ve benzeri diüretikler sadece renal fonksiyonların normal olduğu veya minimal düzeyde
bozulduğu durumlarda tamamen etkilidir (Plazma kreatinin seviyesinin erişkinlerde 25 mg/l veya
220 μmol/l altında olduğu durumlarda). Yaşlılarda, plazma kreatinin, yaşa, kiloya ve cinsiyete
bağlı olarak ayarlanmalıdır.
Tedavinin başlangıcında, su ve sodyum kaybına bağlı sekonder olarak gelişen hipovolemi,
glomerüler filtrasyonda azalmaya yol açabilir. Bu da plazma kreatinin ve üre düzeylerinde artışa
neden olabilir. Bu geçici fonksiyonel renal yetmezlik, normal renal fonksiyonu olan bireylerde
önemli değildir fakat daha önceden renal yetmezliği olan kişilerde durumu bozabilir.
Koroid efüzyon, akut miyopi ve sekonder açı kapanması glokomu:
Sülfonamid veya sülfonamid türevi ilaçlar, görme alanı defekti, geçici miyopi ve akut açı-
kapanması glokomu ile birlikte koroid efüzyonu ile sonuçlanan idiyosenkratik bir reaksiyona
neden olabilir. Semptomlar, akut başlangıçlı görme keskinliğinde azalma veya oküler ağrıyı içerir
ve tipik olarak ilaca başlanmasından saatler ila haftalar sonra ortaya çıkar. Tedavi edilmeyen akut
açı-kapanması glokomu kalıcı görme kaybına neden olabilir. Birincil tedavi, ilaç alımını mümkün
olduğunca hızlı bir şekilde kesmektir. Göz içi basıncı kontrolsüz kalırsa, acil tıbbi veya cerrahi
tedavilerin düşünülmesi gerekebilir. Akut açı kapanması glokomu gelişimi için risk faktörleri
sülfonamid veya penisilin alerjisi öyküsünü içerebilir.
Sporcularda:
3 / 11Bu ilacın aktif maddesi antidoping testleri sırasında pozitif reaksiyon verebilir. Sporcularda
dikkatli olunması gerekir.
Laktoz intoleransı:
Bu ilaç, 99,5 mg laktoz monohidrat (inek sütü kaynaklı) içermektedir. Nadir kalıtımsal galaktoz
intoleransı, Lapp laktaz yetmezliği ya da glukoz-galaktoz malabsorpsiyon problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Önerilmeyen kombinasyonlar:
Lityum:
Tuzsuz diyette olduğu gibi, doz aşımı belirtileri göstererek kanda lityum konsantrasyonu artar
(lityumun idrarla atılımı azalır). Buna rağmen, diüretik kullanımı tavsiye ediliyorsa, kanda lityum
düzeyi ölçülmeli ve doz buna göre ayarlanmalıdır.
Kullanımında önlem alınması gereken kombinasyonlar:
Torsades de Pointes'i indükleyen ilaçlar aşağıdakiler gibidir fakat bunlarla sınırlı değildir:
• Sınıf Ia antiaritmik ajanlar (örn. kinidin, hidrokinidin, disopiramid)
• Sınıf III antiaritmik ajanlar (örn. amiodaron, sotalol, dofetilid, ibutilid, bretilyum)
• Bazı antipsikotikler:
– Fenotiyazinler (örn. klorpromazin, siyamemazin, levomepromazin, tioridazin, trifluoperazin),
– Benzamidler (örn. amisülpirid, sülpirid, sültopirid, tiaprid),
– Butirofenonlar (örn. droperidol, haloperidol),
– Diğer antipsikotikler (örn. pimozid),
Diğer maddeler: örn. bepridil, sisapirid, difemanil, eritromisin IV, halofantrin, mizolastin,
pentamidin, sparfloksasin, moksifloksasin, vinkamin IV,metadon, astemizol, terfenadin.
– Ventriküler aritmi riskinin artması, özellikle torsades de pointes (hipokalemi bir risk
faktörüdür).
Kombinasyona başlamadan önce hipokalemi gerekirse izlenip düzeltilmelidir. Klinik bulgular,
plazma elektrolitleri ve EKG izlenmelidir.
Hipokalemi durumunda, torsades de pointese neden olma dezavantajı olmayan maddeler
kullanılmalıdır.
NSAİİ’ler (sistemik), selektif COX-2 inhibitörleri ve yüksek doz asetilsalisilik asit (> 3 g/gün):
İndapamidin antihipertansif etkisinin olası azalışı.
Dehidrate olan hastalarda (azalmış glomerüler filtrasyon) akut renal yetmezlik riski görülür.
Hasta hidrate edilir ve tedavinin başında renal fonksiyon kontrol edilir.
Anjiotensin dönüştürücü enzim (ADE) inhibitörleri:
Daha önceden sodyum eksikliği olan (özellikle renal arter stenozlu) hastalarda, anjiyotensin
dönüştürücü enzim inhibitörleri ile tedavi başlandığında, ani hipotansiyon veya akut renal
yetmezlik riski olur.
Hipertansiyonda, daha önceki diüretik tedavisi sodyum eksikliğine sebep olmuş ise;
4 / 11- ya ADE inhibitörü ile tedaviye başlamadan 3 gün önce diüretik kesilir ve gerekirse potasyum
tutucu özelliği olmayan diüretiğe tekrar başlanır,
- ya da ADE inhibitörü başlangıçta küçük dozda verilir ve doz kademeli olarak arttırılır.
Konjestif kalp yetmezliğinde, mümkünse potasyum tutucu özelliği olmayan diüretiğin dozunda
azaltma yapılarak, çok düşük dozda ADE inhibitörü ile başlanmalıdır.
Bütün durumlarda, ADE inhibitörü ile tedavinin ilk haftalarında renal fonksiyon (plazma
kreatinin) izlenmelidir.
Hipokalemiye neden olan diğer bileşikler: amfoterisin B (IV), gluko ve mineralakortikoidler
(sistemik), tetrakosaktid, stimülan laksatifler:
Hipokalemi riski artar (aditif etki).
Dijitalis tedavisi ile birlikte uygulandığında plazma potasyum takibi, gerekli ise düzeltilmesi
özellikle akılda tutulmalıdır. Non-stimülan laksatifler kullanılmalıdır.
Baklofen:
Antihipertansif etkiyi arttırır.
Hasta hidrate edilmelidir. Tedavi başlangıcında renal fonksiyon izlenmelidir.
Dijitalis preperatları:
Hipokalemi ve/veya hipomagnezemi, dijitallerin toksik etkilerini göstermesine zemin hazırlar.
Kanda potasyum, magnezyum ölçümü ve EKG gerekir. Gerekirse tedavi tekrar gözden geçirilir.
Kullanımı sırasında özel dikkat gerektiren kombinasyonlar:
Allopurinol:
Allopurinolün indapamidle birlikte kullanımı allopurinole karşı hipersensitivite reaksiyonlarının
insidansını artırabilir.
Dikkate alınması gereken kombinasyonlar:
Potasyum tutucu diüretikler (amilorid, spironolakton, triamteren)
Bazı hastalarda bu tür rasyonel kombinasyonların kullanılması faydalı olsa da hipokalemi veya
hiperkalemi (özellikle böbrek yetmezliği veya diyabeti olan hastalarda) hala oluşabilmektedir.
Plazma potasyumu ve EKG izlenmeli, gerekirse tedavi tekrar gözden geçirilmelidir.
Metformin:
Muhtemelen diüretiklerle özellikle de kıvrım diüretikleri ile ilişkili fonksiyonel böbrek
yetmezliğinin neden olduğu metformine bağlı artmış laktik asidoz riski bulunmaktadır.
Plazma kreatinin seviyesi erkeklerde 15 mg/l (135 µmol /l) ve kadınlarda 12 mg/l’i (110 µmol /l)
geçtiği zaman metformin kullanılmamalıdır.
İyot içeren kontrast madde:
Diüretiklerden dolayı oluşan dehidratasyonda, özellikle de yüksek dozda iyot içeren kontrast
madde kullanıldığı zamanlarda akut renal yetmezlik riski artar.
İyotlu bileşiğin tatbikinden önce rehidratasyon önerilir.
İmipramin benzeri antidepresanlar, nöroleptikler:
5 / 11Antihipertansif etki ve artmış ortostatik hipotansiyon riski (ilave etki)
Kalsiyum (tuzları):
Üriner kalsiyum eliminasyonundaki azalmadan dolayı hiperkalsemi riski.
Siklosporin, takrolimus:
Su/sodyum eksikliği bulunmasa dahi, dolaşımdaki siklosporin düzeylerinde herhangi bir
değişiklik olmadan plazma kreatinin düzeylerinde artma riski.
Kortikosteroidler, tetrakosaktid (sistemik yoldan):
Antihipertansif etkide azalma (kortikosteroidlere bağlı su/sodyum tutulumu).
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri bulunmamaktadır.
Gebelik dönemi
Gebe kadınlarda indapamid kullanımı ile ilgili veri yoktur veya sınırlı sayıda veri (300 gebelik
vakasından az) bulunmaktadır. Gebeliğin üçüncü trimesterinde uzun süreli tiazide maruz
kalınırsa, maternal plazma hacmi ve uteroplasental kan akışında azalma ve buna bağlı olarak
feto-plasental iskemi ve gelişmede gecikmeye neden olabilir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir. üretme toksisitesi üzerinde doğrudan ya
da zararlı etkiler olduğunu göstermemektedir (bkz. Bölüm 5.3).
FLUBEST SR gerekli olmadıkça gebelik döneminde kullanılmamalıdır.
Laktasyon dönemi
İndapamid/metabolitlerin anne sütüne salgılandığı konusunda yeterli bilgi mevcut değildir.
Sülfonamid türevli ilaçlara karşı aşırı duyarlılık ve hipokalemi görülebilir.
Yenidoğanlarda/bebeklerde risk göz ardı edilemez. İndapamid, emzirme döneminde süt
oluşumunu azaltan hatta baskılayan tiazid diüretikleri ile oldukça benzerdir.
İndapamid emzirme dönemi boyunca kullanılmamalıdır.
Üreme yeteneği / Fertilite
6 / 11Dişi ve erkek sıçanlar üzerinde yapılan üreme toksisite çalışmaları fertilite üzerinde herhangi bir
etki göstermemiştir (bkz. Bölüm 5.3). İnsan fertilitesi üzerinde herhangi bir etki
beklenmemektedir.
4.7. Araç ve makine kullanımı üzerindeki etkiler
FLUBEST SR’ın uyanıklık üzerine bir etkisi yoktur, fakat bazı hastalarda, özellikle tedavinin
başlangıcında veya başka bir antihipertansif ilaç eklendiğinde, kan basıncının düşmesine bağlı
olarak bireysel tepkiler görülebilir. Sonuç olarak araç ve makine kullanma yeteneği zayıflayabilir.
4.8. İstenmeyen etkiler
Güvenlilik profilinin özeti
En yaygın rapor edilen advers reaksiyonlar hipokalemi, alerjiye yatkınlığı olan kişilerde başlıca
dermatolojik hipersensitivite reaksiyonları, astmatik reaksiyonlar ve makulopapular
döküntülerdir.
Advers reaksiyonların tablolaştırılmış özeti
İndapamid tedavisi süresince gözlenmiş olan aşağıdaki advers olaylar belirtilen skala
doğrultusunda sıralanmıştır: çok yaygın (≥1/10); yaygın (≥1/100, <1/10); yaygın olmayan
(≥1/1.000, <1/100); seyrek (≥1/10.000, <1/1.000); çok seyrek (<1/10.000); bilinmiyor (eldeki
verilerden hareketle tahmin edilemiyor).
Kan ve lenf sistemi hastalıkları:
Çok seyrek: Agranülositoz, aplastik anemi, hemolitik anemi, lökopeni, trombositopeni
Metabolizma ve beslenme hastalıkları:
Çok seyrek: Hiperkalsemi
Yaygın: Hipokalemi (bkz. Bölüm 4.4)
Yaygın olmayan: Hiponatremi (bkz. Bölüm 4.4)
Seyrek: Hipokloremi, hipomagnezemi
Sinir sistemi hastalıkları:
Seyrek: Vertigo, yorgunluk, baş ağrısı ve parestezi
Bilinmiyor: Senkop
Göz hastalıkları:
Bilinmiyor: Miyopi, bulanık görme, görme bozuklukları, akut açı -kapanması glokomu, koroid
efüzyonu
Kardiyak hastalıkar:
Çok seyrek: Aritmi
Bilinmiyor: Torsade de pointes (potansiyel olarak ölümcül) (bkz. Bölüm 4.4 ve 4.5)
Vasküler hastalıklar:
Çok seyrek: Hipotansiyon
Gastrointestinal hastalıklar:
Yaygın olmayan: Kusma
7 / 11Seyrek: Bulantı, kabızlık, ağız kuruluğu
Çok seyrek: Pankreatit
Hepato-bilier hastalıklar:
Çok seyrek: Anormal karaciğer fonksiyonu
Bilinmiyor: Karaciğer yetmezliğine bağlı hepatik ensefalopati başlangıcı olasılığı (bkz. Bölüm
4.3 ve 4.4), hepatit
Deri ve deri altı dokusu hastalıkları:
Yaygın: Hipersensitivite reaksiyonları, makulo-papular döküntüler
Yaygın olmayan: Purpura
Çok seyrek: Anjiyoödem, ürtiker, toksik epidermik nekroliz, Steven-Johnson sendromu
Bilinmiyor: Önceden var olan akut yaygın lupus eritematözün olası kötüleşmesi, fotosensitivite
reaksiyonları (bkz. Bölüm 4.4)
Böbrek ve idrar yolu hastalıkları:
Çok seyrek: Renal yetmezlik
Kas-iskelet ve bağ dokusu bozuklukları:
Bilinmiyor: Kas spazmları, kas güçsüzlüğü, miyalji, rabdomiyoliz
Üreme sistemi ve meme hastalıkları:
Yaygın olmayan: Erektil disfonksiyon
Araştırmalar:
Bilinmiyor: Elektrokardiyogramda QT uzaması (bkz. Bölüm 4.4 ve 4.5), kanda glukoz artışı (bkz.
Bölüm 4.4), kanda ürik asit artışı (bkz. Bölüm 4.4) ve karaciğer enzim seviyelerinde yükselme.
Seçilmiş advers reaksiyonların tanımı
1,5 mg ve 2,5 mg indapamidi karşılaştıran faz II ve III çalışmaları sırasında, plazma potasyum
analizi, indapamidin doza bağlı bir etkisini göstermiştir:
- İndapamid 1,5 mg: 4 ila 6 haftalık tedaviden sonra plazma potasyumu hastaların % 10’'unda
< 3,4 mmol/l ve hastaların % 4’ünde < 3,2 mmol/l görülmüştür. 12 haftalık tedaviden sonra
plazma potasyumundaki ortalama düşüş 0,23 mmol/l olmuştur.
- İndapamid 2,5 mg: 4 ila 6 haftalık tedaviden sonra plazma potasyumu hastaların % 25'inde
< 3,4 mmol/l ve hastaların % 10'unda < 3,2 mmol/l görülmüştür. 12 haftalık tedaviden sonra
plazma potasyumundaki ortalama düşüş 0,41 mmol/l olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0800 314 00 08; faks: 0 312 218 35 99).
4.9. Doz aşımı ve tedavisi
Semptomlar
8 / 1140 mg’a kadar, yani terapötik dozun 27 katına kadar indapamidin herhangi bir toksisitesi olduğu
saptanmamıştır.
Akut zehirlenme belirtileri özellikle su ve elektrolit bozuklukları (hiponatremi ve hipokalemi)
şeklindedir. Klinik olarak bulantı, kusma, hipotansiyon, kramplar, baş dönmesi, sersemlik,
konfüzyonel durumlar, poliüri ya da anüri düzeyine varabilen oligüri (hipovolemi) görülebilir.
Tedavi
Alınan ilk önlemler gastrik lavaj ve/veya aktif kömür uygulamasıyla alınan madde(ler)in hızla
elimine edilmesi ve ardından uzmanlaşmış bir merkezde sıvı ve elektrolit dengesinin normale
döndürülmesidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diüretikler/Sülfonamidler (Yalın)
ATC kodu: C03BA11
Etki mekanizması
İndapamid, farmakolojik olarak tiyazid diüretiklerle ilişkili, indol halkalı bir sülfonamid türevidir.
İndapamid korteksteki dilüsyonu sağlayan segmentte sodyum reabsorpsiyonunu inhibe ederek
etki gösterir. İdrarda sodyum ve klorür atılımını ve bir ölçüye kadar potasyum ve magnezyum
atılımını arttırarak idrar çıkışını arttırır ve bu sayede antihipertansif etki gösterir.
Farmakodinamik etkiler
Monoterapide kullanılan faz II ve III çalışmaları antihipertansif etkisinin 24 saat sürdüğünü
göstermektedir. Bu etkiler diüretik özelliklerinin zayıf olduğu dozlarda belirgindir.
İndapamidin antihipertansif etkinliği, arteryel kompliyansta gelişme, arteriyoler ve total periferal
rezistansta düşüş ile ilişkilidir. İndapamid sol ventrikül hipertrofisini azaltır. Belirli bir dozun
ötesinde, istenmeyen reaksiyonlar artmaya devam ederken, tiyazid ve benzeri diüretiklerin
terapötik etkisi bir platoya ulaşır. Tedavi etkisiz olduğunda, doz arttırılmaya çalışılmamalıdır.
Ayrıca hipertansif hastalarda kısa, orta ve uzun dönemde indapamidin:
- Lipid metabolizmasını, yani trigliseridleri, LDL kolesterolü ve HDL kolesterolü etkilemediği,
- Diyabetik hipertansif hastalarda bile karbonhidrat metabolizmasını etkilemediği gösterilmiştir.
5.2. Farmakokinetik özellikler
Genel özellikler:
FLUBEST SR sürekli salınım sağlayan matriks sisteminden oluşup, etkin madde indapamidin
sürekli salınımını sağlamaktadır.
Emilim: Salınan indapamid fraksiyonu hızla ve tamamen gastrointestinal sindirim sistemi ile
absorbe edilir. Gıda alımı absorbsiyon hızını çok az artırır fakat, ilacın absorbe edilen miktarı
üzerinde etkisi yoktur.
Tepe serum konsantrasyonlarına ulaşmak için gerekli olan süre bir dozdan sonra 12 saattir,
tekrarlanan uygulamalar, 2 doz arası serum düzeylerindeki değişiklikleri azaltır. Bireysel
değişkenlik görülebilir.
9 / 11Dağılım:
Plazma proteinlerine bağlanma % 79’dur.
Plazma yarılanma ömrü 14 ile 24 saat arasındadır (ortalama 18 saat).
Sabit duruma 7 gün sonra ulaşır.
Tekrarlanan uygulamalar birikime neden olmaz.
Biyotransformasyon ve eliminasyon:
Eliminasyon başlıca idrar (dozun % 70’i) ve feçes (% 22) ile inaktif metabolitler halindedir.
Doğrusallık/Doğrusal olmayan durum:
Veri mevcut değildir.
Hastalardaki karakteristik özellikler:
Böbrek yetmezliği:
Böbrek yetmezliği olan hastalarda farmakokinetik parametreler değişmemiştir.
5.3. Klinik öncesi güvenlilik verileri
İndapamid ile ilgili mutajenite ve karsinojenite testleri negatiftir.
İndapamidin diüretik etkisi, farklı hayvan türlerinde, oral yoldan, en yüksek dozda (terapötik
dozun 40-8.000 katı) uygulandığında artmaktadır. İntravenöz ve intraperitoneal uygulanan
indapamidin, akut toksisite çalışmalarının ana semptomları, indapamidin farmakolojik aktivitesi
ile ilgilidir (Bradipne ve periferal vazodilatasyon).
Reprodüktif toksisite çalışmaları embriyotoksisite ve teratojenisite göstermemiştir.
Dişi ve erkek sıçanlarda fertilite azalmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı)
Hidroksipropilmetil selüloz (Hipromelloz)
Magnezyum steareat
Povidon
Aerosil 200
Titanyum dioksit
Makrogol/polietilen glikol
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
Karton kutu içerisinde PVC /Al blisterlerde 30 tablet.
10 / 116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler veya atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ALİ RAİF İLAÇ SAN. A.Ş.
Kağıthane/İstanbul
8. RUHSAT NUMARASI
219/3
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi:12.05.2009
Ruhsat yenileme tarihi: 18.07.2014
10. KÜB’ÜN YENİLENME TARİHİ
11 / 11