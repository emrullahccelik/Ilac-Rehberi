1  
  KULLANMA TALİMATI  
  
ABHAYRAB® 2,5 IU/0 ,5 mL IM/ID enjeksiyonluk çözelti hazırlamak için liyofilize toz ve 
çözücü  
Vero hücreler üzerinde hazırlanan İnaktive Saflaştırılmış Kuduz Aşısı   
Kas içine veya deri içine uygulanır.  
Steril, apirojen    
• Etkin maddeler:   
Kuduz virüsünden (L. Pasteur 2061/Vero hücrelerde üretilmiş Vero Suşu) türetilmiş saflaştırılmış 
liyofilize Kuduz antijeni. Potensi ≥ 2,5 I.U / flakon  
  
ABHAYRAB ® inaktive edilmiş Kuduz Virüsü (L. Pasteur 2061  /Vero hücrelerde üretilmiş Vero 
Suşu- Vero hücrelerinin kaynağı, yeşil maymun böbrek hücre kültürleri ) içeren, dondurularak 
kurutulmuş, saflaştırılmış inaktive edilmiş Kuduz aşısıdır.  Koruyucu olarak tiyomersal içerir. 
Kuduz, neredeyse, insan dahil tüm sıcakkanlı hayvanlarda öldürücü ensefalomiyelite neden olan 
akut viral bir hastalıktır. Virüs vahşi ve evcil hayvanlarda bulunabilir ve diğer hayvanlara ve 
insanlara tükürükleri aracılığı ile bulaşır (örn: Isırıklar, çizikler, kesilmiş deri ve mukoz 
membranların yalanması).  
  
• Yardımcı maddeler: İnsan serum albümini , maltoz, tiyomersal, fosfat tampon.   
      Çözücü: Kutu içinde ayrıca sağlanan sodyum klorür çözeltisi.  
  
 Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
  
 Bu Kullanma Talimatında:   
1. ABHAYRAB® nedir ve ne için kullanılır?  
2. ABHAYRAB®’ı kullanmadan önce dikkat edilmesi gerekenler  
3. ABHAYRAB® nasıl kullanılır?  
4. Olası yan etkiler nelerdir?  
5. ABHAYRAB®’ın saklanması  
  
Başlıkları yer almaktadır.  
 
 
  
 
 
 2  
  1. ABHAYRAB® nedir ve ne için kullanılır?  
  
• ABHAYRAB®, inaktive edilmiş (cansız) kuduz antijeni içeren ve insanlarda kuduz virüsüne 
karşı spesifik ve aktif bağışıklık oluşturan bir aşıdır.  
• ABHAYRAB®, kas içine ( intramüsküler , IM) veya deri içine ( intradermal , ID) uygulanır.  
• ABHAYRAB®, kuduz aşısı olarak adlandırılan bir ilaç grubuna dahildir.   
• ABHAYRAB, karton kutu içerisinde; Tip I cam flakon içinde bir adet dondurulup- kurutulmuş 
toz (0,5 mL), sulandırma için bir adet çözücü içeren cam ampul (0,5 mL) ve iğnesi, bir adet 
steril 2 mL tek kullanım plastik enjektör ve bir adet dezenfeksiyon mendili bulunan 
ambalajlarda sunulmaktadır.   
• ABHAYRAB®, sodyum klorür ile cam flakon içerisindeki toz çözündürülerek kullanıma hazır 
hale getirilir.  
• ABHAYRAB®, aşağıdaki durumlarda kullanılmaktadır;   
a) Maruziyetten Önce Aşılama (kuduz virüsüne maruz kalmadan önce):   
- Veterinerler, belediye işçileri, tıbbi personel ve acil tıbbi durumlarda çalışan sağlık 
çalışanları , veteriner lik bölümü öğrencileri, orman ve hayvanat bahçesi personeli, 
avcılar, hayvan terbiyecileri, şüphelenilen kuduz materyalleri ile çalışan laboratuvar  
çalışanları , karantina görevlileri  ve hayvan sahipleri  
- Kuduz un bölgesel olarak yaygın olduğu (endemik ) yerlerde yaşayan veya bu yerleri 
ziyaret eden kişiler  
  
b) Maruziyet Sonrası Aşılama (kuduz virüsüne bilinen/şüphelenilen maruziyet sonrasında):   
- Kuduz olan veya kuduz olduğundan şüphe edilen bir hayvan ile kuduz riskli temas olan 
kişiler  
- Kuduz olduğu doğrulanan veya şüphe edilen hayvan ile kuduz riskli temas sonrasında uygulanması gereken davranış biçiminde, Dünya Sağlık Örgütünün önerileri dikkate 
alınmaktadır.  
  
2. ABHAYRAB®’ı kullanmadan önce dikkat edilmesi gerekenler    
• ABHAYRAB®, intravenöz yoldan (damar içine) kesinlikle kullanılmamalıdır.  
• Kuduz immünoglobülinin (vücudunuzun kuduz virüsü ile savaşmasında yardımcı 
proteinler) ve aşının aynı anda uygulanması nın gerektiği durumlarda,uygulama farklı 
şırınga  ve iğne u çları ile, birbirinden uzak bölgeler e yapılmalıdır.    
  
ABHAYRAB®’ı aşağıdaki durumlarda KULLANMAYINIZ  
• Temas  öncesi korunma (profilaksi) durumunda kuduz aşısı; ciddi ateşle seyreden (febril) 
hastalık, akut (ani başlangıçlı) veya kronik (uzun süreli devam eden)  ilerleyen hastalık ve 
aşının bileşenlerinden herhangi birine bilinen aşırı duyarlılık (hipersensitivite) durumunda 
kontrendikedir.  
• Kuduz ölümcül bir hastalık olduğu için maruziyet sonrası aşılama durumunda 
kontrendikasyon söz konusu olamaz.  
 
   ABHAYRAB®’ı aşağıdaki durumlarda DİKKATLİ KULLANINIZ  
Eğer siz veya çocuğunuz aşağıdaki durumlardan herhangi birine sahipseniz, doktorunuzu 
bilgilendiriniz:  
• Kategori III ısırık durumunda ilk gün, kuduz immünoglobulini (vücutta bulunan bağışıklık proteinleri) önerilmektedir.   3  
  • Kuduz immünoglobulin ürününün kullanımı için lütfen ilgili üretici tarafından sağlanan 
kullanma talimatına bakınız.   
• Kategori III ısırığın ciddi veya gecikmiş vakalarında “0.” gün kas içine ( intramüsküler ) 
kullanınız.  
• Isırma sonrası tedaviye başlamanın gecikmesi, eksik ve düzensiz tedavi, aşılamanın ve kuduza karşı korumanın başarısızlığına neden olabilir.  
• Aşı asla emilimin belli olmadığı kalçaya (gluteal bölgeye) ve karın çevresine yapılmamalıdır.   
• Aşının enjekte edilmesinden önce alkol ve diğer dezenfektan ajanların, deriden 
buharlaşmasına izin verilmelidir.   
• Herhangi bir enjeksiyonluk aşı ile olduğu gibi, ABHAYRAB
® ile aşırı duyarlılık 
(hipersensitivite) veya ciddi alerjik reaksiyonlar (anafilaksi) ortaya çıkabilir ve bu nedenle 
ideal olarak enjeksiyonluk Adrenalin (1:1000) ve diğer antihistaminikler aşılama sırasında 
hazır bulundurulmalıdır.  
• Eğer eşzamanlı olarak sıtmaya karşı koruyucu tedaviler ( anti-malaryal kemo profilaksi)  (örn. 
Klorokin ile) verilecekse, aşı sadece intramusküler (kas içi) yoldan uygulanmalıdır.  
• Bağışıklık sistemini baskılayıcı tedaviler (k ortikosteroid içeren ilaçlar gibi), vücudunuzun 
kuduz virüsü ile savaşmasında yardımcı antikor adı verilen koruyucu proteinlerin antikor  
üretmesini engelleyebileceği  için aşılama süresince bu ilaçlar kullanılmamalıdır.   
  
Bu tür durumlarda doktorunuz size veya çocuğunuza aşı uygulayıp uygulayamayacağına karar 
verecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.   
  
ABHAYRAB
®’ın yiyecek ve içecek ile kullanılması  
Kas içine (intramusküler) veya deri içine (intradermal) enjeksiyon yolu ile uygulandığı için yiyecek 
ve içecek ile etkileşimi beklenmemektedir.  
  
Hamilelik  
İlacı kullanmadan önce doktorunuza veya eczacınıza danı şınız.  
 
ABHAYRAB®’ın gebelik kategorisi B’dir.  
 
Yüksek riskli temastaki kişilerin aşılanmasında, aşılamaya devam etmeden önce yarar ve risk 
değerlendirilmelidir.  
 
Şüpheli temastan sonra, hastalığın şiddeti ve ölümcül etkileri değerlendirildiğinde, gebelik bir 
kontrendikasyon değildir . 
 Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
  
Emzirme  
İlacı kullanmadan önce doktorunuza veya eczacınıza danışınız.  
 4  
  Yüksek riskli temastaki kişilerin aşılanmasında, aşılamaya devam etmeden önce yarar ve risk 
değerlendirilmelidir.  
 
Şüpheli temastan sonra, hastalığın şiddeti ve ölümcül etkileri değerlendirildiğinde, emzirme bir 
kontrendikasyon değildir.  
  
Araç ve makine kullanımı  
Aşı olan hastalarda yan etki olarak sıklıkla   baş dönmesi raporlanmıştır. Bu durum, araç sürme ve 
makine kullanma yeteneklerini geçici olarak etkileyebilir.  
  
ABHAYRAB®’ın içeriğinde bulunan bazı yardımcı maddeler hakkında önemli bilgiler 
ABHAYRAB®, sodyum (sodyum klorür halinde) ve tiyomersal içerir.  
 
ABHAYRAB® 0,5 mL’lik dozunda 23 mg’dan daha az sodyum ihtiva eder; yani esasında “sodyum 
içermez”. Sodyuma bağlı herhangi bir etki beklenmez. Dozu nedeniyle herhangi bir uyarı 
gerekmemektedir.  
 
ABHAYRAB® koruyucu olarak tiyomersal ihtiva etmektedir ve sizin ya da çocuğunuzun alerjik 
reaksiyon göstermesi ihtimali vardır. “Sizin/ ya da çocuğunuzun” bilinen alerjik durumları varsa 
doktorunuza söyleyiniz.  
  
Diğer ilaçlarla birlikte kullanımı  
Bağışıklık sistemini baskılayıcı tedaviler (kortikosteroid içeren ilaçlar gibi), vücudunuzun kuduz 
virüsü ile savaşmasında yardımcı antikor adı verilen koruyucu proteinlerin antikor üretmesini 
engelleyebileceği için aşılama süresince bu ilaçlar kullanılmamalıdır.   
  
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise veya son zamanlarda bu aşı dışında herhangi bir aşılama yapıldıysa lütfen 
doktorunuza veya eczacınıza bunlar hakkında bilgi veriniz.  
   
3. ABHAYRAB® nasıl kullanılır?  
Uygun kullanım ve doz/uygulama sıklığı için talimatlar:   
ABHAYRAB® her yaştan bireyin aşılanmasında kullanılabilir. Doktorunuz hastalığınıza 
bağlıolarak ilacınızın dozunu belirleyecek ve size uygulayacaktır.  
 
Kas içi (intramüsküler) doz hacmi 0,5 mL; deri içi (intradermal) doz hacmi 0,1 mL’dir.  
 
Uygulama yolu ve metodu:  
Çözücü ile sulandırma:  
• Kullanım öncesinde, dondurularak kurutulmuş aşı, 0,5 mL çözücü ile sulandırılır.  
• Çözücü ile sulandırılarak hazırlanan aşının hemen kullanılması önerilir. Ancak 
öngörülemeyen gecikme durumunda, buzdolabında +2°C - +8°C arasında saklanmalıdır ve 
6 saat içerisinde kullanılmalıdır. Çözücü ile sulandırıldıktan sonra kullanılmayan aşı 6 saat  
sonra kesinlikle atılmalıdır.  
 
 
 5  
  Dozaj ve Uygulama:  
• İntramusküler için: 0,5 mL çözücü ile sulandırılarak hazırlanan aşı, yetişkinlerde deltoid 
bölgeye ve çocuklarda uyluğun ön dış yan bölgesine derin intramusküler yol ile uygulanır.  
• İntradermal için: Çözücü ile sulandırılarak hazırlanan 0,1 mL aşı genellikle sol üst kol iki farklı lenfatik drenaj bölgesine uygulanır. İntradermal olarak uygulanan aşı deride görünür 
ve elle hissedilebilir “kabarcık” oluşturmalıdır. Her bir hasta ve her bir doz için aşıyı 
ayarlamada aseptik teknik ve steril iğne ve şırınga kullanılmalıdır. Kalan aşı, buzdolabında +2°C - + 8°C arasında saklandığı ve 6 saat içerisinde kullanıldığı  sürece, başka bir hasta 
için kullanılabilir.  
  
ABHAYRAB
®, intravenöz yoldan (damar içine) kesinlikle kullanılmamalıdır.  
  
Değişik yaş grupları:  
• Çocuklarda kullanımı:   
Bu grup hastalarda ABHAYRAB® ile yapılmış vaka kontrollü çalışma yoktur.  
 
• Yaşlılarda kullanımı:  
Bu grup hastalarda ABHAYRAB ® ile yapılmış vaka kontrollü çalışma yoktur.  
 
• Özel kullanım durumları:  
Özel kullanımı yoktur.  
 
Eğer ABHAYRAB’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
  
Kullanmanız gerekenden daha fazla ABHAYRAB kullandıysanız:  
 
ABHAYRAB® ile ilgili doz aşımı belirtilmemiştir.  
ABHAYRAB®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
ABHAYRAB®’ı kullanmayı unutursanız:  
Unutulan dozları doktorunuza başvurunuz.  
Kuduza karşı tedavi görürken doktorunuzun önerilerine sıkı sıkıya uyunuz ve tedavinizi kesinlikle 
aksatmayınız. Aksi halde kuduz hastalığına yakalanabilirsiniz.   
  
ABHAYRAB® ile tedavi sonlandırıldığındaki oluşabilecek etkiler:  
Kuduza karşı tedavi görürken doktorunuzun önerilerine sıkı sıkıya uyunuz ve tedavinizi kesinlikle 
aksatmayınız. Aksi halde kuduz hastalığına yakalanabilirsiniz.  
 
4. Olası yan etkiler nelerdir?  
Tüm ilaçlar gibi, ABHAYRAB®’ın içeriğinde bulunan maddelere duyarlı olan kişilerde yan etkiler 
görülebilir .  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın    :  10 hastanın en az birinde görülebilir.  
Yaygın     :  10 hastanın birinden az, fakat 100 hastanın birinden fazla görülebilir.  
Yaygın olmayan  :  100 hastanın birinden az, fakat 1000 hastanın birinden fazla görülebilir.  6  
  Seyrek     :  1.000 hastanın birinden az görülebilir.  
Çok seyrek    :  10.000 hastanın birinden az görülebilir.  
Bilinmiyor                  :  Eldeki verilerden hareketle tahmin edilemiyor.  
 
Aşağıdakilerden birini fark ederseniz, hemen doktorunuza bildiriniz veya size en yakın 
hastanenin acil bölümüne başvurunuz:  
- Alerjik Reaksiyonlar (hafif kaşıntıdan anafilaksiye kadar)  
- Lenf düğümlerinde şişlik ( Lenfodenopati )   
- Miyalji (kas ağrısı)  
- Artrit (eklem iltihabı)  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.   
  
Aşağıdakilerden birini fark ederseniz, doktorunuza söyleyiniz:  Çok yaygın:  Enjeksiyon bölgesinde hafif ağrı , sertlik, kızarıklık, kaşıntı, döküntü, şişlik   
  
Yaygın:  Kas ağrısı, baş ağrısı, yorgunluk, hafif ateş   
  
Çok seyrek:  Bulantısı, yüksek ateş , ciltte kızarıklıklar (eritema multiforme)   
  
Bunların hepsi hafif yan etkilerdir.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
  
Yan etkilerin raporlanması    
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında 
daha fazla bilgi edinilmesine katkı sağlamış olacaksınız.  
  
5. ABHAYRAB®’ın saklanması   
ABHAYRAB®’ı çocukların göremeyeceği, erişemeyeceği yerlerde ve ambalajında saklayınız.  
 
Aşıyı, 2°C -8°C arasında (buzdolabında) saklayınız.  
  
Dondurmayınız. Donmuş ürünleri çözüp kullanmayınız.   
Çözücü ile sulandırılan flakon, 2
°C - 8°C arasında (buzdolabında) saklanır ve 6 saat içinde 
kullanılmalıdır.   
 
Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra ABHAYRAB
®’ı kullanmayınız. Son kullanma tarihi  o 
ayın son gününü belirtir.  
 7  
  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
  
Ruhsat Sahibi:     
Yeni Şark Mümessil Ecza Deposu A.Ş.   
Sarıyer/ İSTANBUL  
  
Üretim Yeri:  
Human Biologicals Institute   (A division of Indian Immunologicals Limited)   
Pudumund Post/Udhagamandalam/Hindistan  
  
Çözücü Üretim Yeri:  
Sovereign Pharma Pvt. Ltd.  
Village Kadaiya/Daman/ Hindistan   
   
  
Bu kullanma talimatı …/…/… tarihinde onaylanmıştır.  
  
--------------------------------------------------------------------------------------------------------------   
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.   
   
Pozoloji/uygulama sıklığı ve süresi:   
KUDUZ RİSKLİ TEMAS ÖNCESİ PROFİLAKSİ  
Temas öncesi profilaksi, kuduz ile karşılaşma riski mesleki veya diğer nedenlerle artmış olan 
kişilere önerilir. Zorunluluk durumunda kuduz aşıları diğer aşılar (canlı veya inaktif) ile eş zamanlı 
olarak, ancak farklı bir anatomik bölgeden olmak koşulu ile  uygulanabilir.  
 Aynı anatomik bölgeye birden fazla aşı uygulanacaksa, uygulama yerleri arasında en az 2 cm 
uzaklık bulunmalıdır.  
 Aşı yan etkisinin hangi aşıdan kaynaklandığını belirleme güçlüğü nedeni ile zorunlu olmadıkça 
diğer aşıların eş zamanlı yapılması önerilmez.  
 İntramusküler uygulama yolu:  
0,5 mL çözücü ile sulandırılan aşı;   
- 0. ve 7. günlerde birer doz olmak üzere toplam iki doz aşı uygulanmalıdır.  
Bağışıklık sistemi baskılanmış ya da bağışıklık sistemi yetmezliği olan kişilerde 21. veya 28. günde 
bir doz daha uygulanarak toplam üç doz aşı uygulanır.  
  
İntradermal uygulama yolu:   
0,1 mL çözücü ile sulandırılan aşı;  
- 0. ve 7. günlerde birer doz olmak üzere toplam iki doz aşı uygulanmalıdır.   
0. gün, aşının ilk dozunun alındığı gündür.  
  8  
  Takviye/rapel/hatırlatıcı dozlar  
Kuduz araştırma laboratuvarı ile kuduz virüsü veya aşısı üretiminde çalışanlar gibi mesleği 
nedeniyle sürekli veya sık sık maruz kalma riski taşıyan kişilerin, risk devam ettiği sürece belirli 
aralarla (6 -12 ay) serolojik olarak kuduz antikor düzeyleri ölç ülür. Kuduz virüsü nötralizan antikor 
düzeyi 0,5 IU/mL’nin altına düştüğünde, (intramüsküler uygulama yolu için 0,5 mL / intradermal uygulama yolu için 0,1 mL olacak şekilde) bir doz rapel aşı uygulanmalıdır.  
  
Risk grubunda antikor ölçümünün yapılamadığı durumlarda 2 yılda bir, tek doz rapel aşı yapılabilir. 
Bağışıklığı baskılanmış kişilerde antikor cevabı öngörülemeyeceği için kesin süre verilemez, bu nedenle mutlaka antikor bakılmalıdır.  
  
Temas öncesi profilaksi uygulanacak kişiler  
- Kuduz açısından yüksek riskli işlerde çalışanlar (Kuduz araştırma laboratuvarında çalışanlar, kuduz aşısı üretiminde çalışanlar vb.),  
- Kuduz açısından riskli işlerde çalışanlar (Veteriner hekimler, hayvan bakıcıları, hayvan barınaklarında çalışan personel, mağara keşfi konusunda çalışanlar ve yarasa kolonileri üzerinde 
çalışanlar vb.) ve kuduz riski olan hayvanlarla sık temas edenler,  
- Yaban hayat ile temas riski yüksek olan doğa sporları yapanlar,  
- Köpek kuduzunun yüksek olduğu ve kuduz riskli temas halinde uygun tıbbi yaklaşımın verilemeyeceği bölgelere seyahat edenler için temas öncesi profilaks i uygulanmalıdır.  
  
KUDUZ RİSKLİ TEMAS SONRASI PROFİLAKSİ  
Açık yara, kesi, muköz membranların tük ürük, salya ve diğer nöral doku, hayvanlarda kullanılan 
canlı oral aşı yemleri gibi potansiyel enfekte olabilecek materyalle teması ve tırmalama da ısırık dışı 
kuduz riskli temas olarak kabul edilir.    
Temas sonrası aşılamaya olabildiğince erken başlanmalıdır.  
  
Kuduzda inkübasyon süresi çok değişken olduğundan, riskli temas sonrasında aradan geçen süreye 
bakmaksızın temas kategorize edilerek uygun profilaksiye başlanmalıdır.  
  
Son 6 ay içinde tam doz kuduz temas sonrası profilaksi uygulanmış kişilerde profilaksi gerekmez . 
Yüz bölgesinden yaralanma ve bağışıklığı baskılanmış kişilerde süreye bakılmaksızın proflaksi 
uygulanır.  
  
Daha önce aşılanmamış tüm yaş grubu bireyler için:   
İntramusküler uygulama yolu:   
0,5 mL çözücü ile sulandırılan aşı;    - 0., 3., 7. günlerde birer doz, 14 ile 28. günler arasında bir doz daha olmak üzere toplam dört doz  
 ya da  
  
- 0. gün iki doz ve 7. ve 21. günlerde birer doz olmak üzere toplam dört doz uygulanmalıdır.  
0. günde yapılan iki doz aşının her bir dozu farklı ekstremiteye uygulanmalıdır.  
  
  9  
  İntradermal uygulama yolu:  
0,1 mL çözücü ile sulandırılan aşı;  
- 0., 3. ve 7. günlerde ikişer doz uygulanmalıdır.  
• İntradermal olarak uygulanan aşı deride görünür ve elle tutulabilir kabarcık oluşturur.  
• İntradermal enjeksiyonlar bu tekniğin eğitimini almış personel tarafından yapılmalıdır.  
• Kuduz immünoglobulini, tercihen tüm kategori III ısırık vakalarında temas sonrası 
profilaksi başlatıldıktan sonra mümkün olan en kısa sürede uygulanmalıdır ancak ilk aşılama dozundan sonraki 7 günü geçmemelidir.  
• Bağışıklık sistemi baskılanmış bireyler için, II. Kategori ısırıklarda dahi, tam maruziyet 
sonrası aşılama serisine ilaveten kuduz immünoglobulininin uygulanmasını gerektirir. 
İmmün oglobülin ilk doz aşı uygulamasından sonra en geç 7 gün içinde yapılmalıdır.  
• Daha önce tamamen aşılanmış bireylerde, bağışıklama kanıtı ile kuduz immünoglobulini 
uygulaması gerekli değildir.  
• II., III. ve IV . kategoride değerlendirilen bağışıklık sistemi baskılanmış ya da bağışıklık sistemi yetmezliği olan kişilerde; 21. veya 28. günde bir doz daha uygulanarak toplam dört doz aşı uygulanır. İmmünosupresyon durumuna göre ek doz aşı ihtiyacı için vaka bazlı 
değerlendirilmelidir. Ayrıca bu hastalar tetanoz profilaksisi için de değerlendirilmelidir.  
 
Daha önce aşılanan tüm yaş grubu bireyler için:  
İntramusküler uygulama yolu:   
0,5 mL çözücü ile sulandırılan aşı;  - 0. ve 3. günlerde birer doz olmak üzere toplam iki doz aşı uygulanmalıdır.  
 
İntradermal uygulama yolu:   
0,1 mL çözücü ile sulandırılmış aşı;  
- 0. ve 3. günlerde birer doz olmak üzere toplam iki doz ya da  
- 0. günde toplam dört doz aşı uygulanmalıdır.  
 
Temas sonrası yaklaşım  
İlk olarak yara yerinin bol miktarda suyla ve sabunla iyice yıkanmasının ardından %70’lik alkol 
veya iyotlu antiseptiklerden biri ile dezenfekte edilmesi önerilir.  
 
Yaraya mümkün olduğu kadar dikiş ve benzeri girişim yapılmaması tercih edilir ancak kuduz 
profilaksisi gerekiyorsa, virüsün sinir içine inokülasyon riskini en aza indirmek için yara çevresine ve içine kuduz immünoglobulini yapıldıktan 2 saat sonra dikiş atılabilir.  
 
Antibiyotikler reçete edilebilir; tetanoz aşılama durumu kontrol edilmelidir ve eğer gerekirse 
tetanoz prosedürleri uygulanır. 
  
Uygulama şekli:  
 Çözücü ile sulandırma:  
• Kullanım öncesinde, dondurularak kurutulmuş aşı, 0,5 mL çözücü ile sulandırılır.  
• Çözücü ile sulandırılarak hazırlanan aşının hemen kullanılması önerilir. Ancak öngörülemeyen 
gecikme durumunda , buzdolabında +2°C - +8°C arasında saklanmalıdır ve 6 saat içerisinde 
kullanılmalıdır. Çözücü ile sulandırıldıktan sonra kullanılmayan aşı 6 saat sonra kesinlikle 
atılmalıdır.  
  10  
  Dozaj ve Uygulama:  
• İntramusküler için: 0,5 mL çözücü ile sulandırılarak hazırlanan aşı, yetişkinlerde deltoid 
bölgeye ve çocuklarda uyluğun ön dış yan bölgesine derin intramusküler yol ile uygulanır.  
•  İntradermal için: Çözücü ile sulandırılarak hazırlanan 0,1 mL aşı genellikle sol üst kol iki farklı 
lenfatik drenaj bölgesine uygulanır. İntradermal olarak uygulanan aşı deride görünür ve elle 
hissedilebilir “kabarcık” oluşturmalıdır. Her bir hasta ve her  bir doz için aşıyı ayarlamada 
aseptik teknik ve steril iğne ve şırınga kullanılmalıdır. Kalan aşı, buzdolabında +2°C - + 8°C 
arasında saklandığı ve 6 saat içerisinde kullanıldığı sürece, başka bir hasta için kullanılabilir.  
 Tablo 1.  Kuduz Riskli Temas sonrası tedavi kılavuzu   
   
  
Kategori  Şüpheli veya kesin kuduz olan evcil 
veya vahşia hayvan ile temas tipi, 
veya test için hayvanın mevcut 
olmaması    
Önerilen Maruziyet Sonrası Profilaksi  
I  Hayvanlara dokunmak veya 
beslemek, sağlam derinin yalanması  Güvenilir vaka hikayesi mevcut ise tedaviye 
gerek yok.  
II   Açık derinin hafifçe ısırılması, 
kanamasız küçük sıyrıklar, 
tırmalamalar  • Yara bakımı,  
• Antibiyotik profilaksisi,  
• Tetanoz profilaksisi değerlendirilir. 
Derhal aşı uygulanmalıdır. Hayvanın, 10 
günlük bir gözlem süresi boyunca sağlıklı 
kalması halindeb, veya uygun tanı tekniklerini 
kullanan, güvenilir bir laboratuvar tarafından hayvanın kuduz için negatif olduğunun 
kanıtlanması halinde, tedaviyi durdurunuz. 
Hayvanın hastalık belirtisi göstermesi dahil, 
herhangi bir nedenle ölümü, kaçması ya da 
ortadan kaybolması durumunda temas sonrası 
aşı profilaksisi uygulanır: (bakınız KÜB  
Bölüm 4.2)  
* İmmünoglobulin uygulamasına gerek yoktur. 
Yarasa maruziyeti söz konusuysa, kategori III 
olarak ele alınız.  
III  Deriyi zedeleyen tek veya çok sayıda 
transdermalc ısırık veya sıyrık ve 
tırmalamalar, sağlam olmayan 
derinin yalanması mukoz membranın hayvanın salyası ile kontaminasyonu 
(örn. yaralı derinin yalanması)  
Lezyonun kafa, boyun, parmak uçları 
gibi sinir uçlarının yoğun olduğu 
bölgelerde olması Yarasalarla 
doğrudan temas nedeniyle maruz kalma (şiddetli maruz kalma)   Derhal kuduz immünoglobulini ve aşı 
uygulanmalıdır. Hayvanın, 10 günlük bir 
gözlem süresi boyunca sağlıklı kalması halinde 
veya uygun tanı tekniklerini kullanan, 
güvenilir bir laboratuvar tarafından hayvanın kuduz için negatif olduğunun kanıtlanması halinde, tedaviyi durdurunuz.  
Hayvanın hastalık belirtisi göstermesi dahil, 
herhangi bir nedenle ölümü, kaçması ya da 
ortadan kaybolması durumunda: İlk doz aşıdan 
sonra en geç 7 gün içinde immünoglobulin 
yapılır.  11  
  IV  Kuduza yakalanma ihtimali olan 
yabani hayvan türleri ile riskli temas  • Yara bakımı,  
• Antibiyotik profilaksisi,  
• Tetanoz profilaksisi değerlendirilir. 
Aşılamaya hemen başlanır: (bakınız KÜB 
Bölüm 4.2).  
İlk doz aşı ile birlikte hemen immünoglobulin 
uygulanır.  
  
  
a Düşük risk taşıyan bir alanda bulunan veya bu tür bir alandan gelen, görünüşte sağlıklı bir köpeğin 
veya kedinin gözlem altına alınması halinde, durum, tedavinin başlatılmasının geciktirilmesini 
haklı gösterebilir.  
b Gözlem periyodu sadece köpekler ve kedilere uygulanabilir. Tehdit altındaki veya nesli tükenmekte 
olan bir hayvan durumunda, kuduz olduğundan şüphelenilen diğer evcil ve vahşi hayvanlar insani 
bir şekilde öldürülmelidir ve dokuları, uygun laboratuvar tekni kleri kullanılarak, kuduz antijeninin 
varlığı açısından incelenmelidir.  
c Özellikle baş, boyun, yüz, eller ve cinsel organlardaki ısırıklar, bu bölgelerin zengin innervasyonu nedeniyle kategori III maruziyetlerdir.  
 
Referanslar:    
1. Kuduz Profilaksisi için Ulusal Kılavuz İlkeler, 2019; Ulusal Kuduz Kontrol Programı, Ulusal 
Hastalık Kontrol Merkezi, Hindistan  
2. DSÖ Teknik Rapor Serisi 1012, DSÖ kuduz hakkında eksper konsültasyonu, Nisan 2018   
3. DSÖ Teknik Rapor Serisi 982, DSÖ kuduz hakkında eksper konsültasyonu, Nisan 2018   
4. Bilgi Sayfası, Gözlemlenen Aşı Reaksiyon Oranı, Kuduz Aşısı, Haziran 2012, DSÖ.  
  
  