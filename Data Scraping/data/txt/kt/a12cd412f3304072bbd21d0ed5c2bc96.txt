1  KULLANMA  TALİMATI  
 
MODİVİGİL  200 mg Tablet  
Ağızdan alınır.  
• Etkin madde: Her tablet; 200 mg modafınil  içerir.  
• Yardımcı  maddeler:  Laktoz monohidrat (sığır sütünden), prejelatanize nişasta, 
kroskarmelloz sodyum, povidon, talk, silikon dioksit, magnezyum stearat.  
 
 
 
Bu kullanma talimatında:  
1. MODİVİGİL nedir ve ne için  kullanılır?  
2. MODİVİGİL'i kullanmadan önce dikkat edilmesi  gerekenler  
3. MODİVİGİL  nasıl  kullanılır?  
4. Olası yan etkiler  nelerdir?  
5. MODİVİGİL 'in saklanması  
 
Başlıkları yer almaktadır.  
1. MODİVİGİL  nedir  ve ne için kullanılır?  
• MODİVİGİL ağız yoluyla uygulanan tablet formunda bir ilaçtır ve içermiş olduğu modafinil 
uyanıklık sağlayıcı bir ajan olarak tanımlanır.  
• MODİVİGİL, alüminyum/ alüminyum blister ve ticari ambalajı içinde mevcuttur. Her kutu; beyaz renkli, oblong, bikonveks, çift tarafı çentikli tabletlerden 30 adet içerir.  
• MODİVİGİL, uyku hastalığına (narkolepsi) bağlı aşırı uyku eğilimi olan hastaların tedavisinde kullanılır. Narkolepsi gündüz aşırı uykululuğa yol açan bir durumdur ve narkolepside uygun 
olmayan zamanlarda aniden uyuyakalma eğilimi vardır (uyku atakları). MODİVİGİL 
narkolepsinizi iyileştirebilir ve ileride yaşayabileceğiniz uyku ataklarının olasılığını azaltabilir. Ancak, mevcut durumunuzun iyileşmesini sağlayacak ve doktorunuzun size önereceği başka 
yollar da olabilir.  Bu ilacı kullanmaya ba şlamadan önce, bu KULLANMA TALİ MATINI dikkatlice 
okuy unuz,  çünkü sizin için önemli bilgiler içermektedir.  
• Bu kullanma talimatını  saklayı nız.  Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız. 
• Bu ilaç kişisel olarak sizin için reçete edil miştir, başkalarına vermeyiniz . 
• Bu ilacın kul lanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz . 
• Bu talimatta yazılanlara aynen uyunuz . İlaç hakkında size önerilen dozun dışında 
yüksek veya düşük doz kullanmayını z. 2    
Bu ürün inek sütünden elde edilen laktoz monohidrat içerir. Doktorunuza danışmadan ilacınızı kullanmayı bırakmayınız.   
2. MODİVİGİL 'i kullanmadan önce  dikkat  edilmesi  gerekenler 
MODİVİGİL 'i aşağıdaki durumlarda KULLANMAYINIZ.  
Eğer;  
• Modafinil veya MODİVİGİL ’in içerdiği diğer yardımcı maddelere karşı  aşırı duyarlı 
(alerjik)  iseniz (yardımcı maddeler listesine bakınız) , 
• Düzensiz kalp atışlarınız varsa  
• Kontrol edilemeyen, orta veya ciddi derecede yüksek kan basıncınız varsa 
(hipertansiyon).  
 
MODİVİGİL 'i aşağıdaki durumlarda DİKKATLİ KULLANINIZ.  
 Eğer;  
• Herhangi bir kalp probleminiz varsa veya kan basıncınız yüksekse, MODİVİGİL  
kullandığınızda doktorunuz bu değerleri düzenli olarak kontrol etmeye ihtiyaç duyacaktır.  
• Depresyon, karamsar duygusal durum, endişe/kaygı durumu (anksiyete), gerçekle 
irtibatın kesilmesi (psikoz), aşırı uyarılma (eksitasyon) ve ruhsal durumdaki zıt yönlü 
değişiklikler (bipol ar bozukluk) mevcutsa, MODİVİGİL bu durumların daha kötü hale 
gelmesine neden olabilir.  
• Böbrek ya d a karaciğer yetmezliğiniz  varsa  (çünkü düşük doz almaya ihtiyaç 
duyacaksınız) Geçmişinizde alkol veya ilaç problemleri varsa dikkatli kullanınız.  
 
Aşağıdaki durumlarda doktorunuz veya eczacınız ile konuşunuz:  
• Eğer ruhsal çöküntü (depresyon) gelişirse (da vranışlarınızda depresyon belirtileri veya 
diğer  değişikliklerin olup olmadığı konusunda size yardımcı olması için ailenizden birine 
veya yakın  bir arkadaşınıza danışarak durumunuzu değerlendirebilirsiniz). 
• Diğer insanlara karşı düşmanlık veya saldırganl ık hissederseniz  
• İntihar düşünceleri ya da davranışlarınızda bir değişiklik olduğunu fark ederseniz  
• Ciddi döküntü (ciltte ve göz çevresinde kan oturması, şişlik ve kızarıklıkla seyreden iltihap 
(Stevens -Johnson Sendromu dahil) toksik epidermal nekroliz  (deride içi sıvı dolu 
kabarcıklarla seyreden ciddi bir hastalık), kanda eozinofil (bir tür alerji hücresi) sayısında 
artış ve sistemik  semptomlarla seyreden ilaç döküntüsü gelişirse  
• Çoklu- organ aşırı duyarlılık tepkisinden şüpheleniliyorsa  3  • Kaygı, endişe başlarsa veya kötüleşirse  
• Psikotik veya manik (hayal görme, kuruntu, huzursuzluk ve mania) belirtiler başlarsa veya  
kötüleşirse  
• Bipolar hastalığınız (ruhsal durumdaki zıt yönlü değişiklikler) varsa  
• Kalp damarları ile ilgili; kalp atım düzensiz liği veya ortadan şiddetliye yüksek tansiyon  
geliştiyse ve sol kalp karıncığı büyümesi hikayeniz varsa, MSS uyarıcıları ile ilişkili 
iskemik  EKG değişiklikleri, göğüs ağrısı, kalp atım düzensizliğinin diğer belirgin klinik 
tablolarını geliştirmişseniz , 
• Uykusuzluk belirtileriniz varsa  
• Çocuk doğurma potansiyeli olan cinsel yönden aktif kadınlarda modafinil almadan önce bir  
kontraseptif program oluşturulmalıdır. Bu gibi durumlarda;  
o Bağımlılık yapan madde, ilaç veya alkol kullanımı hikayeniz varsa  
o Nadir  kalıtımsal galaktoz (kanda bir tür şeker) dayanıksızlığı, Lapp laktoz yetmezliğ   
ya da glukoz -galaktoz (kanda bir tür şeker) bağırsaklardan emilim bozukluğu 
probleminiz varsa hemen doktorunuza bildiriniz (bkz. Bölüm 4). 
• Uzun süreli MODİVİGİL  kullanımı, bağımlılık yaratma potansiyeline sahiptir. Uzun 
dönem  kullanmanız gerekirse, sizin için en iyi ilacın hala MODİVİGİL olup olmadığı 
konusunda  doktorunuz sizi düzenli olarak kontrol edecektir. 
• Çocuklardaki kontrollü çalışmalarda etkililik ve güvenliliği be lirlenmediğinden ve 
psikiyatrik  yan etkiler ile deriyle ilgili ciddi aşırı duyarlılık riskleri nedeniyle, çocuklarda 
modafinil  kullanımı önerilmez.  
 Bu uyarılar geçmişteki her hangi bir dönemde dahi olsa sizi n için geçerliyse lütfen doktorunuza  
danışınız.  
 
MODİVİGİL ’in yiyecek ve içecekle kullanılması  
MODİVİGİL ’in yiyecek  ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer, hamileyseniz (ya da olabileceğinizi düşünüyorsanız), hamile kalmayı planlıyorsanız ya da  
emziriyorsanız MODİVİGİL kullanmamalısınız.  
 Modafinilin hamilelik sırasında kullanılması halinde doğum kusurlarına neden olabileceğinden  
şüphelenilmektedir.  
 4  MODİVİGİL kullanırken (ve bıraktıktan sonraki iki ay süresince) hangi doğum kontrol  
yöntemlerinin sizin için doğru olacağı konusunda veya varsa diğer tüm endişelerinizle ilgili 
olarak doktorunuzla konuşunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Modafinil ve metabolitlerinin anne sütüyle atıldığı gösterilmiştir. MODİVİGİL emzirme  
sırasında kullanılmamalıdır.  
 
Araç ve makine kullanımı  
MODİVİGİL , 10 kişiden 1’inden fazlasında bulanık görme ve sersemlik gibi istenmeyen 
etkilere neden olabilir. MODİVİGİL kullanımı sırasında, kendinizi hala çok uykulu 
hissediyorsanız ve bu sizi etkiliyorsa araç ve makine kullanmayınız.  
 
MODİVİGİL ’in içeriğinde bulunan bazı yardımcı maddeler hakkında önemli bilgiler 
MODİVİGİL içeriğinde laktoz bulunur. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
Diğer ilaçlar i le birlikte  kullanımı 
MODİVİGİL  ve bazı başka ilaçlar birbirleri ile etkileşebilir ve doktorunuzun aldığınız dozu  
ayarlaması gerekebilir. Eğer MODİVİGİL ile birlikte aşağıdaki ilaçlardan herhangi birini  
kullanıyorsanız, bu özel bir önem gerektirmektedir:  
 
• Hormon içerikli hap, deri ve uterus içi aletler şeklinde uygulanan doğum kontrol yöntemleri  
kullanıyorsanız doktorunuza bilgi veriniz. MODİVİGİL kullanırken sizin için uygun olan  
doğum kontrol metodunu, doktorunuza danışarak uygulayınız ve MODİVİGİL ile tedavisi  
sırasında ve tedavinin sona ermesinden iki ay sonrasına kadar alternatif ya da eşlik eden diğer  
doğum kontrol yöntemlerini uygulamayı  sürdürünüz. Çünkü MODİVİGİL bu ilaçların 
etkisini azaltır.  
• Midedeki asit salgılanmasını inhibe eden ilaçlar (ör : omeprazol) kullanıyorsanız  5  • HIV enfeksiyonunun tedavisinde kullanılan antiviral ilaçları (indinavir veya ritonavir gibi  
proteaz inhibitörleri) kullanıyorsanız  
• Organ naklinde organ reddini önleyen, romatizmal hastalıklarda (artrit) ve deri 
hastalıklarında  (sedef hastalığı) kullanılan siklosporin isimli ilacı kullanıyorsanız  
• Sara hastalığında kullanılan ilaçları (ör: fenitoin, fenobarbital veya karbamazepin)  
kullanıyorsanız  
• Depresyon tedavisinde kullanılan ilaçları (ör: amitriptilin, sitalopram veya fluoksetin) veya  
endişe/kaygı durumu (anksiyete) tedavisinde kullanılan ilaçları (ör: diazepam) 
kullanıyorsanız  
• Kan sulandırıcı ilaçlar (ör: varfarin) kullanıyorsanız  
• Kalp problemlerinde veya yüksek kan basıncı tedavisinde  kullanılan; kalsiyum kanal 
blokerleri  veya beta -blokerler (ör: amlodipin, verapamil veya propranalol) alıyorsanız  
• Kandaki yağ (kolesterol) miktarını düşürücü ilaçlar (statinler) kullanıyorsanız (ör: 
atorvastatin  veya simvastatin), MODİVİGİL kullanmadan önce doktorunuzu bilgilendiriniz 
ve dikkatli  olunuz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
 
3. MODİVİGİL  nasıl  kullanılır?  
MODİVİGİL’i daima doktorunuzun size söylediği şekilde alınız. Eğer, emin değilseniz 
doktorunuza ve eczacınıza danışınız.  
• Uygun kullanım ve doz/uygulama sıklığı için talimatlar:  
Yetişkinler:  
Genel doz günde 2 tablettir. Tabletler sabah tek seferde veya gün içinde ikiye bölünmüş olarak  
alınabilir (1 tablet sabah ve 1 tablet öğlen).  
Doktorunuz bazı durumlarda günlük dozunuzu 4 tablete kadar artırmaya karar verebilir  
 
• Uygulama yolu ve metodu:  
MODİVİGİL  tableti bütün olarak, bir miktar suyla yutunuz.  
 
• Değişik yaş grupları  
Çocuklarda kullanımı:  
MODİVİGİL , güvenlik ve etkililik kaygıları nedeniyle 18 yaşından küçük çocuklarda 
kullanılmamalıdır.  
 6  Yaşlılarda  kullanımı  (65 yaşın üzeri) : 
Genel doz günde 1 tablettir.  
Eğer karaciğer  ve böbrek problemleriniz yok ise,  doktorunuz dozunuzu günde en fazla 4 tablete 
kadar artırabilir.  
 
• Özel kullanım durumları: 
Böbrek /Karaciğer  yetmezliği:  
Genel doz günde 1 tablettir. 
 
Doktorunuz düzenli olarak tedavinizi kontrol edecektir. 
 
Eğer MODİVİGİL 'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla MODİVİGİL  kullandıysanız  
 
MODİVİGİ L’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Eğer çok fazla tablet aldıysanız; uyarılmış, endişeli, huzursuz, zihniniz bulanmış, kafanız 
karışmış, uyumsuz veya mide bulantısı hissedebilirsiniz. Ayrıca uykusuzluk, ishal, 
halüsinasyonlar (gerçek olmayan şeyler görme), göğüs ağrısı, kalp atış hızınızda değişiklik veya 
kan basıncınızda artış da olabilir.  
 
Size en yakın hastanenin acil bölümüne başvurunuz ya da hemen bir doktor veya eczacı ile 
konuşunuz. Bu kullanma talimatını ve arta kalan diğer tabletleri yanınıza alınız.  
 
MODİVİGİL ’i kullanmayı unutursanız  
Eğer ilacınızı almayı unutursanız, bir sonraki dozu normal zamanında alınız. 
Unutulan dozları dengelemek için çift doz  almayınız.  
 
MODİVİGİL  ile tedavi sonlandırıldığında oluşabilecek etkiler:  
MODİVİGİL tablet tedavisinin kesilmesi ile uyku düzeniniz eski haline dönecektir.  
 
4. Olası yan etkiler  nelerdir?  
Tüm ilaçlar gibi, MODİVİGİL ’in içeriğinde bulunan maddelere duyarlı olan kişilerde yan etkiler 
olabilir.  
 7  Aşağıdakilerden biri olursa, MODİVİGİL ’i kullanmayı durdurunuz ve  DERHAL  
doktorunuza bildiriniz veya size en yakın hastanenin acil bölümüne başvurunuz:  
• Aniden nefes almada güçlük veya hırıltı oluşması ya da yüz, dudaklar veya boğazın şişmeye  
başlaması  
• Deride döküntü veya kaşınma (özellikle bu bütün vücudunuzda varsa). Şiddetli döküntüler  
deride sıvı dolu kabarcık oluşmasına veya derinin soyulmasına, ağzınızda, gözlerinizde,  
burnunuzda veya genital bölgenizde yaralar oluşmasına neden olabilir. Ayrıca yüksek ateş ve  
anormal kan test sonuçları görülebilir. 
• Ruh sağlığınız da ve iyilik halinizde herhangi bir değişiklik hissederseniz. Belirtileri şunlar  
olabilir: 
o Ruh halinde değişimler veya anormal düşünceler  
o Saldırganlık ve düşmanlık hissetme  
o Unutkanlık veya zihin karışıklığı  
o Aşırı mutluluk hali  
o Aşırı heyecan veya aşırı hareketlilik (hiperaktivite)  
o Endişe (anksiyete) veya asabiyet  
o Ruhsal çöküntü (depresyon), intiharla ilgili düşünceler veya davranışlar  
o Huzursuzluk veya psikoz (hayal görme veya olmayan şeyleri hissetme ile görülebilen 
gerçek  ile bağlantının yitirildiği bir tür ruhsal bozukluk), hissizleşmek veya dışlanmış 
hissetmek,  kişilik bozuklukları  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir. 
 
 Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın bir inden fazla görülebilir.  
Seyrek: 1.000 hastanın birinden az görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
 
    8  Çok yaygın:  
• Baş ağrısı  
 
Yaygın:  
• Sinirlilik, endişe/kaygı durumu (anksiyete), depresyon, anormal düşünce gelişimi, zihin  
karışıklığı (konfüzyon)  
• Sersemlik  
• Uyku hali, aşırı yorgunluk veya uykusuzluk • Normalden daha hızlı olabilen kalp atışlarınızı hissetmeniz  
• Damarlarda genişleme  
• Göğüs ağrısı  
• Al basması  
• Ağızda kuruluk  
• İştah azalması, bulantı, mide ağrısı, hazımsızlık, ishal veya kabızlık • Kuvvetsizlik  
• Eller veya ayakların hissizleşmesi veya uyuşması (karıncalanma)  
• Görmede bulanıklık  
• Karaciğerinizin nasıl çalıştığını gösteren anormal kan testi sonuçları (karaciğer enzimlerinde  
artış)  
• Uyaranlara karşı aşırı duyarlı olma durumu (iritabilite)  
 Yaygın olmayan:  
• Sırt ağrısı, boyun ağrısı, kas ağrısı, kas zayıflığı, bacak krampları, eklem ağrısı, kas seğirmesi  
veya titreme  
• Vertigo (denge bozukluğ undan kaynaklanan baş dönmesi)  
• Kasların sorunsuz bir şekilde hareket etmesinde güçlük veya diğer hareket problemleri, kasların 
aşırı gerginliği, koordinasyon bozukluğu  
• Burun kaşıntısı/akıntısı veya gözlerde sulanmayı içeren saman nezlesi belirtileri  
• Öksürükte artış, zor nefes alıp verme durumu (astım) veya nefes darlığı  
• Deride döküntü, sivilce veya deride kaşıntı  
• Terleme  
• Kan basıncında değişiklik (yüksek tansiyon veya düşük tansiyon), kalbin elektokardiyografik  
görüntülenmesinde (EKG) anormal bulgular, kalbin kasılmasında ilave atımlar, kalp atım  
düzensizliği veya alışılmadık bir şekilde kalp atımının yavaşlaması  9  • Yutmada güçlük, dilin şişmesi veya ağızda yara oluşumu, dil iltihabı  
• Gaz, mide içeriğinin ağıza doğru geri kaçması (reflü), iştah artması, kilo artışı, kilo azalması,  
susama veya tat duyusunda bozulma  
• Kusma  
• Migren (şiddetli baş ağrısı)  
• Konuşma bozukluğu  
• Kanda şeker miktarının artması, şeker hastalığı  
• Kanda yağ miktarının (kolestrolün) artması  
• El ve ayakların şişmesi  
• Uyku bozukluğu veya anormal rüyalar görme  
• Duygusal değişkenlik, saldırganlık, kişilik yitirme, kişilik bozukluğu, aşırı huzursuzluk, intihar  
düşüncesi  
• Cinsel istekte azalma  
• Burun kanaması, yutak (farinks) iltihabı, boğaz ağrısı veya yüz kemiklerinin iç indeki hava  
boşluklarının iltihabı (sinüzit)  
• Anormal görme, gözde kuruluk 
• Anormal idrar, sık idrara çıkma  
• Adet kanamalarında (menstrüel) bozulma  
• Beyaz kan hücrelerinin (akyuvar) sayısındaki değişikliği gösteren anormal kan testi sonuçları  
• Aşırı hareketlilik ile görülen huzursuzluk  
• İstemli hareketlerde bozukluk, unutkanlık, merkezi sinir sistemi uyarılması, duyu azalması,  
hareket bozukluğu  
 
Seyrek:  
• Hayal görme (halüsinasyon), taşkınlık nöbeti, bir tür ruhsal bozukluk (psikoz)  
 Bilinmiyor:  
• Alerji sonucu yüz ve boğazda şişme, döküntü  
• Ateş, kaşıntı, lenf bezlerinde büyüme ve eş zamanlı diğer organ tutulumları ile kendini gösteren  
aşırı duyarlılık reaksiyonları 
• Kuruntu • Genelde kendiliğinden geçen, el, yüz ve ayakta dantele benzer kızarıkl ık oluşturan, aşırı  
duyarlılık durumu (Eritema Multiforme), ciltte ve göz çevresinde kan oturması, şişlik ve  
kızarıklıkla seyreden iltihap (Stevens - Johnson Sendromu), derinin tüm tabakalarında hücre  
ölümüyle kendini gösteren şiddetli deri hastalığı (Toksik Epidermal Nekroliz) ve ilaç döküntüsü 10  sendromunu (DRESS) içeren ciddi deri reaksiyonları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr 
sitesinde yer a lan "İlaç Yan Etki Bildirimi" ikonuna tıklayarak ya 
da 0 800 314 00 08 numaralı  yan etki bildirim  hattını arayarak  Türkiye  Farmakovijilans  
Merkezi  (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. MODİVİGİL’in  saklanması  
 
MODİVİGİL’i çocukların göremeyeceği, erişemeyeceği yerlerde ve ambalajında saklayınız. 
25°C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra MODİVİGİL’i kullanmayınız.  
Eğer üründe ve/veya ambalajında bozukluklar fark ederseniz MODİVİGİL’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   ADEKA İlaç Sanayi ve Ticaret A.Ş.  
   55020 – İlkadım / SAMSUN  
 
Üretim yeri:   Farma -Tek İlaç San. ve Tic. A.Ş. 
  Kızılcıkdere Köyü Mevkii Merkez / Kırklareli  
 
Bu kullanma talimatı 10.05.2023 tarihinde  onaylanmı tır.