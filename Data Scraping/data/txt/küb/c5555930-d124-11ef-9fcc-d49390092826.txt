KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİRON 50 mcg burun spreyi, süspansiyon
2. KALİTATİF VE KANTİTATİF BİLEŞİM
Etkin madde:
Siklesonid 50 mcg/püskürtme
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Burun spreyi
Beyaz - beyazımsı, homojen görünümlü kolloidal süspansiyon
4. KLİNİK ÖZELLİKLER
4.1. Terapötik endikasyonlar
SİRON burun spreyi;
Mevsimsel alerjik rinit:
Erişkinlerde mevsimsel alerjik rinit tedavisinde,
Perennial alerjik rinit:
Erişkinlerde perennial alerjik rinit tedavisinde endikedir.
4.2. Pozoloji ve uygulama şekli
Pozoloji /uygulama sıklığı ve süresi
Mevsimsel alerjik rinit:
Erişkinler:
SİRON’un önerilen dozu, her burun deliğine günde bir defa 2 püskürtme ile uygulanan 200
mcg/gün’dür. Maksimum toplam günlük doz her burun deliğine 2 püskürtmeyi aşmamalıdır
(200 mcg/gün).
Perennial alerjik rinit:
Erişkinler:
SİRON’un önerilen dozu, her burun deliğine günde bir defa 2 püskürtme ile uygulanan 200
mcg/gün’dür. Maksimum toplam günlük doz her burun deliğine 2 püskürtmeyi aşmamalıdır
(200 mcg/gün).
Pozolojide dikkate alınması gerekenler
Dekonjestanların aksine, kortikosteroidlerin terapötik etkileri derhal ortaya çıkmamaktadır.
SİRON’un etkisi düzenli kullanıma bağlı olduğundan, diğer nazal spreylerin aksine, hastaların
nazal inhalasyonu gerekli gördükleri takdirde değil düzenli aralıklarla kullanmaları istenmelidir.
1/11Bir doz unutulduğunda, vakti geldiğinde diğer doz alınmalıdır ve hastalar reçetelendirilen
günlük dozu aşmamalıdır.
Uygulama şekli:
İlk kullanım öncesinde, SİRON hafifçe çalkalanmalı ve sprey pompası 8 defa çalıştırılarak
başlatılmalıdır. Arka, arkaya 4 veya daha fazla gün kullanılmadığında, hafifçe çalkalanmalı ve
1 püskürtme ile veya ince sprey oluşana kadar tekrar çalıştırılmalıdır. Aplikatörün ucunun
günlük kullanım sonrasında temiz bir mendil ile silinmesi önerilmektedir. Uygulama sırasında
kullanıcıların kafalarını hafifçe öne eğmeleri ve şişeyi dik konumda tutarak pompaya sıkıca
ve hızlıca basmaları ve püskürtme esnasında burundan nefes çekmeleri önerilmektedir.
SİRON göze püskürtülmemelidir.
SİRON her püskürtme ile 50 mcg siklesonid ulaşmaktadır. Her SİRON şişesinde, ilk
başlatmadan sonra 120 ölçülü püskürtme bulunmaktadır. Püskürtme sonrasında püskürtme
başına ulaşan siklesonid miktarı etikette belirtilen dozdan çok daha az olabileceğinden, şişe, ilk
başlatmayı takip eden 120 püskürtme sonrasında atılmalıdır. Şişenin folyo torbasından
çıkartılmasının üzerinden 4 aydan fazla süre geçtiği takdirde şişe atılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer yetmezliğinde doz ayarlaması gerekli değildir. Sağlıklı gönüllüler ile
karşılaştırıldığında, karaciğer yetmezliği olan hastalardaki sistemik maruziyet (C ve AUC),
maks
oral inhalasyon ile aktüatör sonrasında 1280 mcg siklesonid alan hastalarda 1,4 ila 2,7 kat
artmaktadır. Des-siklesonidin böbreklerden atılımı minör bir eliminasyon yolu olduğundan
(≤%20) böbrek yetmezliği hastalarında çalışma gerçekleştirilmemiştir.
Pediyatrik popülasyon:
6 yaş ve üzerindeki çocuklarda SİRON’un alerjik rinit semptomlarının tedavisindeki etkinliği,
12 yaş ve üzerindeki mevsimsel veya perennial alerjik rinitli adolesanlar ve erişkinler ile
yürütülen uygun ve iyi kontrol edilen dört adet çalışmadan ve yaşları 6 ila 11 arasında
değişen mevsimsel alerjik rinitli hastalarda gerçekleştirilen bir çalışmadan elde edilen bulgular
ile desteklenmektedir.
SİRON’un 5 yaşın altındaki çocuklarda etkinliği kanıtlanmamıştır.
SİRON’un yaşları 2 ila 11 arasında değişen çocuklar üzerindeki güvenliliği, 2 ila 12 hafta
süreli dört adet kontrollü klinik çalışma ile değerlendirilmiştir.
Kortikosteroidler pediyatrik hastalara uygulandığında, büyüme hızında yavaşlamaya sebep
olabilir.
SİRON da dahil olmak üzere, intranazal kortikosteroid kullanmakta olan pediyatrik hastaların
büyümesi rutin olarak izlenmelidir (stadiometri ile). Uzun süreli tedavinin olası büyüme etkileri
elde edilen klinik yararlar ve kortikosteroid içermeyen güvenli ve etkin tedavi alternatifleri
karşısında değerlendirilmelidir. İntranazal kortikosteroidlerin sistemik etkilerinin en aza
indirilmesi için her hasta, semptomlarının etkin şekilde kontrol edildiği en düşük doza titre
edilmelidir (bkz. Bölüm 4.4. Özel kullanım uyarıları ve önlemleri).
Geriyatrik popülasyon (> 65 yaş):
Siklesonid’ten elde edilen mevcut veriler ışığında, geriyatrik hastalarda SİRON için doz
2/11ayarlaması yapılması gerekli değildir. Bu popülasyonda belirtilen advers reaksiyonlar, daha genç
hastalarda bildirilenlere tür ve insidans bakımından benzerdi, ancak bazı yaşlı kişilerin daha
yüksek hassasiyete sahip olduğu göz ardı edilememektedir.
4.3. Kontrendikasyonlar
SİRON, siklesonid’e veya içeriğindeki bileşenlerden herhangi birine karşı aşırı duyarlılığı
olduğu bilinen hastalarda kontrendikedir (bkz.bölüm. 4.4. Özel kullanım uyarıları ve önlemleri.)
4.4. Özel kullanım uyarıları ve önlemleri
İmmün sistem
Intranasal kortikosteroidlerin uygulanmasından sonra nadiren, ani aşırı duyarlılık reaksiyonları
veya kontakt dermatit görülebilir. Siklesonid de dahil olmak üzere, diğer kortikosteroidler ile
çapraz reaktivite gerçekleşebileceğinden dolayı, diğer kortikosteroid preparatlarına karşı aşırı
hassasiyet reaksiyonu gösterdiği bilinen hastalar, SİRON’u dikkatle kullanmalıdır.
İmmün sistemi baskılayan ilaçlar kullanan hastalar, sağlıklı bireylere kıyasla enfeksiyonlara
karşı daha hassastır. Örneğin, suçiçeği ve kızamık, kortikosteroid kullanan çocuklarda veya
erişkinlerde ciddi ve hatta ölümcül seyredebilir. Bu hastalıkları geçirmemiş veya tam bağışıklığı
olmayan çocuklarda veya erişkinlerde maruziyetin önlenmesi için özel çaba sarfedilmelidir.
Kortikosteroid alım dozu, yolu ve süresinin dissemine enfeksiyon görülme riskini nasıl
etkilediği bilinmemektedir. Altta yatan hastalığın ve/veya önceki kortikosteroid tedavisinin
riske katkısı da bilinmemektedir. Suçiçeğine maruz kalındığında, varisella zoster immün
globulin (VZIG) ile profilaksi endike olabilir. Kızamığa maruz kalındığında, birleştirilmiş
intramüsküler immünoglobulin (IG) ile profilaksi endike olabilir. Suçiçeği görüldüğünde,
antiviral ajanlar ile tedavi düşünülebilir.
Aktif veya semptomsuz akciğer tüberkülozu olan veya tedavi edilmemiş lokal veya sistemik
fungal veya bakteriyel enfeksiyon, sistemik viral veya parazitik enfeksiyon veya oküler herpes
simpleksi olan hastalarda, kullanılması gerektiği takdirde, kortikosteridlerin bu hastalıkları
kötüleştirme potensiyeli olduğundan dikkatle kullanılmalıdırlar.
Enfeksiyon
İntranazal olarak uygulanan siklesonid ile gerçekleştirilen klinik çalışmalarda, burun ve gırtlakta
Candida albicans dahil lokalize enfeksiyon oluştuğu nadiren bildirilmiştir.
Bu tip bir enfeksiyon görüldüğünde, uygun lokal tedavi uygulanması ve SİRON tedavisinin
bırakılması gerekebilir. Bu sebeple, birkaç ay veya daha uzun süre boyunca SİRON kullanan
hastaların lokal enfeksiyon bulgusu veya nazal mukozadaki diğer advers etki belirtileri
bakımından periyodik olarak muayene edilmesi gerekmektedir.
Lokal nasal etkiler
Kortikosteroidlerin yaraların iyileşmesini önleme etkisi olduğundan, yakın zamanda nasal septal
ülser, burun ameliyatı veya burun travması geçiren hastalar iyileşme olana kadar nasal
kortikosteroidleri kullanmamalıdırlar.
Sistemik etkiler
SİRON’un önerilenden fazla dozlarda alınmasından kaçınılmalıdır. Fazla dozlarda
kullanıldığında, hiperkortisizm (çok nadir olmak üzere adet düzensizlikleri, akneiform
3/11lezyonları ve Cushingoid özellikleri içeren) ve adrenal süpresyon, çocuk ve genç ergenlerde
büyüme geriliği, kemik mineral yoğunluğunda azalma, katarakt ve glokom gibi sistemik
kortikosteroid etkileri görülebilir. Bu tip değişiklikler görüldüğünde, SİRON dozu, oral
kortikosteroid tedavisinin bırakılmasına yönelik kabul edilen prosedürlere uygun olarak yavaşça
bırakılmalıdır.
Siklesonid de dahil olmak üzere, diğer kortikosteroidler ile çapraz reaktivite
gerçekleşebileceğinden dolayı, diğer kortikosteroid preparatlarına karşı aşırı hassasiyet
reaksiyonu gösterdiği bilinen hastalar, SİRON’u dikkatlice kullanmalıdır.
Glokom riski, 52 hafta boyunca intraoküler basıncın izlenmesi ile değerlendirilmiştir. Bu
çalışmalarda, Siklesonid ve plasebo hastaları arasında intraoküler basınç değişimi bakımından
anlamlı bir farklılık olmadığı tespit edilmiştir. Buna ek olarak, yarık lamba ile gerçekleştirilen
muayeneler ile katarakt oluşumunun değerlendirilmesi de dahil olmak üzere, 52 hafta boyunca
adolesan ve erişkinlerle yürütülen kapsamlı oftalmolojik değerlendirmelerin gerçekleştirildiği
Siklesonid 200 mcg ve plasebo verilen hastalar arasında anlamlı bir farklılık görülmemiştir.
Görme yetisinde ani değişiklik olan intraoküler basınç yüksekliği öyküsü ve glokom ve/veya
katarakt öyküsü bulunan hastaların yakın takibi gerekmektedir.
Sistemik bir kortikosteroidin topikal bir kortikosteroid ile değiştirilmesi
Sistemik bir kortikosteroidin topikal bir kortikosteroid ile değiştirilmesine adrenal yetmezlik
belirtileri eşlik edebilir. Buna ek olarak, bazı hastalarda eklem ve/veya kas ağrıları, halsizlik ve
depresyon gibi kortikosteroid kesilmesine ilişkin semptomlar görülebilir. Daha önce uzun süreli
periyotlarda sistemik kortikosteroidler ile tedavi edilmiş olan ve topikal kortikosteroidlere geçiş
yapan hastalar stres yanıtı olarak akut adrenal yetmezliği bakımından dikkatlice izlenmelidir.
Uzun süreli sistemik kortikosteroid tedavisi uygulanmasını gerektiren astım veya başka bir
klinik duruma sahip hastalarda, sistemik kortikosteroid dozlarında meydana gelen ani düşüşler
semptomların ciddi şekilde alevlenmesine sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
İnsan karaciğer mikrozomları ve hepatositleri üzerinde gerçekleştirilen in vitro çalışmalar
ışığında, des-siklesonidin terapötik konsantrasyonlarda CYP izoenzimleri 1A2, 2A6, 2C9,
2C19, 2D6, 2E1 veya 3A4 inhibitörü olmadığı ve siklesonidin CYP1A2, 2C9, 2C19 veya
3A4 indükleyicisi olmadığı görülmüştür. Siklesonidin CYP450 izoenzimleri üzerindeki olası
inhibisyon etkisi incelenmemiştir. In vitro çalışmalar des-siklesonidin plazma proteinine
bağlanmasının warfarin veya salisilik asitten etkilenmediği kanıtlanmıştır; bu da, proteine
bağlanma bazlı ilaç etkileşimlerinin pek mümkün olmadığını göstermektedir.
Oral olarak solunan siklesonid ve bir sitokrom P450 3A4 inhibitörü olan oral eritromisin ile
birlikte kullanımı ile gerçekleştirilen bir ilaç etkileşim çalışmasında, des-siklesonid veya
eritromisinin farmakokinetiği üzerinde bir etki görülmemiştir. Oral olarak solunan siklesonid ve
güçlü bir sitokrom P450 3A4 inhibitörü olan oral ketokonazolün birlikte kullanımı ile
gerçekleştirilen başka bir ilaç etkileşim çalışmasında, siklesonid düzeyleri değişmeden kalırken,
des-siklesonid maruziyeti (AUC) sabit durumda yaklaşık 3,6 kat artmıştır.
Siklesonid nazal spreyin uygulanmasını takiben, siklesonid ve des-siklesonidin serum
4/11düzeyleri ihmal edilebilir seviyede kalmıştır. Bu sebeple, klinik olarak anlamlı ilaç – ilaç
etkileşimi görülme ihtimali çok düşüktür. Ancak, des-siklesonidin sistemik ilaç düzeylerinde
artış olabileceğinden dolayı, çok güçlü sitokrom CYP 3A4 inhibitörleri (örn. HIV
enfeksiyonlarının tedavisine yönelik proteaz inhibitörleri) ile birlikte uygulanması
konusunda dikkatli olunmalıdır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolu (Kontrasepsiyon)
Gebe kadınlarda Siklesonid ile gerçekleştirilmiş yeterli ve iyi kontrol edilen çalışmalar
mevcut değildir.
Gebelik dönemi
Diğer kortikosteroidlerde olduğu üzere, siklesonid yalnızca, anneye sağlanan yarar anneye,
fetüse veya bebeğe yönelik olası riskten daha fazla ise gebelik sırasında kullanılmalıdır. Gebelik
sırasında kortikosteroid almış olan annelerin bebekleri hipoadrenalizm bakımından dikkatlice
incelenmelidir.
Laktasyon dönemi
Siklesonidin anne sütüne geçip geçmediği bilinmemektedir. Diğer kortikosteroidlerde olduğu
üzere, SİRON yalnızca, anneye sağlanan yarar anneye ve/veya bebeğe yönelik olası riskten daha
fazla ise emziren kadınlarda kullanılmalıdır.
Üreme yeteneği /Fertilite
900 mcg/kg/gün dozlarına kadar (50 kg’lık bir erişkinde mcg/m2 vücut yüzeyi alanına
dayanılarak, erişkinlere yönelik maksimum günlük intranazal dozun yaklaşık 41 katı) oral olarak
siklesonid verilen erkek ve dişi sıçanlar üzerinde yürütülen üreme çalışmalarında, fertilite
bozukluğu bulgusuna rastlanmamıştır.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde etkisi yoktur ya da ihmal edilebilecek düzeydedir.
4.8. İstenmeyen etkiler
Kontrollü klinik çalışmalarda, Siklesonid ile tedavi edilen hastalardaki genel advers olay
insidansının, plasebo ile tedavi edilen hastalara benzer olduğu görülmüştür. Klinik çalışmalarda
Siklesonid ile tedavi edilen hastaların yaklaşık %2'si advers olaylar sebebiyle çalışmayı
bırakmıştır; bu oran plasebo ile tedavi edilen hastalara benzerdir. Yüksek insidans ile rapor
edilen ve Siklesonid ile klinik çalışmalarda rapor edilen advers reaksiyonlar aşağıdaki
gibidir;
Çok yaygın (≥1/10); Yaygın (≥1/100 - <1/10); Yaygın olmayan (≥1/1,000 - <1/100); Seyrek
(≥1/10,000 - <1/1,000); Çok seyrek (<1/10,000), Bilinmiyor (eldeki verilerden hareketle
tahmin edilemiyor).
Kulak ve iç kulak hastalıkları
Yaygın: Kulak ağrısı
5/11Enfeksiyonlar ve enfestasyonlar
Yaygın olmayan: Kandidiyaz, rinit
Sinir sistemi hastalıkları
Yaygın: Baş ağrısı
Yaygın olmayan: Disguzi
Solunum, göğüs bozuklukları ve mediyastinal hastalıklar
Yaygın: Epistaksis, nazal ve oral rahatsızlık
Yaygın olmayan: Nazal kuruluk, faringolaringeal ağrı, rinore*, nazal septum bozukluğu,
boğaz tahrişi
* plasebodan düşük veya eşit oranlarda görülmüştür.
Gastrointestinal hastalıklar
Yaygın olmayan: Ağız kuruluğu, dispepsi
Araştırmalar
Başka şekilde açıklanamayan laboratuvar testlerinde anormallik, beyaz kan hücresi sayısında
artma.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Siklesonid’in akut veya kronik doz aşımı etkilerine ilişkin veri bulunmamaktadır. Düşük
sistemik biyoyararlanımından dolayı, akut doz aşımının gözlem dışında bir tedavi gerektirmesi
pek olası değildir. Sağlıklı gönüllülerde 10 mcg’a kadar siklesonid içeren tek bir oral doz iyi
tolare edilmiştir ve plasebo tedavisine kıyasla serum kortizol düzeyleri hemen hemen hiç
değişmemiştir. Herhangi bir korkitosteroid ile kronik doz aşımı hiperkortisizm belirtilerine
veya semptomlarına yol açabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dekonjestanlar ve nasal yoldan kullanılan diğer topikal ilaçlar,
glukokortikoidler
ATC Sınıfı: R01AD13
Etki mekanizması
Siklesonid, düşük glukokortikoid reseptör afinitesine sahip, farmakolojik olarak inaktif olan bir
ön ilaçtır. İntranazal uygulamayı takiben, siklesonid, nazal mukozada enzimatik olarak esterazlar
vasıtasıyla farmakolojik olarak aktif metaboliti 21 des-metilpropionil-siklesonide (des-CIC, M1)
dönüştürülmektedir. M1, ana bileşikten yaklaşık 120 kat ve deksametazondan 12 kat yüksek
glukokortikoid reseptör afinitesi barındıran, güçlü bir anti-enflamatuvar aktiviteye sahiptir.
6/11Alerjik rinitteki primer kortikosteroid etki mekanizmasının anti-enflamasyondan kaynaklandığı
düşünülmektedir. Kortikosteroidlerin, alerjik enflamasyonda rol oynayan çeşitli hücre tipleri (örn.
mast hücreler, eozinofiller, nötrofiller, makrofajlar ve lenfositler) ve aracı ürünler (örn. histamin,
eikozanoidler, lökotrienler ve sitokinler) üzerinde geniş bir yelpazede etki gösterdiği
kanıtlanmıştır. Siklesonid ve M1’in anti-enflamatuvar özellikleri, aralarında alerjik rinitin kobay
modelinin ve primer insan nazal epitelyal hücreler, bronşial epitelyal ve düz kas hücreleri
kullanılarak yürütülen çalışmaların da bulunduğu çeşitli in vitro ve in vivo incelemelerde
kanıtlanmıştır.
Farmakodinamik etkileri
Siklesonid, sistemik olarak minimal aktiviteye sahip dozlarda, lokal anti-enflamatuvar
özelliklere sahip özel bir hipotonik süspansiyon olarak dağıtılan topikal bir
glukokortikosteroiddir. Siklesonid nazal spreyin HPA (hipotalamik – hipofiz – adrenal) ekseni
üzerindeki etkileri, bir yıla kadar süren çeşitli Faz III klinik çalışmalarda incelenmiş ve
intranazal olarak uygulanan siklesonidin serum ve idrardaki kortizol düzeyleri üzerinde belirgin
bir etkisi olmadığı tespit edilmiştir. Bu farmakodinamik bulgu, İntranazal uygulama sonrasında
siklesonidin ihmal edilebilir sistemik biyoyararlanıma sahip olması ile tutarlıdır.
Klinik etkinlik
Mevsimsel Alerjik Rinit ve Perennial Alerjik Rinit
12 Yaş ve Üzeri Adolesan ve Erişkin Hastalar
Siklesonid’in etkinliği ve güvenliliği, alerjik rinitli erişkinlerde ve adolesanlarda, süreleri 2
hafta ila 1 yıl arasında değişen 4 adet randomize, çift-kör, paralel gruplu, çok merkezli,
plasebo kontrollü klinik çalışma ile değerlendirilmiştir. Bu çalışmaların üçü 2-6 hafta arasında
sürmüştür ve temel olarak etkinliğin değerlendirilmesi için tasarlanmıştır. Bu çalışmalardan
biri, 1 yıl süre ile gerçekleştirilmiştir ve temel olarak güvenliliğin değerlendirilmesi için
tasarlanmıştır. İki ila altı hafta arasında süren üç çalışmaya yaşları 12 ila 17 arasında değişen,
79’u adolesan olan toplam 1524 hasta (495 erkek ve 1029 kadın) katılmıştır. 1524 hastanın
546’sı günde bir defa 200 mcg Siklesonid almıştır. Çalışmalara katılan hastaların yaşları 12 ila
86 arasında değişmiştir. Hastalar mevsimsel veya perennial alerjik rinit öyküsüne, ilgili
alerjenlerden en az birine karşı pozitif cilt testi sonucuna ve çalışma başlangıcında aktif alerjik
rinit semptomlarına sahipti. Bu çalışmalardaki etkinlik değerlendirmesi, hastaların dört nazal
semptomu (burun akıntısı, burun kaşıntısı, hapşırma ve burun tıkanıklığı) 0-3 arasındaki
kategorisel şiddet skalasında (0=yok, 1=hafif, 2=orta, 3=şiddetli) yansıtıcı veya anlık skor
olarak, kaydetmesine dayanmaktadır. Yansıtıcı skorlama, hastanın semptomun 12 saat
içerisindeki şiddetini kaydetmesini gerektirmektedir. Anlık skorlama, hastanın semptomun
kayıt anındaki şiddetini kaydetmesini gerektirmektedir. Bu çalışmaların sonunda, günde bir
defa 200 mcg Siklesonid ile tedavi edilen hastaların toplam nazal semptom skorlarında
plasebo ile tedavi edilen hastalara kıyasla istatistiksel olarak anlamlı olan daha büyük
azalmalar görülmüştür. İkincil etkinlik ölçütleri de genelde destekleyici olmuştur.
Siklesonid’in etkinliğinin mevsimsel alerjik rinitli hastalarda değerlendirildiği 2 haftalık
doz aralığı belirleme çalışmasında, primer etkinlik sonlanma noktası, 2 haftalık tedavi periyodu
boyunca, sabah ve akşam yansıtıcı toplam nazal semptom skoru toplamında başlangıca kıyasla
oluşan değişikliğin plasebo ile farkıydı. Bu çalışmada, günde bir defa 200 mcg olarak verilen
Siklesonid’in plasebodan istatistiksel düzeyde anlamlı farka sahip olduğu görülmüştür.
Mevsimsel alerjik rinitli hastalarda gerçekleştirilen 4 haftalık tek doz düzeyi çalışmasında ve
7/11perennial alerjik rinitli hastalarda gerçekleştirilen 6 haftalık tek doz düzeyi çalışmasında,
primer etkinlik sonlanma noktası, sırasıyla ilk 2 haftalık tedavi ve 6 haftalık tedavi boyunca,
sabah ve akşam yansıtıcı toplam nazal semptom skoru ortalamasında başlangıca kıyasla oluşan
değişikliğin plasebo ile farkıydı. Bu çalışmalarda, günde bir defa 200 mcg olarak verilen
Siklesonid’in plasebodan istatistiksel düzeyde anlamlı farka sahip olduğu görülmüştür. Sabah
doz öncesi anlık toplam nazal semptom skorundaki istatistiksel olarak anlamlı farklılıklar,
etkinin 24 saatlik dozlam aralığının tamamında korunduğunu göstermektedir.
Bu çalışmalardaki primer etkinlik sonlanma noktaları Tablo 1’de sunulmaktadır.
Tablo 1. Mevsimsel ve perennial alerjik rinit çalışmalarındaki yansıtıcı ve anlık toplam
nazal semptom skorlarında (TNSS) görülen ortalama değişiklikler
* Başlangıç: Yansıtıcı TNSS’de sabah ve akşam skorunun ortalaması; anlık TNSS’de sabah ve
Başlangıc
Çalışma Plasebodan Farkı
Çalışma Tedavi N a Göre
Süresi
Değişim*
Ortalam %95 Güven p-değeri
Mevsimsel Alerjik Rinit Çalışması – Yaa nsıtıcı TANrS. S
TBN- CL- Siklesonid 200 mcg 144 2 hafta -5.73 -1.35 (-2.43, -0.28) 0.014
002 Plasebo 148 2 hafta -4.38
Mevsimsel Alerjik Rinit Çalışması – Yansıtıcı TNSS
Siklesonid 200 mcg 162 4 hafta -2.40 -0.90 (-1.36, -0.45) <0.001
M1-401
Plasebo 162 4 hafta -1.50
Mevsimsel Alerjik Rinit Çalışması – Anlık TNSS
Siklesonid 200 mcg 162 4 hafta -1.87 -0.84 (-1.30, -0.39) <0.001
M1-401
Plasebo 162 4 hafta -1.03
Perennial Alerjik Rinit Çalışması – Yansıtıcı TNSS
Siklesonid 200 mcg 232 6 hafta -2.51 -0.62 (-0.97, -0.28) <0.001
M1-402
Plasebo 229 6 hafta -1.89
Perennial Alerjik Rinit Çalışması – Anlık TNSS
Siklesonid 200 mcg 232 6 hafta -1.99 -0.53 (-0.90, -0.17) 0.004
M1-402
Plasebo 229 6 hafta -1.46
akşam skorunun ortalaması; Maksimum skor = 12.
Siklesonid’in uzun süreli etkinliği 52 haftalık güvenlilik çalışmasında kanıtlanmıştır.
Çalışmanın tamamı boyunca (2 – 365 gün), başlangıca göre toplam nazal semptom
skorundaki ortalama düşüş (24 saati yansıtan), taşiflaksi bulgusuna rastlanmadan, tedavi
grubunda plasebo grubuna kıyasla daha fazlaydı (p<0,001).
200 mcg’lık tek Siklesonid dozunun uygulandığı iki çevresel maruziyet birimi çalışmasında
etki başlangıcı değerlendirilmiştir. Bu iki çalışmadan elde edilen sonuçlar, değerlendirme
periyodunda tekrarlı etki başlangıcı sergilememiştir. Etki başlangıcı aynı zamanda, ilk
dozdan sonra anlık semptom skoru sıkça kaydedilerek, 4 haftalık mevsimsel alerjik rinit ve 6
haftalık perennial alerjik rinit çalışmalarında da değerlendirilmiştir. Bu çalışmalarda, etki
başlangıcı 24 ila 48 saat içerisinde görülmüş ve mevsimsel alerjik rinit için 1 ila 2 hafta
8/11boyunca, perennial alerjik rinit için ise 5 hafta boyunca semptomatik düzelme sağlanmıştır.
Yaşları 6 ila 11 Arasında Değişen Pediyatrik Hastalar
Siklesonid etkinliği, yaşları 6 ila 11 arasında değişen, mevsimsel alerjik rinitli 618 çocuk
üzerinde gerçekleştirilen randomize, çift kör, paralel gruplu, çok merkezli, plasebo kontrollü
klinik çalışmalarda değerlendirilmiştir. Hastalar üzerinde gerçekleştirilen 2 haftalık
çalışmada günde bir defa uygulanan siklesonid 200 mcg ve 100 mcg nazal spreyin etkinliği
karşılaştırılmıştır. Primer etkinlik sonlanma noktası, 2 haftalık tedavi boyunca ortalaması
alınan, sabah ve akşam yansıtıcı toplam nazal semptom skoru ortalamasındaki başlangıca
göre değişimin plasebodan farkıydı. Bu çalışmada günde bir defa uygulanan 200 mcg’lık
siklesonid plasebodan istatistiksel olarak anlamlı farka sahipken, günde bir defa uygulanan
100 mcg’lık dozun istatistiksel olarak anlamlı bir farka sahip olmadığı görülmüştür.
Mevsimsel alerjik rinit çalışmalarına yönelik etkinlik sonuçları Tablo 2’de sunulmaktadır.
Tablo 2. Yaşları 6 ila 11 arasında değişen mevsimsel ve perennial alerjik rinitli
çocuklar üzerinde gerçekleştirilen çalışmalardaki yansıtıcı ve anlık toplam nazal
semptom skorlarında (TNSS) görülen ortalama değişiklikler
Başlangıca
Çalışma Plasebodan Farkı
Çalışma Tedavi N Göre
Süresi
Değişim*
Ortalama %95 Güven p-değeri
Mevsimsel Alerjik Rinit Çalışması – Yansıtıcı TNASrS.
Siklesonid 200 mcg 215 2 hafta -2.46 -0.39 (-0.76, -0.02) 0.040
M1-417
Plasebo 204 2 hafta -2.07
Mevsimsel Alerjik Rinit Çalışması – Anlık TNSS
Siklesonid 200 mcg 215 2 hafta -2.24 -0.37 (-0.73, 0.00) 0.047
M1-417
Plasebo 204 2 hafta -1.87
* Başlangıç: Yansıtıcı TNSS’de sabah ve akşam skorunun ortalaması; anlık TNSS’de sabah ve
akşam skorunun ortalaması; Maksimum skor = 12.
5.2. Farmakokinetik özellikler
Emilim:
Siklesonid ve des-siklesonid, düşük gastrointestinal emilim ve yüksek ilk geçiş
metabolizmasından dolayı, ihmal edilebilir oral biyoyararlanıma (her ikisi de < %1) sahiptir.
Siklesonidin önerilen dozlarda intranazal olarak uygulanması, siklesonidin ve aktif
metabolitinin (des-siklesonid) ihmal edilebilir serum konsantrasyonlarına sahip olduğu,
siklesonid ve des-siklesonid için sırasıyla 25 pg/ml ve 10 pg/ml’lik nicelik alt sınırında
bulunduğu, kullanılan hassas biyoanalitik metot ile tayin edilmiştir.
Dağılım:
İV uygulamayı takiben, siklesonid ve aktif metaboliti (des-siklesonid) dağılım hacimleri
sırasıyla 2,9 L/kg ve 12.1 L/kg olmuştur. İnsan plazma proteinlerine bağlanan siklesonid ve
aktif metabolitin (des-siklesonid) yüzdesi her ikisi için de ortalama olarak %99’dan yüksektir.
9/11Sonraki sistemik farmakodinamik etkiler için yalnızca sistemik dolaşımda bağlı olmayan ilaç
(yaklaşık %1) mevcuttur. Aktif metabolite des-siklesonid insan transkortine anlamlı düzeyde
bağlanmamaktadır.
Biyotransformasyon:
İntranazal siklesonid, temel olarak, nazal mukozadaki esterazlar ile (özellikle
karboksilesterazlar ve kolinesterazlar) biyolojik olarak aktif metaboliti des-siklesonid’e
hidrolize olmaktadır. Aktif metabolit olan des-siklesonid, karaciğerde ve başta CYP 3A4
izozimi ile olmak üzere inaktif metabolitlerine metabolize olmaktadır. Siklesonidin tüm aktif
metabolitleri karakterize edilmemiştir. Buna ek olarak, 24 saat boyunca in vitro olarak insan
nazal epitelyal hücrelerde aktif metabolit des-siklesonid’in inaktif yağ asiti ester
konjugatlarına rastlanmıştır. Bu da lipazlar ile kademeli hidroliz sebebiyle reversibl bir des-
siklesonid deposu oluşturmaktadır.
Eliminasyon:
800 mcg siklosonidin intravenöz olarak uygulanmasını takiben, siklosonidin ve des-
siklesonidin klirens değerlerinin yüksek seviyede olduğu tespit edilmiştir (sırasıyla 152 L/saat
ve 228 L/saat).
14C ile işaretlenmiş siklesonid, intravenöz olarak uygulamayı takiben % 66 oranında olmak
üzere dışkı yoluyla atılmştır. Bu durum safra yolu ile atılımının temel eliminasyon yolu
olduğunu göstermektedir. Aynı çalışmada, siklesonid, yaklaşık % 20 ve daha az oranda olmak
üzere idrar yoluyla atılmıştır.
5.3. Klinik öncesi güvenlilik verileri
Güvenilirlik farmakolojisi, tekrarlanan doz toksisitesi, genotoksisite ile karsinojenik potansiyel
ve üreme toksisitesi gibi geleneksel çalışmalardan elde edilen preklinik veriler siklesonid
kullanımının insan için hiçbir özel tehlikesi olmadığını ortaya koymaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz-karboksimetil selüloz sodyum
Etilendiamintetraasetik asit disodyum tuzu
Hidroksipropil metil selüloz
Potasyum sorbat
Hidroklorik asit
Saf su
6.2. Geçimsizlikler
Bilinmiyor
6.3. Raf ömrü
24 ay (folyo torba ambalajında saklandığında)
6.4. Saklamaya yönelik özel tedbirler
25C’nin altındaki oda sıcaklığında saklayınız. Dondurmayınız.
SİRON folyo torba içinde saklanmalı ve sadece ilk kullanımın hemen öncesinde folyo torbadan
10/11çıkarılmalıdır.
SİRON folyo torbadan çıkarıldıktan 6 ay sonra atılmalıdır.
6.5. Ambalajın niteliği ve içeriği
Folyo torbada, beyaz renkli PE/PP sprey pompalı, şeffaf kapaklı, 12.5 g (120 doz) süspansiyon
içeren amber renkli cam şişe ve karton kutu ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : Balabandere Cd. İlaç Sanayi Sk. N.14, 34460 İstinye - Sarıyer/İstanbul
Tel : (212) 362 18 00
Faks : (212) 362 17 38
8. RUHSAT NUMARASI
2019/722
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 27.12.2019
Ruhsat yenileme tarihi:
10. KÜB’ÜN YENİLENME TARİHİ
27.12.2019
11/11