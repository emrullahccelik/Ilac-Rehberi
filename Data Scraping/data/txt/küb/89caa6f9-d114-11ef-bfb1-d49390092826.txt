KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
SIRTURO 100 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 100 mgbedakuiline eşdeğer120,89 mgbedakuilin fumarat içermektedir.
Yardımcı maddeler:
Her bir tablet 145 mg laktoz (monohidrat olarak-sığır kaynaklı)içerir.
Yardımcı maddeler için 6.1’e bakınız.
3. FARMASÖTİK FORM
Tablet.
Bir yüzünde "207" ve üzerinde "T” ve diğer yüzünde "100" baskısı olan, 11 mm çapında,
beyazla neredeyse beyaz arası, yuvarlak,bikonveks tablet.
4. KLİNİK ÖZELLİKLER
4.1 Terapötik endikasyonlar
SIRTURO, yetişkin ve adölesan (12 yaşından 18 yaşına kadar ve en az 30 kg ağırlığında)
hastalarda etkin bir tedavi rejiminin direnç veya tolerabilite nedenlerinden dolayı
oluşturulamadığı durumlarda birçok ilaca dirençli pulmoner tüberküloza (MDR-TB) yönelik
uygun kombinasyon rejiminin bir parçası olarak kullanım için endikedir (bkz. Bölüm 4.2, 4.4
ve 5.1).
Antibakteriyel ajanların uygun kullanımına ilişkin resmi kılavuza dikkat edilmelidir.
14.2 Pozoloji ve uygulama şekli
SIRTURO ile tedavi, birçok ilaca dirençli Mycobacterium tuberculosisyönetiminde deneyimli
olan bir hekim tarafından başlatılmalı ve izlenmelidir.
Uygun kombinasyon rejimi seçilirken DSÖ kılavuzları dikkate alınmalıdır.
Pozoloji / uygulama sıklığı ve süresi:
SIRTURO yalnızca, hastanın ÇİD-TB izolatının in vitro olarak duyarlı olduğu veya duyarlı
olması muhtemel olduğu gösterilen diğer tıbbi ürünlerle kombinasyon halinde kullanılmalıdır.
SIRTURO ile kombinasyon halinde kullanılan tıbbi ürünlerin özel doz uyarıları için ilgili Kısa
Ürün Bilgisi’ne başvurunuz.
SIRTURO'nun direkt gözlem altındauygulanması önerilmektedir.
SIRTURO’nun önerilen dozajı aşağıdaki tabloda gösterilmektedir:
Tablo 1: SIRTURO’nun önerilen dozajı
Popülasyon Doz Önerisi
Yetişkinler (18 yaş ve üzeri)  1-2. haftalar: Günde bir kez 400 mg (4
Adölesanlar (12 yaşından 18 yaşına adet 100 mg tablet)
kadar ve en az 30 kg ağırlığında)  3-24. haftalar: Haftada üç kez 200 mg (2
adet 100 mg tablet) (dozlar arasında en az
48 saat ile)
Tedavi süresi
SIRTURO tedavisinin toplam süresi 24 haftadır. Daha uzun süreli tedaviye ilişkin veriler çok
sınırlıdır. SIRTURO ile tedavi, iyileştirici bir tedavi sağlamak için 24 haftadan uzun süre
gerekli görülmesi durumunda, daha uzun süreli bir tedavi yakın güvenlilik gözetimi altında
düşünülmelidir (bkz. bölüm 4.8).
Unutulan dozlar
Hastalara, SIRTURO'yu kesinlikle belirtildiği gibi almaları ve tam tedavi süresini
tamamlamaları tavsiye edilmelidir.
Tedavinin ilk iki haftası sırasında bir dozun unutulması durumunda, hastalar unutulan dozu
telafi etmemeli ve normal doz programına devam etmelidir.
2Üç haftadan sonra bir dozun unutulması durumunda ise, hastalar en kısa sürede unutulan 200
mg dozu almalı ve haftada üç kez rejimine devam etmelidir.
Uygulama şekli:
Yemek ile birlikte alınması oral biyoyararlanımı yaklaşık iki kat arttırdığından SIRTURO bir
yemek öğünüilebirlikte oral yollaalınmalıdır (bkz. bölüm 5.2). SIRTURO tabletler su ile bütün
olarak yutulmalıdır.
Özel popülasyonlara ilişkin ek bilgiler:
Karaciğer yetmezliği:
Hafif veya orta şiddette karaciğer yetmezliği olan hastalarda SIRTURO için doz ayarlaması
gerekli değildir (bkz. bölüm 5.2). SIRTURO orta şiddette karaciğer yetmezliği olan hastalarda
dikkatli bir şekilde kullanılmalıdır (bkz. bölüm 5.2). Şiddetli karaciğer yetmezliği olan
hastalarda SIRTURO kullanımı araştırılmamıştır ve bu popülasyonda önerilmemektedir.
Böbrek yetmezliği:
Hafif veya orta şiddette böbrek yetmezliğine sahip hastalarda doz ayarlaması gerekli değildir.
Şiddetli böbrek yetmezliği olan hastalarda (kreatinin klerensi < 30 ml/dk) veya hemodiyaliz
veya peritoneal diyaliz gerektiren son dönemböbrek hastalığında SIRTURO dikkatli bir şekilde
kullanılmalıdır (bkz. bölüm 5.2).
Pediyatrik popülasyon:
12yaşın altındaki veya 30 kg’ın altındaki çocuklarda SIRTURO'nun güvenliliği ve etkililiği
henüz belirlenmemiştir. Veri mevcut değildir.
SIRTURO, pulmoner MDR-TB’nin klinik belirti ve semptomlarına, uygun epidemiyolojik
içeriğe göre ve uluslararası/yerel kılavuzlar ile uyumlu teşhis edilen, doğrulanmış veya olası
MDR-TB hastalığı olan 12 yaşından büyük veya eşit ve en az 30 kg ağırlığındaki adölesanlar
için tedavi rejimine dahil edilebilir(bkz. Bölüm 4.1).
Geriyatrik popülasyon (65 yaş ve üzeri):
SIRTURO'nun yaşlı hastalarda kullanımına ilişkin sınırlı klinik veri (n = 2) mevcuttur.
4.3 Kontrendikasyonlar
3SIRTURO, etkin maddeye veya bölüm 6.1'de listelenen yardımcı maddelerden herhangi birine
aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
UYARI: Artan mortalite; QT uzaması
 Artan mortalite:
Plasebo kontrollü bir çalışmada, plasebo tedavi grubu (2/81, % 2,5) ile karşılaştırıldığında
SIRTURO tedavi grubunda (9/79, % 11,4) artan ölüm riski görülmüştür. SIRTURO sadece
başka bir etkili tedavi rejimi sağlanamadığındakullanılmalıdır(bkz. Bölüm 4.8).
 QT uzaması:
SIRTURO ile QT uzaması görülebilir. QT aralığını uzatan olan ilaçlar ile kullanılması ek
bir QT uzamasına neden olabilir. EKG izlemi yapılmalıdır. Belirgin ventriküler aritmi ya
da QTcF intervalinde 500 ms’den daha fazla uzama meydana gelme durumunda SIRTURO
kullanılması bırakılmalıdır(bkz. Bölüm 4.8).
SIRTURO'nun aşağıdakileri tedavi etmek üzere kullanımına ilişkin klinik veri yoktur:
 Ekstrapulmoner tüberküloz (örn. merkezi sinir sistemi, kemik)
 Mycobacterium tuberculosis dışındaki mikobakteriyel türler nedeniyle oluşan
enfeksiyonlar
 Mycobacterium tuberculosis ile latent enfeksiyon
İlaca duyarlı Mycobacterium tuberculosistedavisi için kullanılan kombinasyon rejimlerinin bir
bölümü olarak SIRTURO kullanımına ilişkin klinik veri yoktur.
Bedakuiline karşı direnç
Bedakuiline karşı direnç gelişimini önlemek için bedakuilin MDR-TB tedavisinde yalnızca
resmi kılavuzlarca (örn. DSÖ) önerilen uygun bir kombinasyon rejimi içinde kullanılmalıdır.
Mortalite
SIRTURO'nun arka plan rejimi ile birlikte 24 hafta boyunca uygulandığı yetişkinlerdeki 120
haftalık C208 çalışmasında, SIRTURO tedavi grubunda plasebo grubunda olduğundan daha
fazla ölüm meydana gelmiştir (bkz. bölüm 5.1). Ölümlerdeki dengesizlik açıklanmamıştır;
SIRTURO tedavisiyle nedensel ilişkiye yönelik kanıt bulunmamıştır. C209 çalışmasındaki
ölümlere ilişkin ek bilgiler için bölüm 5.1'e bakınız.
Kardiyovasküler güvenlilik
4Bedakuilin QTc aralığını uzatmaktadır. Tedavi başlamadan önce ve bedakuilin tedavisinin
başlamasından sonra en az aylık periyodlarla elektrokardiyogram elde edilmelidir. Serum
potasyum, kalsiyum ve magnezyum seviyeleri, tedavi başladığında ve anormal olması
durumunda düzeltilmelidir. QT uzamasının tespit edilmesi durumunda elektrolitlerin sürekli
takip edilmesi gerçekleştirilmelidir (bkz. bölüm 4.5 ve 4.8).
Bedakuilinin, QTc aralığını uzatan diğer tıbbi ürünlerle (delamanid ve levofloksasin dahil)
birlikte uygulanması durumunda, QT uzaması üzerindeki ilave veya sinerjistik etki göz ardı
edilemez (bkz. bölüm 4.5). Bilinen QT uzatma riskine sahip tıbbi ürünlerle bedakuilin eş
zamanlı olarak reçete edilirken dikkat edilmelidir. Söz konusu tıbbi ürünlerin bedakuilin ile
birlikte uygulanmasının gerekli olması durumunda, sık elektrokardiyogram değerlendirmesini
içeren klinik izleme önerilmektedir.
Klofaziminin bedakuilin ile birlikte uygulanmasının gerekli olması durumunda, sık
elektrokardiyogram değerlendirmesini içeren klinik izleme önerilmektedir (bkz. bölüm 4.5).
Bedakuilin faydalarının potansiyel risklerden fazla olmaması durumunda, aşağıdaki durumlara
sahip hastalarda SIRTURO tedavisine başlanması önerilmemektedir:
 Kalp yetmezliği;
 Fridericia metodu ile düzeltilen QT aralığı (QTcF) > 450 ms (tekrar elektrokardiyogram
ile doğrulanan);
 Konjenital QT uzamasına ilişkin kişisel veya aile geçmişi;
 Devam eden hipotiroidizm veya hipotiroidizm geçmişi;
 Devam eden bradiaritmi veya bradiaritmi geçmişi;
 Torsade de Pointes geçmişi;
 Anlamlı QT uzamasına yönelik potansiyele sahip olan florokinolon antibiyotiklerin
birlikteuygulaması (örn. gatifloksasin, moksifloksasin ve sparfloksasin).
 Hipokalemi
Hastada aşağıdaki durumların gelişmesi durumunda SIRTURO tedavisi kesilmelidir:
 Klinik olarak anlamlı ventriküleraritmi
 500 ms’den büyük QTcF aralığı (tekrar elektrokardiyogram ile doğrulanan).
5Senkopun meydana gelmesi durumunda, herhangi bir QT uzamasını belirlemek için bir
elektrokardiyogram alınmalıdır.
Hepatik güvenlilik
Beraberinde kullanılan tedavi ile SIRTURO uygulaması sırasında klinik çalışmalarda
transaminaz veya aminotransferaz artışlarında ve toplam bilirubinde ≥ 2x NÜS (Normalin Üst
Sınırı) yükselmeler görülmüştür (bkz bölüm 4.8). Karaciğer enzimlerindeki artışların ortaya
çıkması yavaş olduğundan ve 24 hafta boyunca aşamalı olarak arttığından hastalar tedavi
süresince izlenmelidir. Semptomlar ve laboratuvar testleri (ALT, AST, alkalin fosfataz ve
bilirubin) tedaviye başlamadan aylık olarak ve gerekli şekilde izlenir. AST veya ALT'nin
normalin üst limitinin 5 katını aşması durumunda, rejim gözden geçirilmeli ve SIRTURO
ve/veya beraberinde kullanılanherhangi hepatotoksiktedavi ürünü kesilmelidir.
Özellikle düşük karaciğer rezervine sahip hastalarda SIRTURO kullanılırken diğer
hepatotoksik tıbbi ürünlerdenve alkolden kaçınılmalıdır.
Pediyatrik hastalar
30 ila 40 kg ağırlığındaki adölesanlarda, ortalama maruziyetin yetişkin hastalara kıyasla daha
yüksek olacağı tahmin edilmektedir (bkz. Bölüm 5.2). Bu durum, artan bir QT uzaması veya
hepatotoksisite riski ile ilişkilendirilebilir.
Diğer tıbbi ürünlerle etkileşimler
CYP3A4 indükleyicileri
Bedakuilin, CYP3A4 ile metabolize edilir. Bedakuilinin ve CYP3A4'ü indükleyen tıbbi
ürünlerin birlikte uygulanması, bedakuilin plazma konsantrasyonlarını ve terapötik etkisini
düşürebilir.
Bedakuilinin sistemik olarak kullanılan orta veya güçlü CYP3A4 indükleyicileri ile birlikte
uygulanmasından bu nedenle kaçınılmalıdır (bkz. bölüm 4.5).
CYP3A4 inhibitörleri
Bedakuilin ve orta veya güçlü CYP3A4 inhibitörlerinin birlikte uygulanması, bedakuiline
sistemik maruziyeti arttırarak advers reaksiyon riskini potansiyel olarak arttırabilir (bkz. bölüm
4.5). Bu nedenle bedakuilin ve sistemik olarak 14 ardışık günden fazla kullanılan orta veya
6güçlü CYP3A4 inhibitörlerinin kombinasyonundan kaçınılmalıdır. Birlikte uygulamanın
gerekli olması durumunda, daha sık elektrokardiyogram izlemesi ve transaminazların izlemesi
önerilmektedir.
İnsan immünyetmezlik virüsü (HIV) ile enfekte olan hastalar
Antiretroviral ajanlarla birlikte uygulandığında bedakuilinin güvenlilik ve etkililiğine ilişkin
klinik veri yoktur.
Antiretroviral (ARV) tedavi almayan HIV ile enfekte yetişkin hastalarda bedakuilinin
etkililiğine ilişkin sınırlı klinik veri mevcuttur. İncelenen bu hastaların tümünde 250 x 106
hücre/l'den yüksek CD4+ hücre sayımları mevcuttur(N = 22; bkz. bölüm 4.5).
SIRTURO, 145 mg laktoz (monohidrat olarak) içerir. Nadir kalıtımsal galaktoz intoleransı,
toplamlaktoz yetmezliği ya da glukoz-galaktoz malabsorpsiyon problemi olan hastaların bu
ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Bedakuilinin eliminasyonu in vivo olarak tam karakterize edilmemiştir. CYP3A4, in vitro
olarak bedakuilinin metabolizmasına ve N-monodesmetil metabolitinin (M2) oluşumuna dahil
olan temel CYP izoenzimidir. Bedakuilinin idrarla atılımı göz ardı edilebilir. Bedakuilin ve M2,
P-glikoproteinin substratları veya inhibitörleri değildirler.
CYP3A4 indükleyicileri
Bedakuilin maruziyeti CYP3A4 indükleyicileri ile birlikte kullanımı sırasında azalabilir.
Sağlıklı yetişkin deneklerde tek doz bedakuilin ve günde bir kez rifampisin (güçlü indükleyici)
etkileşim çalışmasında bedakuiline maruziyet (EAA), % 52 oranında azalmıştır [%90 CI (-57;
-46)]. Sistemik maruziyetteki düşüş nedeniyle, bedakuilinin terapötik etkisinin azalma
olasılığından dolayı, bedakuilin ve sistemik olarak kullanılan orta veya güçlü CYP3A4
indükleyicilerinin (örn. efavirenz, etravirin, rifampisin, rifapentin ve rifabutin dahil olmak
üzere rifamisinler, karbamazepin, fenitoin, St. John’s wort (Hypericum perforatum)) birlikte
kullanımındankaçınılmalıdır.
CYP3A4 inhibitörleri
Bedakuilin maruziyeti CYP3A4 inhibitörleri ile birlikte kullanımı sırasında artabilir.
7Sağlıklı yetişkin deneklerde bedakuilin veketokonazolün (potent CYP3A inhibitörü) kısa süreli
birlikte kullanılması, bedakuiline maruziyeti (EAA) % 22 oranında arttırmıştır [% 90 CI (12;
32)]. Ketokonazol veya diğer CYP3A inhibitörleri ile uzun süreli birlikte kullanımı sırasında
bedakuilin üzerinde daha belirgin bir etki gözlemlenebilir.
Belirtilen dozdan daha yüksek bir dozun kullanıldığı bedakuilin çoklu doz çalışmalarına ait
güvenlilik verisi yoktur. Sistemik maruziyetteki artış nedeniyle potansiyel advers reaksiyon
riskinden dolayı, bedakuilin ve sistemik olarak 14 ardışık günden fazla süreyle kullanılan orta
veya güçlü CYP3A4 inhibitörlerinin (örn. siprofloksasin, eritromisin, flukonazol, klaritromisin,
ketokonazol, ritonavir) uzun süreli birlikte kullanımından kaçınılmalıdır. Birlikte kullanımın
gerekli olması durumunda, daha sık elektrokardiyogram izlemesi ve transaminazların izlemesi
önerilmektedir (bkz. bölüm 4.4).
Diğer antitüberküloz tıbbi ürünleri
Sağlıklı yetişkin deneklerde bedakuilinin isoniazid/pirazinamid ile birlikte kısa süreli
kullanımı, bedakuilin, isoniazid veya pirazinamide maruziyette (EAA) klinik açıdan ilgili
değişikliklere neden olmamıştır. Bedakuilin ile birlikte kullanım sırasında isoniazid veya
pirazinamidde doz ayarlaması gerekli değildir.
Bir çok ilaca dirençli Mycobacterium tuberculosisi olan hastalardaki plasebo kontrollü klinik
çalışmada, bedakuilinin birlikte kullanımının etambutol, kanamisin, pirazinamid, ofloksasin
veya sikloserinin farmakokinetikleri üzerinde önemli etkiye sahip olmadığı gözlenmiştir.
Antiretroviral tıbbi ürünler
Yetişkinlerdeki tek doz bedakuilin ve çoklu doz lopinavir/ritonavirin etkileşim çalışmasında
bedakuiline maruziyet (EAA), % 22 oranında artmıştır [% 90CI (11; 34)]. Lopinavir/ritonavir
ile uzun süreli birlikte kullanım sırasında bedakuilin plazma maruziyetleri üzerinde daha
belirgin bir etki gözlemlenebilir. İlaca dirençli TB ve lopinavir/ritonavir temelli ART
tedavisinin bir parçası olarakbedakuilinle tedavi edilen yetişkin hastalarda yayımlanan veriler
48 saatten fazlabedakuilin maruziyetinin (EAA) yaklaşık 2 kat arttığını göstermiştir.Bu artışın
nedeni muhtemelen ritonavirdir. Faydanın riskten fazla olması durumunda lopinavir/ritonavir
ile birlikte uygulanırken SIRTURO dikkatli olarak kullanılabilir. Diğer ritonavir ile
kuvvetlendirilenHIV proteaz inhibitörleri ile birlikte kullanılmasısırasında bedakuiline yönelik
plazma maruziyetinde artışlar beklenebilir.
8Lopinavir / ritonavir veya ritonavirlegüçlendirilmiş diğer HIV proteaz inhibitörleri ile birlikte
tedavi yapılması durumunda bedakuilin dozunda değişim tavsiye edilmediği önemlidir. Bu
durumlarda bedakuilin dozunun düşürülmesini destekleyen hiçbir veri yoktur.
Tek doz bedakuilin ve çoklu doz nevirapinin yetişkinlerde birlikte kullanımı, bedakuiline
maruziyette klinik olarak anlamlı değişikliklere neden olmamıştır. İnsan immünyetmezlik
virüsü (HIV) ve birçok ilaca dirençli Mycobacterium tuberculosis ile enfekte olan yetişkin
hastalarda bedakuilin ve antiretroviral ajanların birlikte kullanımına ilişkin klinik veri mevcut
değildir (bkz. bölüm 4.4). Efavirenz, CYP3A aktivitesinin orta indükleyicisidir ve bedakuilin
ile birlikte kullanımı düşük bedakuilin maruziyetine ve aktivite kaybına neden olabilir ve bu
nedenle önerilmemektedir.
QT aralığını uzatan tıbbi ürünler
Bedakuilin ve QT aralığını uzatan tıbbi ürünler arasında farmakodinamik etkileşime yönelik
potansiyele ilişkin sınırlı bilgiler mevcuttur. Bedakuilin ve ketokonazolün yetişkinlerdeki
etkileşim çalışmasında, bedakuilin ve ketokonazol kombinasyonu ile tekrar eden doz
sonrasında, ayrı tıbbi ürünlerle tekrar eden doz sonrasıyla karşılaştırıldığında QTc üzerinde
daha büyük etki gözlenmiştir. QT aralığını uzatan diğer tıbbi ürünlerle birlikte uygulandığında
bedakuilinin QT uzaması üzerindeki ilave veya sinerjistik etki göz ardı edilemez ve sık izleme
önerilmektedir (bkz. bölüm 4.4).
QT aralığı ve eş zamanlı klofazimin kullanımı
Açık etiketli Faz IIb çalışmasında, QTcF'deki ortalama artışlar, 24. Haftada eş zamanlı
klofazimin kullanmayan deneklerle karşılaştırıldığında (12,3 ms referansından ortalama
değişiklik) 24. haftada eş zamanlı olarak klofazimin kullanan 17 yetişkin denekte (31,9 ms
referansından ortalama değişiklik) daha yüksekti (bkz. bölüm 4.4).
Özel popülasyonlara ilişkin ek bilgiler
Özel popülasyonlara ilişkin etkileşim çalışması yürütülmemiştir.
Pediyatrik popülasyon:
Etkileşim çalışmaları yalnızca yetişkinlerde yürütülmüştür.
4.6 Gebelik ve laktasyon
Genel tavsiye:
Gebelik kategorisi: B
9Çocuk doğurma potansiyeli bulunan kadınlar/Doğum kontrolü (kontrasepsiyon)
SIRTURO’nun çocuk doğurma potansiyeli bulunan kadınlarda kontrasepsiyon gerekliliğine
işaret edecek yeterli bilgi mevcut değildir.
Gebelik dönemi
Gebe kadınlarda SIRTURO kullanımına ilişkin sınırlı veri bulunmaktadır. Hayvan çalışmaları
üreme toksisitesiyle ilgili doğrudan veya dolaylı olarak zararlı etki göstermemektedir (bkz.
bölüm 5.3).
Hayvanlar üzerinde yapılan çalısmalar, gebelik / embriyonal / fetal gelisim / doğum ya da
doğum sonrası gelisim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3). Gebe kadınlara verilirken tedbirli olunmalıdır.
İhtiyati tedbir olarak, terapinin faydasının risklerden fazla olmaması durumunda gebelik
sırasında SIRTURO kullanımından kaçınılmalıdır.
Laktasyon dönemi
Bedakuilin veya metabolitlerinin insan sütüyle atılıp atılmadığı bilinmemektedir. Emzirilen
bebeklerdeki potansiyel advers reaksiyon riskinden dolayı, emzirmenin durdurulup
durdurulmayacağına ya da SIRTURO tedavisinin durdurulup durdurulmayacağına /tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
SIRTURO tedavisinin emziren anne açısından faydası dikkate alınmalıdır.
Sıçanlarda, sütteki bedakuilin konsantrasyonları, maternal plazmada gözlemlenen maksimum
konsantrasyondan 6 ila 12 kat daha yüksekbulunmuştur . Emzirme süresi sırasında yüksek doz
gruplarındaki yavrularda vücut ağırlığında azalma belirtilmiştir (bkz. bölüm 5.3).
Üreme yeteneği / Fertilite
Bedakuilinin fertilite üzerindeki etkisine ilişkin insanlarda veri mevcut değildir. Dişisıçanlarda
bedakuilin tedavisinin üreme veya fertilite üzerinde bir etki yoktur; ancak erkek sıçanlarda bazı
etkiler gözlenmiştir (bkz. bölüm 5.3).
104.7 Araç ve makine kullanımı üzerindeki etkiler
Bedakuilin, araç ve makine kullanımı üzerinde minör etkiye sahip olabilir. Bazı hastalarda
bedakuilin kullanımına bağlı baş dönmesi bildirilmiştir ve hastanın araç veya makine kullanma
kabiliyeti değerlendirilirken göz önünde bulundurulmalıdır (bkz. bölüm 4.8).
4.8 İstenmeyen etkiler
Güvenlilik profilinin özeti
SIRTURO'ya yönelik advers ilaç reaksiyonları, tüberküloz tıbbi ürünlerinin beraberinde
kullanılan tedavi ile birlikte SIRTURO alan 335 yetişkin hastayı içeren havuzlanmış Faz IIb
klinik çalışma verilerinden (kontrollü ve kontrolsüz, C208 ve C209) tanımlanmıştır. Advers
ilaç reaksiyonları ve SIRTURO arasındaki nedensellik değerlendirmesinin temeli, bu
çalışmalarla sınırlı olmayıp, yetişkinlerdeki havuzlanmış Faz I ve Faz IIa güvenlilik verilerinin
değerlendirmesine dayanmaktadır. Kontrollü çalışmalarda SIRTURO tedavisi sırasında en sık
görülen advers ilaç reaksiyonları (hastaların > %10,0'u); bulantı (SIRTURO grubunda %35,3’e
karşı plasebo grubunda % 25,7), artralji (%29,4’e karşı % 20,0), baş ağrısı (%23,5’e karşı %
11,4), kusma (%20,6’ya karşı %22,9) ve baş dönmesidir(%12,7’ye karşı %11,4).
Advers reaksiyonların tablolanmış listesi
SIRTURO ile tedavi edilen 102 yetişkin hastadaki kontrollü çalışmalardan rapor edilen
SIRTURO'ya yönelik advers ilaç reaksiyonları aşağıdaki tabloda verilmiştir.
Bu advers reaksiyonlar sistem-organ sınıflaması ve görülme sıklıklarına göre listelenmiştir.
Sıklıklar şu şekilde tanımlanmıştır: Çok yaygın (≥ 1/10), yaygın (≥ 1/100 ila <1/10), yaygın
olmayan (≥ 1/1000 ila < 1/100), seyrek (≥ 1/10.000 ila <1/1000), çok seyrek (<1/10.000) ve
bilinmiyor (eldeki verilerden hareketle tahmin edilemiyor).
Sistem Organ Sınıfı (SOC) Sıklık Kategorisi Advers İlaç Reaksiyonları
Sinir sistemi hastalıkları Çok yaygın Baş ağrısı, baş dönmesi
Kardiyak hastalıklar Yaygın ElektrokardiyogramdaQT
uzaması
Gastrointestinal Çok yaygın Bulantı, kusma
hastalıklar Yaygın Diyare
Hepato-biliyer hastalıklar Yaygın Transaminaz artışı*
Çok yaygın Artralji
11Kas iskelet bozuklukları, Yaygın Miyalji
bağ doku ve kemik
hastalıkları
*"Transaminaz artışı" ile gösterilen terimler, AST artışı, ALT artışı, hepatik enzimde artış,
anormal karaciğer fonksiyonuve transaminaz artışını kapsar (bkz. aşağıdaki bölüm).
Seçilen advers reaksiyonların tanımı
Kardiyovasküler
Kontrollü Faz IIb çalışmasında (C208), QTcF'de başlangıç değerlerinden ortalama artışlar, ilk
tedavi değerlendirmesinden itibaren gözlenmiştir (SIRTURO için 1. haftada 9,9 ms ve plasebo
için 3,5 ms). 24 haftalık SIRTURO tedavisi sırasında QTcF'deki başlangıç değerlerinden en
yüksek ortalama artış 15,7 ms'di (18. haftada). SIRTURO tedavisinin sonunda (24. hafta
sonunda), SIRTURO grubundaki QTcF artışları dereceli olarak daha az belirgin hale gelmiştir.
İlk 24 hafta sırasında plasebo grubundaki QTcF'de başlangıç değerlerinden en yüksek ortalama
artış 6,2 ms'di (ayrıca 18. haftada) (bkz. bölüm 4.4).
Tedavi opsiyonu olmayan hastaların klofazimin dahil olmak üzere tüberkülozu tedavi etmek
için kullanılan diğer QT uzatan tıbbi ürünleri aldıkları Faz IIb açık etiketli çalışmasında (C209),
SIRTURO ile eş zamanlı kullanım, tedavi rejimindeki QT uzatan tıbbi ürünlerin sayısıyla
orantılı olarak ek QT uzamasına neden olmuştur.
Başka bir QT uzatan tıbbi ürün olmadan tek başına SIRTURO alan hastalarda QT olmaksızın
23,7 ms başlangıcından 480 ms'i aşan maksimal ortalama QTcF artışı gelişmişken, en az 2 başka
QT uzatan tıbbi ürün alan hastalarda başlangıçtan maksimal ortalama 30,7 ms QTcF uzaması
gelişmiş ve bir hastada 500 ms'i aşan QTcF süresine neden olmuştur.
Güvenlilik veri tabanlarında Torsade de Pointese ilişkin belgelenen vaka yoktur (bkz. bölüm
4.4). Eş zamanlı olarak olarak klofazimin kullanan hastalarla ilgili daha fazla bilgi için bkz.
bölüm 4.5, QT aralığı ve eş zamanlı olarak klofazimin kullanımı.
Yüksek transaminazlar
Çalışma C208'de (aşama 1 ve 2), en az 3 x NÜS (Normalin Üst Sınırı) aminotransferanz
artışları, plasebo tedavi grubu ile karşılaştırıldığında (6/105 [% 5,7]) SIRTURO tedavi
grubunda (11/102 [%10,8] daha sık gelişmiştir. SIRTURO tedavi grubunda, bu artışların çoğu
24 haftalık tedavi sırasında meydana gelmiştir ve tersine çevrilebilir. C208 çalışmasının 2.
12aşamasının araştırma fazı sırasında, plasebo tedavi grubundaki 1/81 (% 1,2) hastayla
karşılaştırıldığındaSIRTURO tedavi grubundayüksek aminotransferazlar 7/79 (%8,9) hastada
rapor edilmiştir.
Pediyatrik popülasyon
Bedakuilinin güvenlilik değerlendirmesi, doğrulanmış veya muhtemel MDR-TB enfeksiyonu
olan 14 yaşından büyük veya eşit 15 adölesandan alınan verilere dayanmaktadır (bkz. Bölüm
5.1). Genel olarak, yetişkin popülasyonda gözlemlenene kıyasla bu adölesanların güvenlilik
profilinde herhangi bir farklılık olduğuna dair bir gösterge bulunmamaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Bedakuilin ile kasıtlı veya kazara akut doz aşımı vakaları klinik çalışmalar sırasında rapor
edilmemiştir. 44 sağlıklı yetişkin deneğin tek 800 mg SIRTURO dozu aldığı bir çalışmada,
advers reaksiyonlar önerilen dozdaki klinik çalışmalarda gözlemlenenlerle uyumlu
bulunmuştur(bkz. bölüm 4.8).
SIRTURO ile akut doz aşımının tedavisine ilişkin deneyim söz konusu değildir. Kasıtlı veya
kazara doz aşımı durumunda yaşamsal belirtilerin izlenmesi ve elektrokardiyogram (QT aralığı)
izlemesi dahil olmak üzere temel yaşamsal fonksiyonları desteklemeye yönelik genel önlemler
alınmalıdır. Daha ileri yönetim, klinik olarak belirtildiği gibi veya mevcutsa ulusal zehir
merkezi tarafından önerildiği şekilde yapılmalıdır. Bedakuilin proteine oldukça bağlı
olduğundan, diyalizin bedakuilini plazmadan anlamlı şekilde uzaklaştırma ihtimali düşüktür.
Klinik izleme göz önünde bulundurulmalıdır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antimikobakteriyel, tüberküloz tedavisinde kullanılan diğer ilaçlar
13ATC kodu: J04AK05
Etki mekanizması
Bedakuilin, diarilkinolindir. Bedakuilin, özellikle Mycobacterium tuberculosisdaki enerji
oluşumu için gerekli bir enzim olan mikobakteriyel ATP (adenozin 5'-trifosfat) sentazı inhibe
eder. ATP sentazının inhibisyonu, çoğalan veya stabil durumda olan tüberküloz bakterileri için
bakterisit etkilere yol açar.
Farmakodinamik etkiler
Bedakuilin, ≤ 0.008 - 0.12 mg/L aralığında ilaca duyarlı ve ayrıca ilaca dirençli suşlar (ön
kapsamlı olarak ilaca dirençli suşlar, kapsamlı olarak ilaca dirençli suşlar dahil olmak üzere çok
ilaca dirençli) için minimal inhibitör konsantrasyon (MIK) ile Mycobacterium tuberculosise
karşı aktiviteye sahiptir. N-monodesmetil metabolitinin (M2), ana bileşikle karşılaştırıldığında
insanlardaki daha düşük ortalama maruziyeti (% 23 ila % 31) ve daha düşük antimikrobiyal
aktivitesi (3 ila 6 kat düşük) göz önünde bulundurulduğunda klinik etkililiğe anlamlı şekilde
katkıda bulunması beklenmemektedir.
Primer peritoneal makrofajlarda ve makrofaj benzeri hücre dizisinde bedakuilinin intraselüler
bakterisit aktivitesi, ekstraselüler aktivitesinden yüksek bulunmuştur. Bedakuilin ayrıca
dormant (stabil durumda olan) tüberküloz bakterilerine karşı bakterisittir. TB enfeksiyonuna
yönelik fare modelinde, bedakuilin bakterisit ve sterilize edici aktivite göstermiştir.
Bedakuilin, pek çok tüberküloza neden olmayan mikobakteriyel türler için bakteriyostatiktir.
Mycobacterium xenopi, Mycobacterium novocastrense, Mycobacterium shimoidei ve
mikobakteriyel olmayan türler inherent olarak bedakuiline dirençli olarak kabul edilmektedir.
Direnç mekanizması
Bedakuilin’in minimal inhibitör konsantrasyonlarını (MIK) etkileyen, kazanılmış direnç
mekanizmaları, ATP sentaz hedefini kodlayan atpE genindeki ve MmpS5-MmpL5 dışarı akış
pompasında ekspresyonu düzenleyen Rv0678 genindeki mutasyonları kapsar. Klinik öncesi
çalışmalarda ortaya çıkan hedef temelli mutasyonlar, bedakuilin minimal inhibitör
konsantrasyonlarında (MIK) 0,25 ila 4 mg/L aralığında 8 ila 133 kat artışa neden olmuştur.
Dışarı akış pompası temelli mutasyonlar klinik öncesi ve klinik çalışma izolatlarında
görülmüştür. Bunlar bedakuilin minimal inhibitör konsantrasyonlarında (MIK) 0,25 ila 0,5
mg/L aralığında 2 ila 8 kat artışa neden olmuştur. Fenotipik olarak bedakuiline dirençli olan
14izolatların büyük bir bölümü klofamizine karşı çapraz direnç gösterir. Klofazimine dirençli
izolatlar ise bedakuiline karşı hâlâ duyarlı olabilirler.
Başlangıçtaki yüksek MIK değerlerinin, başlangıçta Rv0678 kökenli mutasyon varlığının
ve/veya başlangıç sonrasında artmış bedakuilin MIK değerlerinin mikrobiyolojik sonuçlar
üzerindeki etkisi yeterince bilinmemektedir; bunun nedeni, Faz II çalışmalarında bu tür
vakaların insidansının düşük olmasıdır.
Duyarlılık testi kırılma noktaları
Mevcut olduğunda, klinik mikrobiyoloji laboratuvarı, hekime nosokomiyal ve topluluk kökenli
patojenlerin duyarlılık profilini tanımlayan periyodik raporlar olarak, yerleşik hastanelerde
kullanılan antimikrobiyal tıbbi ürünlere yönelik in vitro duyarlılık test sonuçlarını sunmalıdır.
Bu raporlar, tedaviye yönelik antibakteriyel tıbbi ürünlerin kombinasyonunun seçiminde
hekime yardımcı olmalıdır.
Kırılma noktaları
Minimal inhibitör konsantrasyon (MIK) kırılma noktaları şöyledir:
EpidemiyolojikKırılma 0,25mg/l
Klinik Kırılma noktaları S ≤ 0,25 mg/l; R > 0,25 mg/l
S = duyarlı
R = dirençli
Yaygın olarak duyarlı türler:
Mycobacterium tuberculosis
Yapısal olarak dirençli organizmalar :
Mycobacterium xenopi
Mycobacterium novocastrense
Mycobacterium shimoidei
Mikobakteriyel olmayan türler
Klinik öncesi güvenlilik verileri
Bedakuilin veya metabolitlerinin insan sütüyle atılıp atılmadığı bilinmemektedir.
Klinik etkililikve güvenlilik
Kullanılan direnç kategorileri için aşağıdaki tanımlar geçerlidir:
15Birçok ilaca dirençli Mycobacterium tuberculosis: en az isoniazid ve rifampisine dirençli olan
ancakflorokinolonlara ve ikinci sıraenjekte edilebilir ajanlara duyarlı izolat.
Ön kapsamlı olarak ilaca dirençli tüberküloz: isoniazid,rifampisin ve herhangi bir florokinolon
veya en az bir ikinci sıra enjekte edilebilir ajana (ancak florokinolon ve ikinci dizi enjekte
edilebilir ajanın ikisine de değil) dirençli izolat.
Kapsamlı olarak ilaca dirençli tüberküloz: isoniazid, rifampisin, herhangi bir florokinolon ve
en az bir ikinci dizi enjekte edilebilir ajana dirençli izolat.
Faz IIb, plasebo kontrollü, çift kör, randomize bir çalışmada (C208) sputum smear-pozitif
pulmonerbirçok ilaca dirençli Mycobacterium tuberculosisveön kapsamlıolarak ilaca dirençli
tüberküloz tanısı yeni konmuş yetişkin hastalarda SIRTURO'nun antibakteriyel aktivitesi,
güvenliliği ve tolerabilitesi değerlendirilmiştir. Hastalar, etionamid, kanamisin, pirazinamid,
ofloksasin ve sikloserin/terizidondan oluşan tercih edilenberaberinde kullanılan 5 ilaçlı tedavi
ile kombinasyon halinde 24 hafta boyunca SIRTURO (n = 79) veya plasebo (n = 81) almıştır.
24 haftalık araştırma süresi sonrasında beraberinde kullanılan tedavi, 18 ila 24 aylık toplam
çok ilaca dirençli Mycobacterium tuberculosis tedavisini tamamlamak üzere devam edilmiştir.
Final değerlendirme 120. Haftada gerçekleştirilmiştir. Ana demografikler şöyledir: % 63,1'i
erkek, medyan yaş 34, %35'i Siyahi ve %15'i HIV pozitiftir. Hastaların %58'inde bir akciğerde
ve % 16'sında ise iki akciğerde kavitasyon görülmüştür. Direnç statüsü tam karakterize edilen
hastalar için, % 76'sı (84/111) birçok ilaca dirençli Mycobacterium tuberculosis suşu ile ve %
24'ü (27/111) iseön kapsamlı olarak ilaca dirençli tüberküloz suşuyla enfekteydi.
SIRTURO ilk 2 hafta boyunca günde bir kez 400 mg ve sonraki 22 hafta boyunca ise haftada 3
kez 200 mg olarak uygulanmıştır.
SIRTURO veya plasebo tedavisi sırasında primer sonuç parametresi, sputum kültürü
konversiyon zamanıydı (ilk SIRTURO alımı ve en az 25 gün aralıkla alınan sputumdan iki
ardışık negatif sıvı kültürü arasındaki süre) (konversiyona kadar medyan süre SIRTURO grubu
için 83 gün ve plasebo grubu için ise 125 gündü (risk oranı, % 95 CI: 2,44 [1.57; 3.80]), p <
0,0001).
16SIRTURO grubunda, kültür konversiyonuna kadar geçen sürede fark görülmemiş veya çok az
fark görülmüştür ve ön kapsamlı olarak ilaca dirençli tüberkülozu olan hastalar ve birçok ilaca
dirençli Mycobacterium tuberculosis’i olan hastalar arasında kültür konversiyon oranları
gözlenmiştir.
24. haftada ve 120. haftadaki yanıt oranları (tüm terapinin sonlandırılmasından sonra yaklaşık
6 ay) tablo 2'de verilmiştir.
Tablo 2: Kültür Konversiyon Durumu
Kültür Konversiyon mITT popülasyonu
Durumu, n (%) N SIRTURO/ N Plasebo/BR
Beraberinde
kullanılan
tedavi
24. Haftadaki genel 66 52 (%78,8) 66 38 (%57,6)
yanıt verenler
birçok ilaca dirençli 39 32 (%82,1) 45 28 (%62,2)
Mycobacterium
tuberculosis’li
hastalar
ön kapsamlı olarak 15 11 (%73,3) 12 4 (%33,3)
ilaca dirençli
tüberküloz ile
enfekte hastalar
24. Haftada genel 66 14 (%21,2) 66 28 (%42,4)
yanıt vermeyenler*
120. Haftadaki genel 66 41 (%62,1) 66 29 (%43,9)
yanıt verenler
birçok ilaca dirençli 39# 27 (%69,2) 46# § 20 (%43,5)
Mycobacterium
17tuberculosis’li
hastalar
ön kapsamlı olarak 15# 9 (%60,0) 12# 5 (%41,7)
ilaca dirençli
tüberküloz ile
enfekte hastalar
120. Haftada genel 66 25 (%37,9) 66 37 (%56,1)
yanıt vermeyenler*
Konvert olamama 66 8 (%12,1) 66 15 (%22,7)
Nüks† 66 6 (%9,1) 66 10 (%15,2)
Kesilmiş, ancak 66 11 (%16,7) 66 12 (%18,2)
konvert olmuş
* Çalışma sırasında ölen veya çalışmaya devam etmeyen hastalar yanıt vermeyen olarak
kabul edilmiştir.
† Nüks, bu çalışmada, balgam kültüründe konversiyon öncesini takiben tedavi sonrasında
veya sırasındapozitif balgam kültürü olarak tanımlanmıştır.
# Merkezi laboratuvar ilaç duyarlılığı test sonuçlarına dayanarak direnç kapsamı mITT
popülasyonundaki 20 denek için mevcut değildi (SIRTURO grubunda 12 ve plasebo
grubunda8). Bu denekler, M tuberculosis suşuna direnç kapsamına göre alt grup analizinin
dışında tutulmuştur.
§ Merkezi laboratuvar ilaç duyarlılık testi sonuçları 24 haftalık ara analiz sonrasında bir ek
plasebo deneği için mevcuttur.
Çalışma C209'da (devam eden), tarama öncesinde 6 ay içerisinde sputum smear pozitif olan
233 yetişkin hastadaki ayrı tedavi rejiminin bir parçası olarak açık etiketli SIRTURO ile 24
haftalık tedavinin güvenlilik, tolerabilite ve etkililiğideğerlendirilmiştir. Bu çalışma, üç direnç
kategorisinin tümündeki hastaları kapsamıştır (birçok ilaca dirençli Mycobacterium
tuberculosis, ön kapsamlı olarak ilaca dirençli tüberküloz ve kapsamlı olarak ilaca dirençli
tüberküloz).
Primer etkililik bitim noktası, SIRTURO tedavisi sırasında sputum kültür konversiyonuna
kadar geçen süreydi (medyan 57 gün, yeterli veriye sahip 205 hasta için). 24. haftada sputum
kültür konversiyonu 163/205 (%79,5) hastada görülmüştür. 24. haftadaki konversiyon oranları
18birçok ilaca dirençli Mycobacterium tuberculosis’li hastalarda en yüksek (% 87,1; 81/93), ön
kapsamlı olarak ilaca dirençli tüberkülozlu hastalarda % 77,3 (34/44) ve kapsamlı olarak ilaca
dirençli tüberkülozlu hastalarda en düşüktü (% 54,1; 20/37). Merkezi laboratuvar ilaç
duyarlılığı test sonuçlarına dayanarak direnç kapsamı mITT popülasyonundaki 32 denek için
mevcut değildi. Bu denekler, Mycobacterium tuberculosis suşuna direnç kapsamına göre alt
grup analizinin dışında tutulmuştur.
120. haftada sputum kültür konversiyonu 148/205 (%72,2) hastada görülmüştür. 120. haftadaki
konversiyon oranları birçok ilaca dirençli Mycobacterium tuberculosis TB'li hastalarda en
yüksek (% 73,1; 68/93), ön kapsamlı olarak ilaca dirençli tüberkülozlu hastalarda % 70,5
(31/44) ve XDR-TB'li hastalarda en düşüktü (%62,2; 23/37).
24. haftada ve 120. haftada, yanıt veren oranları arka plan rejiminde 3 veya daha fazla etkin
madde kullanan (in vitro) hastalar için daha yüksekti.
24. haftada yanıt veren 163 hastadan 139 hasta (% 85,3) 120. haftada yanıt vermeye devam
etmiştir. 24 haftada yanıt verenlerin yirmi dördü (% 14,7), 120. haftada yanıt vermeyen kabul
edilmiş olup, bunlardan 19'u prematüreolarak konvert olmuşken çalışmaya devam etmemiş ve
5'i relaps yaşamıştır. 24. haftada yanıt vermeyen 42 hastanın 9'unda (% 21,4) 24. hafta
sonrasında doğrulanmış kültür konversiyonu (bedakuilin dozu tamamlandıktan sonra ancak
arka plan rejimi devam ederken) meydana gelmiş ve 120. haftada devam etmiştir.
Mortalite
Randomize faz IIb çalışmasında (C208, aşama 2) plasebo tedavi grubuyla karşılaştırıldığında
(% 3,7; 3/81 hasta), SIRTURO tedavi grubunda (% 12,7;10/79 hasta) daha yüksek ölüm oranı
görülmüştür. SIRTURO grubundaki bir ölüm ve plasebo grubundaki bir ölüm 120 hafta
penceresinden sonra rapor edilmiştir. SIRTURO grubunda, tüberküloz nedeniyle meydana
gelen beş ölümün tümü, son vizitedeki balgam kültür durumu "konverte olmamış" ( en az 30
gün aralarla alınmış birbirini takip eden iki veya daha fazla negatif balgam kültürü ) hastalarda
gerçekleşmiştir. Kalan SIRTURO hastalarındaki ölüm nedeni alkol zehirlenmesi,
hepatit/karaciğer sirozu, septik şok/peritonit, serebrovasküler kaza ve motorlu araç kazasıdır.
SIRTURO grubundaki on ölümden biri (alkol zehirlenmesi nedeniyle) 24 haftalık tedavi
sırasında meydana gelmiştir. SIRTURO ile tedavi edilenler arasındaki diğer dokuz ölüm, bu
ajanla tedavinin sona ermesinden sonra gerçekleşmiştir (SIRTURO sonrasında 86-911 günlük
19aralık; medyan 344 gün). İki tedavi grubu arasındaki ölümlerde gözlemlenen dengesizlik
açıklanmamıştır. Ölüm ile balgam kültür konversiyonu, nüks, tüberkülozu tedavi etmek için
kullanılan diğer tıbbi ürünlere duyarlılık, insan immunyetersizlik virüsü statüsü veya hastalığın
şiddeti arasında fark edilebilir patern gözlenmemiştir. Çalışma sırasında, ölen hastaların
herhangi birinde öncül anlamlı QT uzaması veya klinik açıdan anlamlı disritmi kanıtı yoktur.
Faz IIb açık etiketli çalışmada (C209), % 6,9 (16/233) hasta ölmüştür. Araştırıcı tarafından
rapor edilen en yaygın ölüm nedeni tüberkülozdu (9 hasta). Tüberkülozdan ölen bir hasta
dışında tüm hastalar konvert olmamıştır veya nüks gelişmiştir. Kalan hastalardaki ölüm
nedenleri değişiklik göstermektedir.
Pediyatrik popülasyon
SIRTURO’nun bir arka plan rejimiyle kombinasyon halinde farmakokinetiği, güvenliliği ve
tolere edilebilirliği, medyan yaşı 16 olan, 38-75 kg aralığında ve %80 kadın, %53,3 Siyah ve
%13,3’ü Asyalı olan 15 hastayı içeren tek kollu, açık etiketli Faz 2 çalışması olan C211
çalışmasında değerlendirilmiştir. Hastalar doğrulanmış veya muhtemel MDR-TB
enfeksiyonuna sahipti ve en az 24 haftalık tedaviyi tamamlayacaktı. SIRTURO ilk 2 hafta
günde bir kez 400 mg ve sonraki 22 hafta boyunca haftada 3 kez 200 mg olarak uygulandı.
Başlangıçta kültür pozitif akciğer MDR-TB’si olan hasta alt kümesinde, bedakuilin içeren bir
rejimle tedavi, 24. Haftada %75,0 (6/8 mikrobiyolojik olarak değerlendirilebilir hasta) negatif
kültüre dönüşme ile sonuçlanmıştır
5.2 Farmakokinetik özellikler
Genel özellikler
Bedakuilinin farmakokinetik özellikleri, sağlıklı yetişkin deneklerde ve yetişkin ve birçok ilaca
direçli tüberkülozla enfekte 14 yaş ve üzeri hastalarda değerlendirilmiştir. Bedakuiline
maruziyet, sağlıklı deneklerle karşılaştırıldığında birçok ilaca dirençli tüberkülozla enfekte
hastalarda daha düşük bulunmuştur.
Emilim:
Maksimum plazma konsantrasyonlarına (C ), tipik olarak dozdan sonra yaklaşık 5 saat sonra
maks
ulaşılır. C ve plazma konsantrasyonu-zaman eğrisi altındaki alan (EAA) incelenen en
maks
yüksek dozlara kadar orantılı olarak artmıştır (700 mg tek doz ve günde bir kez 400 mg çoklu
20dozlar). Bedakuilinin yemek ile alımı, aç karnına uygulama ile karşılaştırıldığında bağıl
biyoyararlanımı yaklaşık 2 kat arttırmıştır. Bu nedenle oral biyoyararlanımı arttırmak için
yemekle alınmalıdır.
Dağılım:
Bedakuilinin plazma proteinlerine bağlanması insan dahil olmak üzere test edilen tüm türlerde
> %99,9'dur. N-monodesmetil metabolitinin (M2) plazma proteinlerinebağlanması insanlarda
en az % 99,8'di. Hayvanlarda bedakuilin ve etkin N-monodesmetil metaboliti (M2), pek çok
dokuya kapsamlı olarak dağılmıştır; ancaksantral sinir sistemine geçiş düşüktü.
Biyotransformasyon:
CYP3A4, in vitroolarak bedakuilinin metabolizmasına ve N-monodesmetil metabolitinin (M2)
oluşumuna dahil olan temel CYP izoenzimdi.
İn vitro olarak bedakuilin test edilen CYP450 enzimlerinden (CYP1A2, CYP2A6,
CYP2C8/9/10, CYP2C19, CYP2D6, CYP2E1, CYP3A4, CYP3A4/5 ve CYP4A) herhangi
birinin aktivitesini anlamlı olarak inhibe etmemiştir ve CYP1A2, CYP2C9 veya CYP2C19
aktivitelerini indüklememiştir.
Bedakuilin ve M2, in vitro olarak P-gp substratları olmadığı bildirilmiştir. Bedakuilin in vitro
olarak zayıf bir OCT1, OATP1B1 ve OATP1B3 substratı iken, M2’nin olmadığı gözlenmiştir.
Bedakuilin in vitro olarak MRP2 ve BCRP substratı değildir; Bedakuilin ve M2, taşıyıcı olan
P-gp, OATP1B1, OATP1B3, BCRP, OAT1, OAT3, OCT1, OCT2, MATE1 ve MATE2'yi in
vitro olarak klinik açıdan ilgili konsantrasyonlarda inhibe etmemiştir. Bir in vitro çalışma
ağızdan alımdan sonra bağırsakta ulaşılan konsantrasyonlarda bedakuilinin BCRP’yi inhibe
etme potansiyelini göstermiştir. Klinik ilişkisi bilinmemektedir.
Eliminasyon:
Ön klinik çalışmalara dayanarak, uygulanan dozun yoğun kısmı feçeste atılır. Değişmeyen
bedakuilinin üriner atılımı klinik çalışmalarda dozun < % 0,001'i iken, değişmeyen etkin
maddenin renal klerensinin anlamlı olmadığını göstermiştir. C ’a ulaştıktan sonra bedakuilin
maks
konsantrasyonları üç eksponansiyel bir düşüş göstermektedir. Bedakuilin ve etkin N-
monodesmetil metabolitinin (M2) ortalama terminal eliminasyon yarılanma ömrü yaklaşık 5
aydır (2 ila 8 ay arasında).
21Bu uzun terminal eliminasyon fazı, muhtemelen bedakuilin ve M2'nin periferik dokulardan
yavaş olarak ayrılmasını yansıtmaktadır.
Hastalardaki karakteristik özellikler
Karaciğer yetmezliği:
Orta şiddette karaciğer yetmezliğine (Child-Pugh B) sahip 8 denekte SIRTURO'nun tek doz
çalışması, bedakuilin ve M2'ye maruziyetin (EAA ) sağlıklı deneklerle karşılaştırıldığında
672sa
%19 daha düşük olduğunu göstermiştir. Hafif veya orta şiddette karaciğer yetmezliğine sahip
hastalarda doz ayarlaması gerekli görülmemiştir. Bedakuilin şiddetli karaciğer yetmezliğine
sahip hastalarda araştırılmamıştır (bkz. bölüm 4.2).
Böbrek yetmezliği:
SIRTURO çoğunlukla normal böbrek işlevine sahip hastalarda araştırılmıştır. Değişmemiş
bedakuilinin renal atılımı anlamlı değildir (< %0,001).
Haftada üç kez SIRTURO 200 mg ile tedavi edilen tüberküloz hastalarının popülasyon
farmakokinetik analizinde, kreatinin klerensinin (aralık: 40 ila 227 ml/dk), bedakuilinin
farmakokinetik parametrelerini etkilemediği bulunmuştur. Bu sebeple, hafif veya orta şiddette
böbrek yetmezliğinin bedakuiline maruziyet üzerinde klinik açıdan anlamlı bir etkiye sahip
olması beklenmemektedir. Ancak şiddetli böbrek yetmezliğine (kreatinin klerensi < 30 ml/dk)
veya hemodiyaliz veya peritoneal diyaliz gerektiren son aşama böbrek hastalığına sahip
hastalarda, bedakuilin konsantrasyonları, böbrek fonksiyon bozukluğuna bağlı etkin madde
absorbsiyonu, dağılımı ve metabolizmasının değişmesi nedeniyle artabilir. Bedakuilin plazma
proteinlerine oldukça fazla bağlandığından, hemodiyaliz veya peritoneal diyaliz ile plazmadan
anlamlı şekilde uzaklaşması olası değildir.
Farmakokinetik/farmakodinamik ilişki
Terapötik dozlarla ulaşılan konsantrasyon aralığında hastalarda
farmakokinetik/farmakodinamik ilişki gözlenmemiştir.
Pediyatrikpopülasyon:
24. haftada bedakuilinin (AUC168h) ortalama plazma mariziyetinin, 12 ila 18 yaşından küçük
ve en az 30 kg ağırlığa sahip SIRTURO’nun yetişkin doz rejimini (ilk 2 hafta günde bir kez ve
22sonraki 22 hafta boyunca haftada 3 kez 200 mg) alan adölesanlarda 178 μg * sa / mL (%90
tahmin aralığı: 55,8-383 μg * sa / mL) olacağı tahmin edilmiştir. 30 ila 40 kg ağırlığındaki
adölesanlarda, 24. haftada bedakuilinin (AUC168h) ortalama plazma maruziyetinin yetişkin
hastalara kıyasla daha yüksek (ortalama: 224 μg * sa / mL; %90 tahmin aralığı: 77,4 –474 μg
* sa / mL) olduğu tahmin edilmiştir. Yetişkinlerde 24. haftada bedakuilinin (AUC168h)
ortalama plazma maruziyetinin 127 μg * sa / mL(%90 tahmin aralığı: 39,7 –248 μg * sa / mL)
olduğu tahmin edilmiştir.
14 yaş ve altındaki veya 38 kg ağırlığın altındaki pediyatrik hastalarda SIRTURO'nun
farmakokinetikleri değerlendirilmemiştir.
Geriyatrik popülasyon:
SIRTURO'nun 65 yaş ve üzeri yaşlı tüberküloz hastalarında kullanımına ilişkin sınırlı klinik
veri (n = 2) mevcuttur.
SIRTURO ile tedavi gören tüberküloz hastalarının (yaş aralığı 18 ila 68) popülasyon
farmakokinetikanalizinde, yaşın bedakuilinin farmakokinetiklerini etkilemediği bulunmuştur.
Irk:
SIRTURO ile tedavi gören tüberküloz hastalarının popülasyon farmakokinetik analizinde,
bedakuiline maruziyetin diğer ırk kategorilerinden gelen hastalarla karşılaştırıldığında Siyahi
hastalarda daha düşük olduğu bulunmuştur. Klinik çalışmalardabedakuiline maruziyet ve yanıt
arasında açık bir ilişki gözlenmediğinden bu düşük maruziyetin klinik açıdan ilgili olmadığı
düşünülmüştür. Ayrıca bedakuilin tedavi süresini tamamlayan hastalardaki yanıt oranları klinik
çalışmalardakifarklı ırk kategorileri arasında karşılaştırılabilirbulunmuştur.
Cinsiyet:
SIRTURO ile tedavi edilen tüberküloz hastalarının popülasyon farmakokinetik analizinde,
kadın ve erkekler arasında maruziyette klinik açıdan anlamlı fark gözlenmemiştir.
5.3 Klinik öncesi güvenlilik verileri
Bedakuilin uygulaması ile hayvan toksikoloji çalışmaları farelerde 3 aya, sıçanlarda 6 aya ve
köpeklerde 9 aya kadar gerçekleştirilmiştir. Sıçan ve köpeklerdeki plazma bedakuilin
23maruziyeti insanlarda gözlemlenen maruziyet ile benzer bulunmuştur. Bedakuilin, monositik
fagositik sistem, iskelet kas, karaciğer, mide, pankreas ve kalp kasını kapsayan hedef
organlardaki etkilerle bağlantılıydı. Monositik fagositik sistem üzerindeki etkiler dışında bu
toksisitelerin tamamı klinik olarak izlenmiştir. Tüm türlerin Monositik fagositik sisteminde,
fosfolipidozis ile tutarlı olarak çeşitli dokularda pigment dolu ve/veya köpüklü makrofajlar
görülmüştür. İnsanlardaki fosfolipidozisin anlamlılığı bilinmemektedir. Gözlemlenen
değişikliklerin çoğu, uzun süreli günlük dozaj ve etkin maddenin plazma ve doku
konsantrasyonlarındaki sonraki artışlarını takiben meydana gelmiştir. Tedavinin sonra
ermesinden sonra, toksisitenin tüm göstergeleri en az kısmi düzelme ila iyi derecede düzelme
göstermiştir.
Sıçan karsinojenisite çalışmasında erkeklerde 20 mg/kg/gün ve dişilerde 10 mg/kg/günlük
yüksek dozlarda bedakuilin tümör insidanslarında tedaviyle ilgili herhangi bir artışı
indüklememiştir. Bedakuilin faz II çalışmalarında MDR-TB'li deneklerde gözlemlenen
maruziyetle (EAA) karşılaştırıldığında, yüksek dozlarda sıçanlardaki maruziyet (EAA),
bedakuilin için erkeklerde benzer ve dişilerde 2 kat yüksek ve M2 için ise erkeklerde 3 kat
yüksek ve dişilerde 2 kat yüksekti.
İn vitro ve in vivo genotoksisite testleri bedakuilinin herhangi bir mutajenik veya klastojenik
etkiye sahip olmadığını göstermiştir.
Bedakuilin, dişi sıçanlarda değerlendirildiğinde fertilite üzerinde etkiye sahip değildir. Yüksek
bedakuilin dozları ile tedavi edilen 24 erkek sıçanın üçü, fertilite çalışmasında yavru
verememiştir. Bu hayvanlarda normal spermatojenez ve epididimitte normal miktarda
spermatozoa belirtilmiştir. 6 aya kadar bedakuilin tedavisi sonrasında testislerde ve
epididimislerde yapısal anormallik görülmemiştir. Sıçanlarda ve tavşanlarda gelişim toksisite
parametreleri üzerinde bedakuilinle ilgili etki gözlenmemiştir. Karşılık gelen plazma
maruziyeti (EAA) insanlarla karşılaştırıldığında sıçanlarda 2 kat yüksektir. Sıçanlarda pre ve
post natal gelişim çalışmalarında insanlara benzer maternal plazma maruziyetinde advers etki
gözlenmemiş olup, yavrudaki maruziyet yetişkin insanlardakinden 3 kat yüksektir. Herhangi
bir doz seviyesinde Bedakuilin ile maternal tedavinin, F1 jenerasyon hayvanların cinsel
olgunlaşma, davranış gelişimi, çiftleşmeperformansı, fertilitesi veyaüreme kapasitesi üzerinde
bir etkisi yoktur. Sütle bedakuiline maruziyet sonrasında laktasyon sırasında yüksek doz
gruplarındaki yavrularda kilo düşüşü gözlenmiş olup, bu kilo kaybının rahim içi maruziyetin
24bir sonucu olmadığı bildirilmiştir. Sütteki bedakuilin konsantrasyonları, maternal plazmada
gözlemlenen maksimum konsantrasyondan 6 ila 12 kat daha yüksekolarak bulunmuştur.
Çevresel Risk Değerlendirmesi
Çevresel risk değerlendirme çalışmaları bedakuilinin, çevre açısından sürekli, biyoakümülatif
ve toksik olma potansiyeline sahip olduğunu göstermiştir (bkz. bölüm 6.6).
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır kaynaklı)
Mısır nişastası
Hipromelloz
Polisorbat 20
Mikrokristalin selüloz
Kroskarmelloz sodyum
Silika, koloidal susuz
Magnezyum stearat
6.2 Geçimsizlikler
Yeterli veri yoktur.
6.3 Raf ömrü
36ay
6.4 Saklamaya yönelik özel tedbirler
25˚C’nin altında oda sıcaklığında saklayınız. Işıktan korumak için orijinal ambalajında
saklayınız.
6.5 Ambalajın niteliği ve içeriği
Her bir kutuda 4 adet blister şerit (her şeritte 6 tablet içerecek şekilde). Tabletler
alüminyum/alüminyum folyo blister ambalajdadır.
6.6 Beşeri tıbbi üründen arta kalan maddelerin imhası ve diğer özel önlemler
25Bu tıbbi ürün çevreye yönelik risk teşkil edebilir.(bkz. bölüm 5.3).
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’ ve
‘‘Ambalaj Atıklarının Kontrolü Yönetmelik’’lerine uygun olarak imha edilmelidir(bkz. Bölüm
5.3).
7. RUHSAT SAHİBİ
Johnson and Johnson Sıhhi Mal.San. ve Tic. Ltd. Şti.
Ertürk Sok. Keçeli Plaza No:13 34810Kavacık/Beykoz/İstanbul
Tel: 0216 538 20 00
Faks: 0216 538 23 69
8. RUHSAT NUMARASI
2017/432
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.06.2017
Son yenileme tarihi:
10. KÜB'ÜN YENİLENME TARİHİ
26