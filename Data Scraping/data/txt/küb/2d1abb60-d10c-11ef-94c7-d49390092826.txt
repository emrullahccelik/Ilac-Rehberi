KISA ÜRÜN BİLGİSİ
1. BEŞERİ TIBBİ ÜRÜNÜN ADI
SUGVİDA 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
Prasugrel hidroklorür 10,98 mg (10 mg prasugrele eşdeğer)
Yardımcı maddeler:
Yardımcı maddeler için, 6.1’e bakınız.
3. FARMASÖTİK FORM
Film kaplı tablet
Pembe, yuvarlak, bikonveks film kaplı tabletler.
4. KLİNİK ÖZELLİKLER
4.1 Terapötik endikasyonlar
SUGVİDA, asetilsalisilik asit (ASA) ile birlikte, primer veya geç perkütan koroner girişim
(PKG) ile tedavi edilecek akut koroner sendromlu (AKS) [ör. stabil olmayan angina ST-segment
elevasyonsuz miyokard enfarktüsü (UA/NSTEMI) ya da ST-segment elevasyonlu miyokard
enfarktüsü (STEMI)] hastalarda aterotrombotik olayların önlenmesi için endikedir.
(Daha fazla bilgi için bkz. Bölüm 5.1)
4.2 Pozoloji ve uygulama şekli
Pozoloji
Yetişkinler
SUGVİDA tedavisine 60 mg’lık tek bir yükleme dozu ile başlanmalı ve sonra günde bir defa 10
mg ile devam edilmelidir. UA/NSTEMI geçiren ve hastaneye yatıştan sonra 48 saat içinde
koroner anjiyografi uygulanan hastalarda yükleme dozu sadece PKG sırasında verilmelidir (Bkz.
Bölüm 4.4, 4.8 ve 5.1). SUGVİDA alan hastalar ayrıca her gün ASA (75 mg - 325 mg) almalıdır.
PKG ile tedavi edilen AKS hastalarında SUGVİDA dahil antitrombosit tedavisinin erken
kesilmesi; tromboz, miyokard enfarktüsü veya hastanın altta yatan hastalığına bağlı ölüm riskinde
artışla sonuçlanabilir. SUGVİDA tedavisinin kesilmesinin klinik olarak endike olduğu durumlar
dışında tedaviye 12 ay devam edilmesi önerilmektedir (Bkz. Bölüm 4.4 ve 5.1).
1Uygulama şekli:
Ağızdan alınır. SUGVİDA yemeklerden önce veya sonra kullanılabilir. 60 mg prasugrel yükleme
dozu aç karnına uygulandığında hızlı etki başlangıcına yol açabilir (Bkz. Bölüm 5.2). Tableti
kırmayınız ya da ezmeyiniz.
Özel popülasyonlara ilişkin ek bilgiler:
Böbrek yetmezliği:
Son evre böbrek hastalığı olan hastalar dahil böbrek yetmezliği olan hastalar için doz
ayarlamasına gerek yoktur (Bkz. Bölüm 5.2). Böbrek yetmezliği olan hastalara ait sınırlı terapötik
deneyim bulunmaktadır (Bkz. Bölüm 4.4).
Karaciğer yetmezliği:
Hafif ve orta dereceli karaciğer yetmezliği olan hastalarda (Child Pugh Sınıf A ve B) doz
ayarlamasına gerek yoktur (Bkz. Bölüm 5.2). Hafif ve orta dereceli karaciğer fonksiyon
bozukluğuna ait sınırlı terapötik deneyim bulunmaktadır (Bkz. Bölüm 4.4). Ağır karaciğer
yetmezliğinde (Child Pugh sınıf C) kontrendikedir.
Pediyatrik popülasyon:
Güvenlilik ve etkililiğe ilişkin veri yetersizliği nedeniyle SUGVİDA’nın 18 yaşın altındaki
çocuklarda kullanılması tavsiye edilmemektedir. Orak hücreli anemisi olan çocuklarla ilgili sınırlı
veriler mevcuttur (bkz. bölüm 5.1).
Geriyatrik popülasyon:
75 yaş ve üzeri hastalarda kullanımı: SUGVİDA, 75 yaş ve üzeri hastalarda kullanılmamalıdır.
75 yaş ve üzeri hastalar kanamaya karşı büyük hassasiyet ve prasugrelin aktif metabolitine karşı
yüksek maruziyet gösterir (Bkz. Bölüm 4.4, 4.8, 5.1 ve 5.2).
4.3 Kontrendikasyonlar
 Etkin maddeye veya yardımcı maddelerden herhangi birine karşı aşırı duyarlılık (Bkz. Bölüm
6.1).
 Aktif patolojik kanama.
 İnme veya geçici iskemik atak (GİA) geçmişi
 Şiddetli karaciğer bozukluğu (Child Pugh sınıf C)
 75 yaş üstü veya 60 kg altındaki hastalarda kullanılmamalıdır.
4.4 Özel kullanım uyarıları ve önlemleri
Kanama riski:
Faz 3 klinik çalışmada (TRITON) ana dışlama kriterine kanama riskinin artması, anemi,
trombositopeni, patolojik kafa içi bulguları geçmişi dahil edilmiştir. Akut koroner sendromu olan
ve prasugrel ve ASA ile perkütan koroner girişim (PKG) tedavisi gören hastalar, TIMI
2sınıflandırma sistemine göre majör ve minör kanama riskinde artış göstermişlerdir. Bu nedenle,
SUGVİDA’nın artmış kanama riski olan hastalarda kullanımı, ciddi kanama riskine karşı iskemik
olayların önlenmesindeki yararı fazlaysa dikkate alınmalıdır. Bu endişe özellikle aşağıdaki
hastalar için dikkate alınmalıdır:
 75 yaş ve üzerindeki hastalar (aşağıya bakınız).
 Kanama eğilimi olan hastalar (ör: yakın zamanda travma, yakın zamanda cerrahi operasyon,
yakın zamanda veya tekrarlayan gastrointestinal kanama, aktif peptik ülser hastalığı).
 Ağırlığı 60 kg’ın altında olan hastalar: SUGVİDA 60 kg’ın altında olan hastalarda
kullanılmamalıdır. (Bkz. Bölüm 4.8 ve 5.2).
 Oral antikoagülanlar, klopidogrel, nonsteroidal antiinflamatuar ilaçlar (NSAİİ’ler) ve
fibrinolitikler dahil kanama riskini artırabilen ilaçların birlikte uygulanması.
Aktif kanaması olan hastalarda SUGVİDA’nın farmakolojik etkilerinin geri dönüştürülmesi
gerekirse, trombosit transfüzyonu uygun olabilir.
Prasugrelle terapötik deneyim böbrek yetmezliği (ESRD-End Stage Renal Disease/son dönem
böbrek yetmezliği dahil) ve orta derecede karaciğer yetmezliği olan hastalarda sınırlıdır. Bu
hastalarda artan kanama riski olabilir. Bu nedenle prasugrel bu hastalarda dikkatle
kullanılmalıdır.
SUGVİDA 75 yaş ve üzeri hastalarda kullanılmamalıdır. Faz 3 klinik çalışmasında bu hastalar,
75 yaş altındakilerle karşılaştırıldığında kanamalar özellikle fatal kanamalar açısından büyük risk
altındadırlar (Bkz. Bölüm 4.2 ve 4.8).
Hastalar prasugrel (ASA ile birlikte) aldığında kanamanın durdurulmasının daha uzun
sürebileceği konusunda uyarılmalıdır ve alışılmadık herhangi bir kanamayı (bölge veya süre)
doktorlarına bildirmelidirler.
NSTEMI geçiren hastalarda yükleme dozu zamanlaması ile ilişkili kanama riski:
Randomizasyon sonrası 2-48 saat içerisinde koroner anjiyografi planlanmış NSTEMI
hastalarında yapılan bir klinik çalışma (ACCOAST çalışması) ile prasugrel yükleme dozunun
koroner anjiyografiden ortalama 4 saat önce uygulanmasının, PKG sırasında prasugrel yükleme
dozunun uygulanmasına kıyasla major ve minör prosedürel kanama riskini arttırdığı
gösterilmiştir. Bu nedenle UA/NSTEMI geçiren ve hastaneye yatıştan 48 saat içinde koroner
anjiyografi uygulanan hastalara yükleme dozu PKG sırasında verilmelidir (Bkz. Bölüm 4.2, 4.8
ve 5.1)
Cerrahi:
Hastalar herhangi bir cerrahi girişim planlanmadan ve herhangi bir yeni ilaç almadan önce hekim
ve diş hekimlerini prasugrel kullandıklarına dair bilgilendirmelidirler. Eğer hasta elektif bir
cerrahi operasyon geçirecekse ve antitrombosit etki istenmiyorsa, SUGVİDA cerrahiden en az 7
3gün önce kesilmelidir. Prasugrelin bırakılmasından sonra 7 gün içinde koroner arter bypass greft
(CABG) cerrahisi geçiren hastalarda kanamanın sıklığı (3 katı) ve şiddeti artabilir (Bkz. Bölüm
4.8). Koroner anatomisi tanımlanmamış ve acil CABG cerrahi olasılığı olan hastalarda
prasugrelin risk ve yararları dikkatle değerlendirilmelidir.
Trombotik Trombositopenik Purpura (TTP):
TTP prasugrel kullanımıyla bildirilmiştir. TTP ciddi bir durumdur ve derhal tedavi gerektirir.
Anjioödemi içeren hipersensitivite:
Prasugrel alan hastalarda, klopidogrele karşı hipersensitivite geçmişi olan hastalar dahil,
anjioödemi de içeren hipersensitivite reaksiyonları bildirilmiştir. Tienopiridinlere karşı bilinen
alerjisi olan hastaların hipersensitivite belirtileri için gözlenmeleri tavsiye edilir. (bkz. bölüm
4.8).
Morfin ve diğer opioidler
Prasugrel ve morfinin birlikte uygulandığı hastalarda prasugrel etkililiğinin azaldığı görülmüştür
(bkz. bölüm 4.5).
4.5 Diğer tıbbi ürünler ile etkileşimler ve diğer etkileşim şekilleri
Varfarin: Prasugrelin varfarin dışındaki kumarin türevleri ile birlikte kullanımı araştırılmamıştır.
Kanama riskindeki artış potansiyeli nedeniyle, varfarin (veya diğer kumarin türevleri) ile
SUGVİDA birlikte uygulanırken dikkatli olunmalıdır (Bkz. Bölüm 4.4).
Non-steroidal anti-inflamatuar ilaçlar (NSAİİ’ler): Kronik olarak alınan NSAİİ’ler ile birlikte
kullanım araştırılmamıştır. Kanama riskindeki artış potansiyeli nedeniyle, kronik olarak alınan
NSAİİ (COX-2 inhibitörleri dahil) ile SUGVİDA birlikte kullanılırken dikkatli olunmalıdır (Bkz.
Bölüm 4.4).
SUGVİDA (statinler dahil) sitokrom P450 enzimleriyle metabolize edilen ilaçlarla veya sitokrom
P450 enzimlerinin indükleyicileri veya inhibitörleri olan ilaçlarla birlikte uygulanabilir.
SUGVİDA ASA, heparin, digoksin ve ayrıca proton pompası inhibitörleri ve H bloker gibi
2
gastrik pH’yı yükselten ilaçlarla birlikte de verilebilir. Her ne kadar spesifik etkileşim
çalışmalarında araştırılmamışsa da prasugrel faz 3 klinik çalışmada düşük molekül ağırlıklı
heparin, bivalirudin ve GP IIb/IIIa inhibitörleri (kullanılan GP IIb/IIIa inhibitörlerinin tipi
hakkında bilgi bulunmamaktadır) ile klinik anlamlı olarak advers reaksiyon kanıtları olmadan
birlikte uygulanmıştır.
Diğer tıbbi ürünlerin SUGVİDA üzerindeki etkileri:
Asetilsalisilik asit: SUGVİDA ASA ile birlikte kullanılmalıdır. ASA ile farmakodinamik
etkileşme kanama riskini artırmaya yol açıyorsa da, prasugrelin etkililik ve güvenliliği hastaların
ASA ile birlikte tedavisi ile ortaya çıkmaktadır.
4Heparin: Tek bir intravenöz bolus fraksiyone olmayan heparin dozu (100 U/kg) trombosit
agregasyonunun prasugrel-aracılı inhibisyonunu anlamlı ölçüde değiştirmemiştir. Bunun gibi,
prasugrel heparinin koagülasyon ölçümleri üzerindeki etkisini anlamlı ölçüde değiştirmemiştir.
Bu nedenle, her iki tıbbi ürün birlikte uygulanabilir. SUGVİDA heparin ile birlikte
kullanıldığında kanama riski artabilir.
Statinler: Atorvastatin (günde 80 mg) prasugrel farmakokinetiğini ve onun trombosit
agregasyonunun inhibisyonunu değiştirmemiştir. Bu nedenle, CYP3A substratları olan statinlerin
prasugrelin farmakokinetiği veya onun trombosit agregasyonu inhibisyonu üzerinde etkisinin
olması beklenmemektedir.
Gastrik pH’yı yükselten ilaçlar: Ranitidin (bir H bloker) veya lansoprazolün (bir proton pompası
2
inhibitörü) her gün birlikte uygulanması prasugrelin aktif metabolitinin EAA ve T değerlerini
maks
değiştirmemiş ama C ’ı sırasıyla %14 ve %29 azaltmıştır. Faz 3 klinik çalışmada, prasugrel
maks
proton pompası inhibitörü veya H blokeri kullanımına bakılmaksızın uygulanmıştır. 60 mg
2
prasugrel yükleme dozunun proton pompası inhibitörleri ile birlikte kullanılmaması hızlı etki
başlangıcını sağlar.
CYP3A inhibitörleri: Selektif ve potent bir CYP3A4 ve CYP3A5 inhibitörü olan ketokonazol
(günde 400 mg), prasugrel-aracılı trombosit agregasyonu inhibisyonunu veya prasugrelin aktif
metabolitinin EAA ve T değerini etkilememiş ama C değerini %34 ila %46 oranında
maks maks
azaltmıştır. Bu nedenle, azol antifungaller, HIV proteaz inhibitörleri, klaritromisin, telitromisin,
verapamil, diltiazem, indinavir, siprofloksasin ve greyfurt suyu gibi CYP3A inhibitörlerinin aktif
metabolitin farmakokinetiği üzerinde anlamlı bir etkisinin olması beklenmemektedir.
Sitokrom P450 indükleyicileri: CYP3A ve CYP2B6’nın potent bir indükleyici ve CYP2C9,
CYP2C19 ve CYP2C8’in indükleyicisi olan rifampisin (günde 600 mg), prasugrel
farmakokinetiğini ve onun trombosit agregasyonunu inhibisyonunu anlamlı ölçüde
değiştirmemiştir. Bu nedenle rifampisin, karbamazepin gibi bilinen CYP3A indükleyicilerinin ve
diğer sitokrom P450 indükleyicilerinin aktif metabolitin farmakokinetiği üzerinde anlamlı bir
etkisinin olması beklenmemektedir.
Morfin ve diğer opioidler:
Morfinle tedavi edilen akut koroner sendromu olan hastalarda prasugrel ve aktif metaboliti de
dahil olmak üzere oral P2Y12 inhibitörlerine gecikmeli ve daha az maruziyet görülmüştür. Bu
etkileşim gastrointestinal motilitenin azalması ile ilgili olabilir ve diğer opioidler için de
geçerlidir. Klinik anlamı bilinmemektedir; ancak veriler prasugrel ve morfinin birlikte
uygulandığı hastalarda, prasugrel etkililiğinde azalma potansiyelini göstermektedir. Morfinin
kesilemeyeceği ve hızlı P2Y12 inhibisyonunun önemli olarak görüldüğü akut koroner sendromu
olan hastalarda, parenteral P2Y12 inhibitörünün kullanılması düşünülebilir.
5SUGVİDA’nın ’in diğer tıbbi ürünler üzerindeki etkileri:
Digoksin: Prasugrelin digoksin farmakokinetiği üzerinde klinik açıdan anlamlı bir etkisi yoktur.
CYP2C9 tarafından metabolize edilen ilaçlar: Prasugrel S-varfarin farmakokinetiğini
etkilemediğinden CYP2C9’u inhibe etmemiştir. Artmış kanama riski potansiyeli nedeniyle,
varfarin ve SUGVİDA birlikte dikkatle uygulanmalıdır (Bkz. Bölüm 4.4).
CYP2B6 tarafından metabolize edilen ilaçlar: Prasugrel CYP2B6’nın zayıf bir inhibitörüdür.
Sağlıklı kişilerde, prasugrel bupropiyonun CYP2B6-aracılı bir metaboliti olan
hidroksibupropiyona maruziyeti %23 oranında azaltmıştır. CYP2B6’nın tek metabolik yolak
olduğu ve terapötik penceresi dar olan ilaçlarla (ör: siklofosfamid, efavirenz) birlikte prasugrel
kullanımında bu etkinin klinik olarak önemli olması muhtemeldir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Hayvan üreme çalışmaları insan yanıtı için daima bir öngörü oluşturmadığından, SUGVİDA
gebelikte daima yalnızca anneye olan potansiyel yarar, fetüse olan potansiyel riskten fazla
olduğunda kullanılmalıdır.
Prasugrel için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
(Bkz. Bölüm 5.3).
Gebe kadınlara verilirken tedbirli olunmalıdır.
6Laktasyon dönemi
Prasugrelin insanda anne sütüne geçip geçmediği bilinmemektedir. Hayvan çalışmaları,
prasugrelin anne sütüne geçtiğini göstermiştir. Emzirme döneminde prasugrel kullanılması
önerilmez.
Üreme yeteneği/Fertilite
Prasugrel’in günlük tavsiye edilen insan idame dozunun (mg/m2 bazında) 240 katına kadar
maruziyetinin erkek ve dişi sıçanlarda fertilite üzerinde etkisi olmamıştır.
4.7 Araç ve makine kullanımı üzerindeki etkiler
Prasugrel’in taşıt ve makineleri kullanma yeteneği üzerinde etkisinin olmaması veya bu etkilerin
ihmal edilebilir düzeyde olması beklenir.
4.8 İstenmeyen etkiler
a. Advers reaksiyonların tablolanmış özeti
TRITON çalışmasındaki ya da spontan olarak rapor edilen, hemorajik ve hemorajik olmayan
advers reaksiyonlar, sıklık ve organ sınıfına göre Tablo 1’de özetlenmektedir. Sıklıklar aşağıdaki
gibi tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100); seyrek
(≥ 1/10.000 - <1/1.000); çok seyrek (< 1/10.000); bilinmiyor (elde edilen verilerden hareketle
tahmin edilemiyor.)
Tablo 1: Hemorajik ve hemorajik olmayan advers reaksiyonlar
Sistem Organ Yaygın Yaygın olmayan Seyrek Bilinmiyor
Sınıfı
Kan ve lenfatik Anemi Trombositopeni Trombotik
sistem bozuklukları trombositopenik
Purpura (TTP)-
Bkz. Bölüm 4.4
Bağışıklık sistemi Anjioödemi içeren
hastalıkları hipersensitivite
Gözde kanama
Göz hastalıkları
Hematom
Vasküler
hastalıklar
Epistaksis Hemoptizi
Solunum, göğüs
hastalıkları ve
mediastinal
hastalıklar
7Gastrointestinal Gastrointestin Retroperitoneal
hastalıklar al hemoraji hemoraji
Rektal hemoraji
Hematokezi
Diş eti kanaması
Döküntü
Deri ve deri altı Ekimoz
doku hastalıkları
Böbrek ve idrar Hematüri
hastalıkları
Damara giriş
Genel bozukluklar yerinde
ve uygulama hematom
bölgesine ilişkin Damara giriş
hastalıklar yerinde
hemoraji
Yaralanma, Kontüzyon Prosedür sonrası Subkütan
zehirlenme ve kanama hematom
prosedürel
komplikasyonlar
GİA veya inme öyküsü olan ya da olmayan hastalarda, faz 3 çalışmadaki inme insidansı
aşağıdaki gibidir (Bkz. Bölüm 4.4):
GİA veya inme öyküsü Prasugrel Klopidogrel
Evet (N=518) %6,5 (%2,3 IKK*) %1,2 (%0 IKK*)
Hayır (N=13.090) %0,9 (%0,2 IKK*) %1 (%0,3 IKK*)
* IKK=intrakraniyal kanama.
b. Güvenlik profili özeti
PKG planlanan akut koroner sendromlu hastalardaki güvenliliği, klopidogrel-kontrollü bir
çalışmada (TRITON) değerlendirilmiştir. Bu çalışmada 6741 hasta medyan 14,5 ay süreyle (60
mg yükleme dozu ve günde bir defa 10 mg idame dozunda) prasugrel almıştır (5802 hasta 6 ay ve
4136 hasta 1 yıldan uzun süre tedavi edilmiştir). Advers olay nedeniyle çalışma ilacının kesilme
oranı prasugrel için %7,2 klopidogrel içinse %6,3 olmuştur. Bunlardan, kanama her iki ilaç için
de çalışma ilacının kesilmesine yol açan en sık görülen advers reaksiyondur (prasugrel için %2,5
ve klopidogrel için %1,4).
Kanama
Koroner arter bypass greft (CABG) ile ilişkili olmayan kanama
TRITON çalışmasında, CABG ile ilişkili olmayan bir kanama olayı yaşayan hastaların sıklığı
Tablo 2’de gösterilmiştir. CABG ile ilişkili olmayan TIMI majör kanama veya TIMI minör
8kanama, UA/NSTEMI ve tüm AKS popülasyonlarında prasugrel ile tedavi edilen hastalarda
klopidogrele göre istatistiksel olarak anlamlı ölçüde yüksektir. STEMI popülasyonunda anlamlı
fark görülmemiştir. En sık spontan kanama yeri gastrointestinal sistemdir (prasugrel ile oran
%1,7 ve klopidogrel ile %1,3); girişimle oluşan kanamanın en sık görüldüğü yer, arterdeki
ponksiyon yeridir (prasugrel ile oran %1,3 ve klopidogrel ile %1,2).
Tablo 2: CABG ile ilişkili olmayan kanama insidansıa (Hastaların %’si)
Tüm AKS UA/NSTEMI STEMI
Prasugrel Klopidogr Prasugrel Klopidogr Prasugrel Klopidogr
Olay
b+ASA elb+ASA b+ASA elb+ASA b+ASA elb+ASA
(N=6741) (N=6716) (N=5001) (N=4980) (N=1740) (N=1736)
TIMI majör
2,2 1,7 2,2 1,6 2,2 2
kanamac
Yaşamı tehdit
1,3 0,8 1,3 0,8 1,2 1
edend
Fatal 0,3 0,1 0,3 0,1 0,4 0,1
Semptomatik
0,3 0,3 0,3 0,3 0,2 0,2
ICHe
İnotrop
0,3 0,1 0,3 0,1 0,3 0,2
gerektiren
Cerrahi
müdahale 0,3 0,3 0,3 0,3 0,1 0,2
gerektiren
Transfüzyon
gerektiren (≥4 0,7 0,5 0,6 0,3 0,8 0,8
ünite)
TIMI minör
2,4 1,9 2,3 1,6 2,7 2,6
kanamaf
a Miyokard Enfarktüsünde Tromboliz (TIMI) Çalışma Grubunca tanımlanmış kriterlere göre
merkezi olarak hüküm verilen olaylar.
b Uygun olduğunda diğer standart tedaviler kullanılmıştır.
c Hemoglobinin ≥5 g/dL’den fazla düşmesi ile birlikte olan aşikar klinik kanama veya bir
intrakraniyal kanama
d Yaşamı tehdit eden kanama, TIMI majör kanamanın bir alt grubudur ve aşağıdaki tipleri içerir.
Hastalar birden fazla satırda sayılmış olabilir.
e ICH=intrakraniyal kanama.
f Hemoglobin >3 g/dL ama <5 g/dL düşme ile birlikte olan aşikar klinik kanama
975 yaş ve üzeri hastalar
CABG ile ilişkili olmayan TIMI majör veya minör kanama oranları:
Yaş Prasugrel 10 mg Klopidogrel
≥75 yaş (N=1785)* %9,0 (%1 fatal) %6,9 (%0,1 fatal)
˂75 yaş (N=11.672)* %3,8 (%0,2 fatal) %2,9 (%0,1 fatal)
<75 yaş (N=7180)** %2,0 (%0,1 fatal)a %1,3 (%0,1 fatal)
Prasugrel 5 mg Klopidogrel 75 mg
≥ 75 yaş (N=2060)** %2,6 (%0,3 fatal) %3,0 (%0,5 fatal)
*TRITON çalışmasında, PKG planlanan AKS hastaları
**TRILOGY-ACS çalışmasında, PKG planlanmamış hastalar (Bkz. Bölüm 5.1)
a 10 mg prasugrel; Eğer hasta 60 kg’ın altındaysa 5 mg prasugrel
60 kg’dan az olan hastalar
CABG ile ilişkili olmayan TIMI majör veya minör kanama oranları:
Ağırlık Prasugrel 10 mg Klopidogrel
˂60 kg (N=664)* %10,1 (%0 fatal) %6,5 (%0,3 fatal)
≥60 kg (N=12.672)* %4,2 (%0,3 fatal) %3,3 (%0,1 fatal)
≥ 60 kg (N=7845)** %2,2 (%0,2 fatal)a %1,6 (%0,2 fatal)
Prasugrel 5 mg Klopidogrel 75 mg
<60 kg (N=1391)** %1,4 (%0,1 fatal) %2,2 (%0,3 fatal)
*TRITON çalışmasında, PKG planlanan AKS hastaları
**TRILOGY-ACS çalışmasında, PKG planlanmamış hastalar (Bkz. Bölüm 5.1)
a 10 mg prasugrel; Eğer hasta 75 yaşın üzerindeyse 5 mg prasugrel
60 kg’ın üzerindeki ve 75 yaşın altındaki hastalar
60 kg’dan fazla olan ve 75 yaşın altındaki hastalarda CABG ile ilişkili olmayan TIMI majör
kanama oranları prasugrel için %3,6, klopidogrel için %2,8’dir. Fatal kanama oranları ise
prasugrel için %0,2, klopidogrel için %0,1’dir.
CABG ile ilişkili kanama
Faz 3 klinik çalışmada, 437 hasta çalışma sırasında CABG geçirmiştir. Bu hastalarda, CABG ile
ilişkili TIMI majör veya minör kanama oranı prasugrel grubunda %14,1 ve klopidogrel grubunda
%4,5 olmuştur. Prasugrel ile tedavi edilen hastalardaki daha yüksek kanama riski çalışma ilacının
en son dozundan sonra 7 güne kadar sürmüştür. CABG’den önceki 3 gün içerisinde tienopiridin
alan hastalarda, TIMI majör ve minör kanama sıklığı prasugrel grubunda %26,7 (45 hastanın
12’si) iken, klopidogrel grubunda bu oran %5 (60 hastanın 3’ü) idi. CABG’den önceki 4-7 gün
içinde tienopiridin son dozunu alan hastalarda sıklık prasugrel grubundakilerde %11,3 (80
10hastanın 9’u) iken klopidogrel grubunda %3,4 (89 hastanın 3’ü) olarak azalmıştır. İlacın
bırakılmasından 7 günden sonra CABG ilişkili kanamaların tedavi gruplarında aynı olduğu
gözlenmiştir (Bkz. Bölüm 4.4).
NSTEMI geçiren hastalarda yükleme dozu zamanlaması ile ilişkili kanama riski
Randomizasyon sonrası 2-48 saat içerisinde koroner anjiyografi planlanmış NSTEMI hastaları ile
yapılan klinik çalışma (ACCOAST çalışması) ile koroner anjiyografiden ortalama 4 saat önce 30
mg ve PKG sırasında 30 mg yükleme dozu verilen hastalarda, CABG ile ilişkili olmayan
prosedürel kanama riskinde artış olduğu ve bunun PKG sırasında 60 mg yükleme dozu alan
hastalara göre hiçbir ek faydasının bulunmadığı gösterilmiştir (Bkz. Bölüm 4.2 ve 4.4).
Hastalardaki 7 günlük CABG ile ilişkili olmayan TIMI kanama oranları aşağıdaki gibidir:
Advers Reaksiyon Koroner Anjiyografi PKG sırasında Prasugrela
Öncesi Prasugrela (N = 1996)
(N = 2037) %
%
TIMI majör kanamab 1,3 0,5
Yaşamı tehdit edenc 0,8 0,2
Fatal 0,1 0
Semptomatik IKKd 0 0
İnotrop gerektiren 0,3 0,2
Cerrahi müdahale gerektiren 0,4 0,1
Transfüzyon gerektiren 0,3 0,1
(≥ 4 ünite)
TIMI minör kanamae 1,7 0,6
aUygun olduğunda diğer standart tedaviler kullanılmıştır.Aspirin ve günlük prasugrel idame dozu
almak için tüm hastalara sağlanan klinik çalışma protokolü
b Hemoglobinin ≥ 5 g/dL’den fazla düşmesi ile birlikte olan aşikar klinik kanama veya bir
intrakraniyal kanama
c Yaşamı tehdit eden kanama TIMI majör kanamanın bir alt grubudur ve aşağıdaki tipleri içerir.
Hastalar birden fazla satırda sayılmış olabilir
d IKK=intrakraniyal kanama.
e Hemoglobinde ≥3 g/dL ama <5 g/dL düşme ile birlikte olan aşikar klinik kanama
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
114.9 Doz aşımı ve tedavisi
SUGVİDA’nın aşırı dozu kanama zamanında uzamaya ve bunu izleyen kanama
komplikasyonlarına yol açabilir. Prasugrelin farmakolojik etkisinin geri dönüştürülmesine ilişkin
veriler mevcut değildir; ancak, eğer kanama zamanının hızla düzeltilmesi gerekirse trombosit
transfüzyonu ve/veya başka kan ürünlerinin transfüzyonu düşünülebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Trombosit agregasyon inhibitörleri (Heparin hariç)
ATC kodu: B01AC22
Etki mekanizması
Farmakodinamik etkiler
Prasugrel, aktif metabolitinin trombositlerin üzerindeki adenozin difosfat (ADP) reseptörlerinin
P2Y sınıfına geri dönüşümsüz bağlanmasıyla trombosit aktivasyonunu ve agregasyonunu inhibe
12
etmektedir. Trombositler aterosklerotik hastalığın trombotik komplikasyonlarının başlatılmasında
ve/veya gelişmesinde yer aldığından, trombosit fonksiyonunun inhibisyonu ölüm, miyokard
enfarktüsü veya inme gibi kardiyovasküler olayların oranının düşmesi ile sonuçlanabilir.
Prasugrel’in 60 mg’lık bir yükleme dozunu takiben, ADP ile indüklenen trombosit agregasyonu
inhibisyonu 5 mikromol ADP için 15 dakikada ve 20 mikromol ADP için 30 dakikada ortaya
çıkmaktadır. Trombosit agregasyonunun maksimum inhibisyonu 5 mikromol ADP’de %83 ve 20
mikromol ADP’de %79’dur. Stabil aterosklerozu olan hastaların ve sağlıklı kişilerin %89’unda
her iki ADP konsantrasyonu için 1 saatte trombosit agregasyonu en az %50 inhibe olmaktadır.
Trombosit agregasyonunun prasugrel aracılı inhibisyonu 5 mikromol ve 20 mikromol ADP ile
bireyler-arası (%9) ve bireyin kendi içinde (%12) düşük seviyede değişkenlik göstermektedir.
Trombosit agregasyonunun ortalama kararlı durum inhibisyonu 20 mikromol ve 5 mikromol
ADP için sırasıyla %69 ve %74 olup buna bir prasugrel yükleme dozundan sonra 3-5 gün 10 mg
idame dozuyla ulaşılmaktadır. Kişilerin %98’inden fazlasından idame dozu sırasında trombosit
agregasyonunun inhibisyonu ≥ %20 olmuştur.
Trombosit agregasyonu, prasugrelin tek bir 60 mg’lık yükleme dozundan 7-9 gün sonra ve kararlı
durumda idame dozunun kesilmesinden sonra 5 gün içinde başlangıç değerlerine tedrici olarak
geri dönmüştür.
İlaç Değiştirme Verileri: On gün süreyle günde bir defa 75 mg klopidogrel uygulamasını takiben,
40 sağlıklı kişi 60 mg yükleme dozu ile veya yükleme dozu olmaksızın günde bir defa 10 mg
prasugrele geçmiştir. Benzer ya da yüksek trombosit agregasyonunun inhibisyonu prasugrel ile
de görülmüştür. Prasugrel 60 mg yükleme dozuna direkt olarak geçiş yüksek trombosit
inhibisyonununun hızlı başlangıcına yol açar. 900 mg klopidogrel (ASA ile birlikte) yüklemesi
sonrası AKS’li 56 kişi 14 gün boyunca günde günde bir defa 10 mg prasugrel ya da günde bir
12defa 150 mg klopidogrel ile tedavi edilmiş ve daha sonra 14 gün boyunca ya 150 mg klopidogrele
ya da 10 mg prasugrele geçiş yapmışlardır. 150 mg klopidogrele kıyasla 10 mg prasugrele geçen
hastalarda daha yüksek trombosit agregasyonu inhibisyonu gözlenmiştir. PKG planlanan 276
AKS’li hasta ile yapılan bir çalışmada, koroner anjiyografi öncesi hastanede ilk yükleme dozu
olarak 600 mg klopidogrel veya plasebo uygulanan hastalara bunun yerine, perkütan koroner
girişim sırasında 60 mg prasugrel yükleme dozu uygulanması ile hastalarda, 72 saat süresince
trombosit agregasyon inhibisyonunun benzer şekilde arttığı görülmüştür.
Klinik etkililik ve güvenlilik:
Akut Koroner Sendrom (AKS):
Faz 3-TRITON çalışması prasugreli klopidogrel ile karşılaştırmış; ikisi de ASA ve diğer standart
tedavilerle birlikte uygulanmıştır. TRITON 13,608 hastanın dahil edildiği, çok merkezli,
uluslararası, randomize, çift kör, paralel gruplu bir çalışmadır. Hastalarda orta ya da yüksek riskli
UA, NSTEMI veya STEMI ile AKS vardır ve PKG ile tedavi edilmişlerdi.
Semptomların başlangıcından 72 saat içinde UA/NSTEMI geçirmiş hastalar veya 12 saat ile 14
gün arasında semptomları olan STEMI geçirmiş hastalar koroner anatominin öğrenilmesinden
sonra randomize edilmişlerdir. On iki saat içinde bulunan semptomları olan ve primer PKG
planlanan STEMI geçiren hastalar koroner anatomi bilinmeden randomize edilebilmiştir. Tüm
hastalar için yükleme dozu, randomizasyon ile hastanın kateterizasyon laboratuvarını terk ettikten
1 saat sonrası arasında herhangi bir zamanda uygulanabilmiştir.
Prasugrel (60 mg yükleme dozunu takiben günde bir defa 10 mg) veya klopidogrel (300 mg
yükleme dozunu takiben günde bir defa 75 mg) almak üzere randomize edilen hastalar medyan
14,5 ay süreyle tedavi edilmiştir (minimum 6 aylık ve maksimum 15 aylık takip). Hastalar ayrıca
ASA almışlardır (günde bir defa 75 mg - 325 mg). Hasta alımından 5 gün önceye kadar
tienopiridin kullanımı çalışmadan çıkarma kriteridir. Heparin ve GP IIb/IIIa inhibitörleri gibi
diğer tedaviler hekimin kararına göre uygulanmıştır. Hastaların yaklaşık %40’ı (her tedavi
grubunda) PKG desteğinde GP IIb/IIIa inhibitörleri kullanmışlardır (kullanılan GP IIb/IIIa
inhibitörlerinin tipi hakkında yeterli bilgi bulunmamaktadır). Hastaların yaklaşık %98’i (her
tedavi grubunda) antitrombinleri (heparin, düşük molekül ağırlıklı heparin, bivalirudin veya diğer
bileşikler) direkt PKG desteğinde kullanmışlardır.
Çalışmanın primer sonlanımı kardiyovasküler (KV) ölüm, fatal olmayan miyokard enfarktüsü
(MI) veya fatal olmayan inmenin ilk oluşmasına kadar geçen zamandır. Tüm AKS
popülasyonunda (kombine UA/NSTEMI ve STEMI kohortları) bileşik sonlanım noktasının
analizi, UA/NSTEMI kohortunda klopidogrel karşısında prasugrelin istatistiksel üstünlüğünün
gösterilmesi yönünden uyumludur (p<0,05).
Tüm AKS popülasyonu: Prasugrel primer bileşik sonlanım olaylarının azaltılmasında ve stent
trombozu dahil önceden tanımlanmış sekonder sonlanım olaylarının azaltılmasında
klopidogrelden üstün etkinlik göstermiştir (Bkz. Tablo 3). Prasugrelin yararı ilk 3 gün içinde
13belirgin olup çalışmanın sonuna kadar süreklilik sağlamıştır. Yüksek etkililik majör kanamanın
artışı ile birliktedir (Bkz. Bölüm 4.4 ve 4.8). Hasta popülasyonunun %92’si beyaz ırk, %26’sı
kadın ve %39’u 65 yaş ve üzerindedir. Prasugrel ile bağlantılı olarak ortaya çıkan yararlar
heparin/düşük molekül ağırlıklı heparin, bivalirudin, intravenöz GP IIb/IIIa inhibitörleri, lipid-
düşürücü ilaçlar, beta-blokerler ve anjiyotensin dönüştürücü enzim inhibitörleri dahil akut ve
uzun dönemli kardiyovasküler tedavilerin kullanımından bağımsızdır. Prasugrelin etkinliği ASA
dozundan (günde bir defa 75 – 325 mg) bağımsızdır. TRITON çalışmasında, oral
antikoagülanların, çalışma dışı antitrombosit ilaçların ve kronik NSAİİ’lerin kullanımına izin
verilmemiştir. Tüm AKS popülasyonunda, prasugrel klopidogrel ile karşılaştırıldığında, yaş,
cinsiyet, vücut ağırlığı, coğrafi bölge, GP IIb/IIIa inhibitörleri kullanımı ve stent tipi gibi
başlangıç özelliklerinden bağımsız olarak, daha düşük KV ölüm, fatal olmayan MI veya fatal
olmayan inme insidansı ile ilişkili olmuştur. Yarar başlıca fatal olmayan MI’deki anlamlı düşüşe
bağlıdır (Bkz. Tablo 3). Diyabetli hastalarda primer ve bütün sekonder bileşik sonlanım
noktalarında anlamlı azalmalar olmuştur.
Prasugrelin gözlenen yararı 75 yaş altındaki hastalara göre 75 yaş ve üzeri hastalarda daha azdır.
75 yaş ve üzerindeki hastalarda fatal dahil artan bir kanama riski vardır (Bkz. Bölüm 4.2, 4.4 ve
4.8). 75 yaş ve üzeri hastalarda prasugrelle elde edilen yarar diyabet, STEMI, stent tromboz riski
veya tekrarlayan olaylardan daha belirgindir.
Prasugrel tedavisi öncesi GİA geçmişi ya da 3 aydan fazla iskemik inme geçmişi olan hastaların
primer karma sonlanım noktasında azalma olmamıştır.
Tablo 3: TRITON primer analizinde sonlanım olayları olan hastalar
Sonlanım Risk oranı
Prasugrel+ASA Klopidogrel+ASA p-değeri
olayları (%95 CI)
(N=6813) (N=6795)
Tüm AKS
% %
Primer bileşik
sonuç olayları
Kardiyovasküler
0,812 (0,732,
(KV) ölüm, fatal 9,4 11,5 ˂0,001
0,902)
olmayan MI
veya fatal
olmayan inme
Primer bireysel sonuç olayları
0,886 (0,701,
KV ölüm 2,0 2,2 0,307
1,118)
Fatal olmayan 0,757 (0,672,
7,0 9,1 ˂0,001
MI 0,853)
1,016 (0,712,
Fatal olmayan 0,9 0,9 0,93
1,451)
14inme
UA/NSTEMI
(N=5044) (N=5030)
Primer bileşik
% %
sonuç olayları
KV ölüm, fatal
olmayan MI 0,820 (0,726,
9,3 11,2 0,002
veya fatal 0,927)
olmayan inme
0,979 (0,732,
KV ölüm 1,8 1,8 0,885
1,309)
Fatal olmayan 0,761 (0,663,
7,1 9,2 ˂0,001
MI 0,873)
Fatal olmayan 0,979 (0,633,
0,8 0,8 0,922
inme 1,513)
(N=1769)
STEMI (N=1765)
Primer bileşik
%
sonuç olayları %
KV ölüm, fatal
olmayan MI 0,793 (0,649,
9,8 12,2 0,019
veya fatal 0,968)
olmayan inme
0,738 (0,497,
KV ölüm 2,4 3,3 0,129
1,094)
Fatal olmayan 0,746 (0,588,
6,7 8,8 0,016
MI 0,948)
Fatal olmayan 1,097 (0,59,
1,2 1,1 0,77
inme 2,04)
Tüm AKS popülasyonunda, her sekonder sonlanım noktasının analizi klopidogrele karşı
prasugrel için anlamlı yarar (p<0,001) göstermiştir. Buna çalışma sonunda kesin veya olası stent
trombozu (%1,8’e karşılık %0,9; CI 0,364, 0,683); KV ölüm, fatal olmayan MI, veya 30 gün
boyunca acil hedef damar revaskülarizasyonu (%7,4’e karşılık %5,9; HR (tehlike oranı) 0,784; CI
0,688, 0,894); tüm ölüm nedenleri, fatal olmayan MI; veya çalışma sonu boyunca fatal olmayan
inme (%12,1 e karşılık %10,2; HR 0,831; CI 0,751, 0,919); KV ölüm, fatal olmayan MI, fatal
olmayan inme veya çalışma sonu boyunca kardiyak iskemik olay için tekrar hospitalizasyon
(%13,8’e karşılık %11,7; HR 0,838; CI 0,762, 0,921). Tüm ölüm nedenlerinin analizi tüm AKS
popülasyonunda (%2,9 a karşılık %2,76); UA/NSTEMI popülasyonunda (%2,41’e karşı %2,58),
ve STEMI popülasyonunda (%4,31’e karşılık %3,28) klopidogrel ile prasugrel arasında anlamlı
bir farklılık göstermemiştir.
15Prasugrel, 15 aylık takip süresi boyunca stent trombozunda %50 azalma ile ilişkilendirilmiştir.
Prasugrelle stent trombozundaki azalma çıplak metal ve ilaç kaplı stentlerle hem erken hem de 30
günü aşkın süreyle gözlenmiştir.
İskemik olaydan kurtulan hastaların analizinde, prasugrel sonradan ortaya çıkan primer sonlanım
olaylarındaki azalma ile ilişkilendirilmiştir (klopidegrol için %11,9 iken prasugrel için %7,8).
Kanama prasugrel ile birlikte arttığı halde, fatal olmayan miyorkard infarktüsü, fatal olmayan
inme ve CABG ile ilişkili olmayan TIMI majör hemoraji gibi herhangi bir nedenle olan ölümün
bileşik sonlanım noktası analizi klopidegrole karşı prasugreli üstün kılmaktadır (HR, 0,87; %85
CI, 0,79 ila 0,95; p=0,004). TRITON’da, klopidogrelle karşılaştırıldığında prasugrelle tedavi
edilen her 1000 hasta için, miyokard infarktüslü 22 daha az hasta ve CABG ilişkili olmayan TIMI
majör hemorajili 5 fazla hasta vardı.
720 Asya kökenli AKS PKG hastası ile yapılan farmakodinamik/farmakogenomik çalışmanın
sonuçları, prasugrelin klopidogrele kıyasla daha yüksek seviyede trombosit inhibisyonu
sağladığını, 60 kg üzerindeki ve 75 yaşın altındaki Asya kökenli kişilerde prasugrelin 60 mg’lık
yükleme ve 10 mg’lık idame dozunun uygun bir doz rejimi olduğunu göstermiştir (Bkz. Bölüm
4.2).
UA/NSTEMI AKS’li 9326 hasta, 30 ay süren bir çalışmada (TRILOGY-ACS) tıbbi olarak
revaskülarizasyon olmadan (ruhsatsız endikasyon) tedavi edilmiş; prasugrel, klopidogrele kıyasla
kardiyovasküler ölüm, MI veya inmede görülen birleşik sonlanım noktası sıklığını anlamlı olarak
azaltmamıştır. Prasugrel ve klopidogrel ile tedavi edilen hastalarda TIMI major kanama oranları
(hayatı tehdit eden, ölümcül ve intrakraniyal kanama) benzerdir. 75 yaşın üzerindeki veya 60
kg’ın altındaki hastalar (N=3022) 5 mg prasugrele randomize edilmiştir. 75 yaşın altındaki ve
ağırlığı 60 kg’dan fazla olan hastalarda 10 mg prasugrel ile tedavide olduğu gibi, 5 mg prasugrel
ve 75 mg klopidogrel arasında da kardiyovasküler sonuçlar açısından herhangi bir fark olmadığı
tespit edilmiştir. 5 mg prasugrel ile tedavi edilen ve 75 mg klopidogrel ile tedavi edilen hastaların
major kanama oranlarının benzer olduğu görülmüştür. 5 mg prasugrel, 75 mg klopidogrele göre
daha fazla antiplatelet etki sağlamıştır.
Randomizasyon sonrası 2-48 saat içerisinde koroner anjiyografi ve takiben PKG planlanmış
yüksek troponinli NSTEMI geçiren 4033 hasta ile yapılan 30 günlük bir çalışmada (ACCOAST),
koroner anjiyografiden ortalama 4 saat önce 30 mg ve PKG sırasında 30 mg prasugrel yükleme
dozu verilen hastalarda (n=2037) CABG ile ilişkili olmayan prosedürel kanama riskinin arttığı ve
uygulamanın PKG sırasında 60 mg yükleme dozu alan hastalara (n=1996) göre hiçbir ek
faydasının bulunmadığı gösterilmiştir. Özellikle, randomizasyonu takip eden 7 gün içinde
koroner anjiyografi öncesi prasugrel alımının, PKG sırasında tam yükleme dozunda prasugrel
alımı ile kıyaslandığında bu uygulamanın kardiyovasküler ölüm, MI, inme, acil
revaskülarizasyon (AR) veya glikoprotein (GP) IIb/IIIa inhibitörü kullanımı bileşik sonlanım
16noktası sıklığını anlamlı ölçüde azaltmadığı ve tedavi edilen tüm hastalarda randomizasyondan
itibaren 7 gün boyunca tüm TIMI major kanamalar (CABG ve CABG ile ilişkili olmayan) için
ana güvenlik hedefi oranının koroner anjiyografi öncesi prasugrel alan hastalarda önemli ölçüde
daha yüksek olduğu bulunmuştur. Bu nedenle UA/NSTEMI geçiren ve hastaneye yatıştan 48 saat
sonra koroner anjiyografi uygulanan hastalara yükleme dozu PKG sırasında verilmelidir (bkz.
Bölüm 4.2, 4.4 ve 4.8)
Pediyatrik popülasyon
TADO çalışması, bir faz 3 çalışması olarak, 2 ila 18 yaş altı orak hücreli anemi hastalarında
prasugrel (n=171) ve plasebo (n=170) kullanımının vazo oklüzif kriz için azaltıcı etkisini test etti.
Çalışma primer ve sekonder sonlanım noktalarını karşılama açısından başarısız oldu. Genel
olarak, bu hasta popülasyonu için prasugrelin monoterapi olarak kullanımında yeni bir
güvenilirlik bulgusu elde edilmedi.
5.2. Farmakokinetik özellikler
Genel özellikler
Prasugrel bir ön ilaçtır (prodrug) ve in vivo olarak hızla bir aktif metabolite ve inaktif
metabolitlere metabolize olmaktadır. Aktif metabolit maruziyeti (EAA) bireyler arasında (%27)
ve bireyin kendi içinde (%19) orta-düşük düzeyde değişkenliğe sahiptir. Prasugrel’in
farmakokinetiği sağlıklı bireylerde, stabil aterosklerozu olan hastalarda ve perkütan koroner
girişim geçiren hastalarda benzerdir.
Emilim:
Prasugrelin absorpsiyonu ve metabolizması hızlı olup aktif metabolitin doruk plazma
konsantrasyonuna (C ) ortalama 30 dakikada ulaşılmaktadır. Aktif metabolit maruziyeti (EAA)
maks
terapötik doz aralığı içinde orantılı olarak artmaktadır. Sağlıklı kişilerde yapılan bir çalışmada,
aktif metabolitin EAA’ı yağ oranı yüksek, yüksek kalorili yemekten etkilenmemekte ancak C
maks
%49 oranında azalıp C (T ) a ulaşma zamanı 0,5 den 1,5 saate artmıştır. Prasugrel
maks maks
TRITON’da yiyecekler olmadan alınmıştır. Bu nedenle, SUGVİDA açlık veya tokluk
durumundan bağımsız olarak alınabilir; ancak en hızlı etki başlangıcı için prasugrelin yükleme
dozunun aç karnına uygulanması düşünülebilir (Bkz. Bölüm 4.2).
Dağılım:
Aktif metabolitin insan serum albuminine bağlanması (%4 tamponlu solüsyon) %98’dir.
Biyotransformasyon:
Prasugrel oral uygulamayı takiben plazmada bulunamaz. Barsaklarda hızla bir tiyolaktona
hidrolize olmakta bu tiyolakton da tek adımlı bir sitokrom P450 metabolizmasıyla (primer olarak
CYP3A4 ve CYP2B6 ve daha az ölçüde CYP2C9 ve CYP2C19 tarafından) aktif metabolite
dönüştürülmektedir. Daha sonra, aktif metabolit S-metilasyon veya sistein ile konjugasyonla iki
inaktif bileşiğe metabolize edilmektedir.
17Sağlıklı bireylerde, stabil aterosklerozu olan hastalarda ve prasugrel alan AKS hastalarında,
CYP3A5, CYP2B6, CYP2C9 veya CYP2C19’da ortaya çıkan genetik varyasyonların prasugrel
farmakokinetiği veya onun trombosit agregasyonu inhibisyonu üzerine bir etkisi görülmemiştir.
Eliminasyon:
Prasugrel dozunun yaklaşık %68’i idrarda ve %27’si feçeste inaktif metabolitler olarak
atılmaktadır. Aktif metabolitlerin yarı ömrü yaklaşık 7,4 saattir (aralık: 2-15 saat).
Doğrusallık/doğrusal olmayan durum:
Veri yoktur.
Hastalardaki karakteristik özellikler
Karaciğer yetmezliği:
Hafif veya orta dereceli karaciğer yetmezliği olan hastalarda (Child Pugh Sınıf A ve B) doz
ayarlaması gerekli değildir. Prasugrel farmakokinetiği ve trombosit agregasyonunun inhibisyonu,
sağlıklı kişilerle karşılaştırıldığında, hafif ya da orta dereceli karaciğer yetmezliği olan kişilerde
benzerdir. Ağır karaciğer hastalığı olan kişilerde prasugrelin farmakokinetiği ve farmakodinamiği
araştırılmamıştır. Prasugrel bu popülasyonda potansiyel kanama riski nedeniyle dikkatle
kullanılmalıdır (Bkz. Bölüm 4.3).
Böbrek yetmezliği:
Son evre renal hastalığı (ESRD) olan hastalar dahil, renal fonksiyon azalması olan hastalar için
dozaj ayarlaması gerekli değildir. Prasugrel farmakokinetiği ve trombosit agregasyonunun
inhibisyonu orta dereceli böbrek yetmezliği olan hastalarda (glomerül filtrasyon hızı (GFR) 30-
<50 ml/dak/1,73m2) ve sağlıklı bireylerde benzerdir.
Trombosit agregasyonunun prasugrel-aracılı inhibisyonu hemodiyaliz gereken ESRD’li
hastalarda aktif metabolitin C ve EAA değerlerinin sırasıyla %51 ve %42 azalmış olmasına
maks
rağmen sağlıklı bireylere benzemektedir.
Yaşlılar:
Yaşları 20 ile 80 arasında olan sağlıklı kişilerde yapılan bir çalışmada, yaşın prasugrel
farmakokinetiği veya onun trombosit agregasyonunu inhibisyonu üzerinde anlamlı etkisi
olmamıştır. Büyük bir faz 3 çalışmada aktif metabolitin ortalama hesaplanan maruziyeti (EAA)
çok yaşlı hastalarda (75 yaş ve üzeri), 75 yaşından küçük hastalarla kıyaslandığında %19
oranında daha yüksektir. Prasugrel bu popülasyondaki potansiyel kanama riski nedeniyle 75 yaş
ve üzeri hastalarda kullanılmamalıdır. (Bkz. Bölüm 4.2 ve 4.4). Stabil aterosklerozu olan
hastalarla yürütülen bir çalışmada 75 yaşın üzerinde olup 5 mg prasugrel uygulanan hastalarda
aktif metabolitin ortalama EAA değerinin, 65 yaşın altında olup 10 mg prasugrel uygulanan
18hastalardaki değerin yaklaşık olarak yarısı kadar olduğu ve 5 mg’ın antiplatelet etkisinin azalmış
olmasına rağmen 10 mg’la sağlanan etkiden daha düşük (non-inferior) olmadığı gösterilmiştir.
Vücut ağırlığı:
Prasugrelin aktif metabolitinin ortalama maruziyeti (EAA) vücut ağırlığı 60 kg’dan az olan
sağlıklı bireylerde ve hastalarda 60 kg’dan fazla olanlarla karşılaştırıldığında, ortalama %30-40
daha yüksektir. Prasugrel ağırlığı 60 kg’dan az olan hastalarda potansiyel kanama riski nedeniyle
kullanılmamalıdır. (Bkz. Bölüm 4.4). Stabil aterosklerozu olan hastalarla yürütülen bir çalışmada
60 kg’ın altında olup 5 mg prasugrel uygulanan hastalarda aktif metabolitin ortalama EAA
değerinin, 60 kg’ın üstünde olup 10 mg prasugrel uygulanan hastalardaki değere göre %38
azaldığı ancak 5 mg’ın antiplatelet etkisinin 10 mg’a benzer olduğu tespit edilmiştir.
Etnik köken:
Klinik farmakoloji çalışmalarında, vücut ağırlığına göre ayarlama yapıldıktan sonra, aktif
metabolitin EAA’sı beyaz ırktan olanlara göre ağırlıklı olarak 60 kg’dan az olan Asya kökenli
kişilerde yüksek maruziyetle ilişkili olarak Çinli, Japon ve Koreli bireylerde ortalama %19 daha
yüksektir. Çinli, Japon ve Koreli bireylerde maruziyette fark yoktur. Afrika ve İspanyol kökenli
bireylerde maruziyet beyaz ırklar ile kıyaslanabilir düzeydedir. Sadece etnik duruma göre doz
ayarlaması önerilmez.
Cinsiyet:
Sağlıklı bireylerde ve hastalarda prasugrelin farmakokinetiği erkeklerde ve kadınlarda benzerdir.
Pediyatrik popülasyon:
Prasugrelin farmakokinetiği ve farmakodinamiği pediyatrik bir popülasyonda
değerlendirilmemiştir (Bkz. Bölüm 4.2).
5.3. Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel, toksisite veya üreme toksisitesi çalışmalarına dayalı klinik-dışı veriler insanlar için
özel bir tehlikeyi göstermemektedir. Klinik dışı çalışmalardaki etkiler yalnızca, klinik kullanımla
ilgisi az olan maksimum insan maruziyetini çok aşan maruziyetlerde gözlemlenmiştir.
Sıçanlarda ve tavşanlarda yapılan embriyo fetal gelişimsel toksikoloji çalışmaları prasugrele bağlı
hiçbir malformasyon bulgusu göstermemiştir. Maternal vücut ağırlığı ve/veya besin tüketimi
üzerinde etkilere neden olan çok yüksek bir dozda (mg/m2 bazında insanda önerilen idame
dozunun >240 katı) yavruların vücut ağırlığında (kontrollere göre) hafif bir azalma olmuştur. Pre-
ve post-natal sıçan çalışmalarında maternal tedavinin insanda önerilen idame dozunun 240 katına
kadar olan doz maruziyetlerinde (mg/m2 bazında) yavruların davranışsal veya üreme gelişimi
üzerinde etkisi görülmemiştir.
19İnsanlarda önerilen terapötik maruziyetlerin (aktif ve dolaşımdaki majör insan metabolitlerine
plazma maruziyetine dayalı olarak) 75 katından büyük prasugrel maruziyetleri ile sıçanlarda
yapılan 2 yıllık bir çalışmada bileşikle ilişkili tümörler gözlenmemiştir. İki yıl yüksek dozlara
(insan maruziyetinin >75 katı) maruz kalan farelerde tümörlerin (hepatoselüler adenomlar)
insidansında artış olmuştur ama bunun prasugrel ile indüklenen enzim indüksiyonuna sekonder
olduğu düşünülmüştür. Karaciğer tümörleri ve ilaçla indüklenen enzim indüksiyonu arasındaki
kemirgenlere özgü ilişki literatürde iyi belgelenmiştir. Farelerde prasugrel uygulaması ile
karaciğer tümörlerinde artış olmasının insanlar için bir riskle ilişkili olduğu düşünülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Mannitol DC (E421)
Kroskarmelloz sodyum
Hidroksipropil selüloz
Magnezyum Stearat
Insta Glow IG-001
Opadry pink 03B84566
- HPMC 2910/Hypromellose
- Titanyum dioksit (E171)
- Makrogol/PEG
- Kırmızı demir oksit (E172)
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25ºC altındaki oda sıcaklığında saklayınız.
6.5 Ambalajın niteliği ve içeriği
28 film kaplı tablet, Alüminyum /Alüminyum blister içinde kullanma talimatıyla beraber karton
kutuda ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
207. RUHSAT SAHİBİ
Celtis İlaç San. ve Tic. A.Ş.
Esenler / İSTANBUL
Telefon : 0 850 201 23 23
Faks : 0 212 481 61 11
E-mail : info@celtisilac.com.tr
8. RUHSAT NUMARASI(LARI)
2023/196
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.05.2023
Ruhsat yenileme tarihi:
10. KÜB’ÜN YENİLEME TARİHİ
21