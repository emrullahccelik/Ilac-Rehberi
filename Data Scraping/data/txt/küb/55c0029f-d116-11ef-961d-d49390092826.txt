KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
RHOPHYLAC 300 mikrogram/2 mL (1500 IU) IM/IV kullanıma hazır enjektörde
enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde
Her kullanıma hazır enjektör 300 mikrogram (1.500 IU) Anti-D insan immünoglobülini*
içerir.
Her mL 150 mikrogram (750 IU) Anti-D insan immünoglobülini içerir.
Ürün, stabilizör olarak 10 mg/mL’si insan albümini olan maksimum 30 mg/mL toplam insan
plazma proteini içerir. Diğer plazma proteinlerinin en az %95’i IgG’dir.
IgG alt sınıflarının dağılımı (yaklaşık değerler):
IgG % 84,1
1
IgG % 7,6
2
IgG % 8,1
3
IgG % 1
4
RHOPHYLAC, 5 mikrogram/mL’den fazla IgA içermez.
*İnsan donörlerin plazmasından üretilir.
Yardımcı maddeler
Sodyum klorür ≤11,5 mg
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Kullanıma hazır enjektörde enjeksiyonluk çözelti
Çözelti berrak veya hafif opaktır ve renksiz veya soluk sarıdır.
RHOPHYLAC en az 240 mosmol/kg’lık ozmolaliteye sahiptir.
14. KLİNİK ÖZELLİKLER
4.1. Terapötik endikasyonlar
Rh (D) negatif kadınlarda Rh (D) immünizasyonunun önlenmesi
• Antepartum profilaksi
- Planlanmış antepartum profilaksi
- Aşağıdakiler dahil olmak üzere gebelik komplikasyonlarını takiben uygulanan
antepartum profilaksi:
Düşük ya da düşük tehditi, ektopik gebelik ya da mol hidatiform, intrauterin fetal
ölüm, antepartum kanamaların neden olduğu transplasental kanama, amniyosentez,
koriyonik biyopsi, eksternal versiyon ve benzeri obstetrik manipülatif işlemler,
invazif girişimler, kordosentez, künt abdominal travma ya da fetal terapötik
girişimler
• Postpartum profilaksi
- Rh (D) pozitif (D, Dzayıf, Dkısmi) bebeğin doğumunda
Eğer fetüs/bebek Rh (D) pozitif ise veya Rh (D) bilinmiyorsa veya baba Rh (D) pozitif ise
veya Rh (D) bilinmiyorsa, Rh (D) uyuşmazlığı olan bir gebeliğin olduğu düşünülür.
Rh (D) pozitif kan veya örneğin platelet konsantresi gibi kırmızı kan hücresi içeren diğer kan
ürünlerinin uyuşmayan transfüzyonlarından sonra Rh (D) negatif erişkinlerin, çocukların veya
ergenlerin (0-18 yaş) tedavisi.
4.2. Pozoloji ve uygulama şekli
Pozoloji/Uygulama sıklığı ve süresi:
Anti-D immünoglobülin dozu, maruz kalınan Rh (D) pozitif kırmızı kan hücrelerinin
düzeyine göre ve, 0,5 mL Rh (D) pozitif kırmızı kan hücreleri veya 1 mL Rh (D) pozitif
kanın, yaklaşık 10 mikrogram (50 IU) anti-D immünoglobülinle nötralize olduğu bilgisine
dayandırılarak belirlenmelidir.
Aşağıdaki dozaj rejimleri RHOPHYLAC ile yapılmış klinik çalışmalara dayanılarak
önerilmektedir. Spesifik çalışma detayları için Bölüm 5.1’e bakınız.
Diğer resmi kılavuzlarda önerilen intramusküler ve intravenöz kullanıma yönelik insan anti-D
immünoglobulin dozuna ve doz programlarına da dikkat edilmelidir.
Rh (D)-negatif kadınlarda Rh (D) immünizasyonunun önlenmesi:
• Antepartum profilaksi: İntravenöz veya intramüsküler yolla tek doz 300 mikrogram (1.500
IU) verilmesi önerilir.
- Planlanmış antepartum profilaksi:
Gebeliğin 28–30. haftasında 300 mikrogramlık tek doz. Eğer gebeliğin 30.
haftasından sonraki dönemde antepartum profilaksi ihtiyacı tanımlanmış ise,
RHOPHYLAC bekletilmeden mümkün olan en kısa sürede uygulanmalıdır.
- Gebelik komplikasyonlarını takiben uygulanan antepartum profilaksi:
2300 mikrogramlık tek doz mümkün olan en kısa sürede ve en geç 72 saat
içerisinde uygulanmalıdır. Eğer 72 saatten daha fazla süre geçmiş ise, ürün
bekletilmeden mümkün olan en kısa sürede uygulanmalıdır. Eğer gerekirse, doz
gebelik süresince 6-12 haftalık aralıklarla tekrarlanmalıdır.
• Postpartum profilaksi: Önerilen doz, intravenöz veya intramusküler enjeksiyon yoluyla
uygulanan tek doz 300 mikrogramdır (1.500 IU). İntravenöz olarak uygulandığında, yoğun
feto-maternal hemorajinin ortadan kaldırılabilmesi kaydıyla minimum 200 mikrogramlık
bir doz yeterli olabilir. Rh pozitif (D, Dzayıf, Dkısmi) bir bebek doğması durumunda,
doğumdan sonraki 72 saat içinde mümkün olan en kısa sürede anneye uygulanmalıdır.
Eğer 72 saatten daha fazla süre geçmişse, ürün yine de mümkün olan en kısa sürede
uygulanmalıdır.
Antepartum profilaksi uygulanmış olduğu durumlarda ve hatta antepartum profilaksiden
sonra maternal serumda rezidüel aktivite gözlenilse dahi, postpartum doz mutlaka
verilmelidir.
Eğer fetal/neonatal anemi veya intrauterin fetal ölüm gibi büyük bir feto-maternal kanamadan
(4 mL’den fazla Rh (D) pozitif fetal kan) şüpheleniliyorsa, örn; fetal hemoglobin (HbF)
belirlenmesi için Kleihauer-Betke testi veya akış sitometrisi gibi spesifik olarak Rh (D) pozitif
kırmızı kan hücrelerini tanımlayan uygun bir yöntem ile kanamanın derecesi belirlenmelidir.
Buna göre, ek anti-D dozları (her 0,5 mL fetal kırmızı kan hücresi veya 1 mL Rh (D) pozitif
fetal kan için 10 mikrogram (50 IU)) uygulanmalıdır.
Rh (D) negatif hastalarda kırmızı kan hücrelerinin (RBC) uyumsuz transfüzyonları
Önerilen doz, transfüze edilen her 2 mL Rh (D) pozitif kan veya 1 mL Rh (D) pozitif kırmızı
kan hücresi konsantratı için 20 mikrogram (100 IU) anti-D immünoglobülindir. Uygun doz,
kan transfüzyonu konusunda bir uzmanla birlikte belirlenmelidir. Rh (D) pozitif kırmızı kan
hücrelerinin kontrol testleri her 48 saatte bir yapılmalıdır ve Rh (D) pozitif kırmızı kan
hücrelerinin tamamı dolaşımdan temizleninceye kadar ilave anti-D uygulanmalıdır. 300
mL’den daha fazla Rh (D) pozitif kan veya 150 mL Rh (D) pozitif eritrosit konsantresi
transfüze edildiğinde dahi 3.000 mikrogramlık (15.000 IU) maksimum doz yeterli olacaktır.
Olası hemoliz riski sebebiyle, dozun 3.000 mikrogramı (15.000 IU) aşmaması önerilir.
Gerekli plazma düzeyine anında ulaşılması açısından intravenöz yolla uygulanması önerilir.
Eğer intramüsküler yolla uygulama tercih edilirse, büyük hacimli dozlar birkaç günlük zaman
diliminde uygulanmalıdır.
Rh (D) izoimmünizasyonunun önlenmesine yönelik doz önerileri aşağıdaki tabloda
özetlenmiştir:
Endikasyon Uygulama Zamanı Doz
Antepartum profilaksi:
Planlanan antepartum Gebeliğin 28 ila 30. haftasında Tek doz olarak 300 mikrogram
profilaksi (1.500 IU)
3Gebelik
komplikasyonlarından Komplikasyondan sonraki 72 Tek doz olarak 300 mikrogram
sonra antepartum saat içerisinde (1.500 IU)†
profilaksi
Postpartum profilaksi: Doğumdan sonraki 72 saat Tek doz olarak 300 mikrogram
içerisinde (1.500 IU)†
Yoğun feto-maternal Komplikasyondan sonraki 72 Tek doz olarak 300 mikrogram
hemoraji (> 4 mL) saat içerisinde (1.500 IU) artı:
• her 0,5 mL Rh (D) pozitif
fetal kırmızı kan hücreleri
için 10 mikrogram (50 IU)
veya
• her 1 mL Rh (D) pozitif fetal
kan için 10 mikrogram (50
IU)
Uyumsuz Maruz kaldıktan sonraki 72 • her 0,5 mL transfüze edilen
transfüzyonlar saat içerisinde Rh (D) pozitif kırmızı kan
hücreleri konsantresi için 10
mikrogram (50 IU)
veya
• her 1 mL transfüze edilen Rh
(D) pozitif kan için 10
mikrogram (50 IU)
† Eğer hasta 15 mL’nin üzerinde Rh (D) pozitif fetal kırmızı kan hücrelerine maruz kalırsa,
RHOPHYLAC dozunun artırılması gerekebilir. Bu durumda, yoğun feto-maternal hemorajiye
ilişkin dozlama kılavuzlarını takip ediniz.
Pediyatrik popülasyon
Uyuşmayan transfüzyonlarda pozolojinin, transfüze edilen Rh (D) pozitif kan veya kırmızı
kan hücresi konsantresi hacmine bağlı olmasından dolayı çocuklarda ve ergenlerde (0-18 yaş)
önerilen dozun erişkinlerden farklı olmadığı düşünülmektedir. Ancak uygun doz, kan
transfüzyonunda uzman bir hekime danışılarak belirlenmelidir.
Yaşlılarda kullanımı
4Uyuşmayan transfüzyonlarda pozolojinin, transfüze edilen Rh (D) pozitif kan veya Rh (d)
pozitif kırmızı kan hücresi konsantresi hacmine bağlı olmasından dolayı yaşlı hastalarda (≥ 65
yaş) önerilen dozun erişkinlerden farklı olmadığı düşünülmektedir. Uygun doz, kan
transfüzyonunda uzman bir hekime danışılarak belirlenmelidir.
Uygulama şekli:
Tüm kan ürünlerinde olduğu gibi hastalar, RHOPHYLAC uygulandıktan sonra en az 20
dakika gözlenmelidir.
İntravenöz veya intramüsküler kullanım için, yavaş enjeksiyonla uygulama için.
Eğer yüksek bir hacim (çocuklarda > 2 mL veya yetişkinlerde > 5 mL) verilmesi gerekiyorsa
ve intramüsküler yol seçilmiş ise dozların bölünerek farklı yerlerden uygulanması tavsiye
edilir.
İntramusküler uygulamanın kontrendike olması durumunda (kanama bozuklukları)
RHOPHYLAC intravenöz yolla uygulanmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Veri bulunmamaktadır.
Pediyatrik popülasyon:
Veri bulunmamaktadır.
Geriyatrik popülasyon:
Veri bulunmamaktadır.
Obezite:
Vücut kitle indeksi (BMI) ≥30 olan hastalarda intravenöz uygulama tercih edilmelidir (bkz.
Bölüm 4.4).
4.3. Kontrendikasyonlar
• Bölüm 6'da listelenen RHOPHYLAC yardımcı maddelerine veya etkin maddeye karşı
aşırı hassasiyet
• İnsan immünoglobülinlerine karşı aşırı hassasiyet
• Ciddi trombositopeni veya diğer hemostaz bozuklukları olan hastalarda intramüsküler
yol ile uygulanması kontrendikedir.
4.4. Özel kullanım uyarıları ve önlemleri
Postpartum kullanım durumunda, anti-D immünoglobulin maternal uygulama için
tasarlanmıştır. Yenidoğana uygulanmamalıdır.
5Ürün Rh (D)-pozitif bireylere veya Rh (D) antijenine karşı daha önce bağışıklanmış
hastalarda uygulanmak için tasarlanmamıştır.
Hipersensitivite
Daha önceki uygulamaları tolere etmiş hastalarda dahi anti-D immünoglobuline karşı alerjik
reaksiyonlar meydana gelebilir. Hastalar, aşırı hassasiyet reaksiyonlarının, kurdeşen, genel
ürtiker, göğüs darlığı, hırıltı, hipotansiyon ve anafilaksi gibi erken belirtileri konusunda
bilgilendirilmelidirler. Gerekli tedavi yöntemi yan etkinin türü ve ciddiyetine bağlıdır.
Şok durumunda şok tedavisinde kullanılan standart tedavi yöntemleri izlenmelidir. Eğer
alerjik veya anafilaktik reaksiyonların belirtileri meydana gelirse, ilaç uygulanmasının derhal
durdurulması gerekmektedir.
RHOPHYLAC içerisindeki IgA konsantrasyonu, belirlendiği limit olan 5 mikrogram/mL’nin
altında bulunmuştur. Yine de ürün az miktarda IgA içerebilir. Anti-D immünoglobulin, IgA
eksikliği olan hastaların tedavisinde başarıyla kullanılmış olsa da; IgA eksikliği olan hastalar,
IgA antikorları oluşturma potansiyeline sahiptirler ve IgA içeren kan ürünlerinin uygulanması
ile anafilaktik reaksiyon geliştirebilirler. Bu nedenle doktor tarafından RHOPHYLAC ile
tedavinin yararları ile aşırı hassasiyet reaksiyonları gelişmesi riski değerlendirilmelidir.
Hemolitik reaksiyonlar
Çok büyük anti-D immünoglobulin dozları alan, uyuşmayan transfüzyon verilen hastalar,
hemolitik reaksiyon riskinden dolayı klinik olarak ve biyolojik parametreler açısından
izlenmelidir.
Obezite
RHOPHYLAC’ın vücut kitle indeksi (BMI) ≥30 olan hastalara intramüsküler yolla
uygulanması durumunda, etkililiğinin azaldığına dair artan bir risk olduğunu gösteren kanıtlar
mevcuttur. Bu nedenle vücut kitle indeksi (BMI) ≥30 olan hastalarda intravenöz uygulama
tercih edilmelidir.
Bulaşıcı ajanların güvenliliği hakkında bilgi
İnsan kanından veya plazmasından hazırlanan tıbbi ürünlerin kullanımından kaynaklanan
enfeksiyonların önlenmesine ilişkin alınan standart önlemler; virüslerin
inaktivasyonu/uzaklaştırılması için donörlerin seçimi, tek bağışların ve plazma havuzlarının
spesifik enfeksiyon marker’ları için elenmesi ve etkili üretim adımlarının eklenmesini içerir.
Buna rağmen, insan kanı veya plazmasından hazırlanan tıbbi ürünler uygulandığında
enfeksiyon ajanlarının bulaşma olasılığı tamamen ortadan kaldırılamaz. Bu ayrıca henüz
bilinmeyen ya da sonradan ortaya çıkan virüsler veya diğer patojenler için de geçerlidir.
Alınan önlemler, insan bağışıklık yetmezliği virüsü (HIV), hepatit B virüsü (HBV) ve hepatit
C virüsü (HCV) gibi zarflı virüslere karşı etkili kabul edilmektedir. Hepatit A (HAV) ve
parvovirüs B19 gibi zarfsız virüslere karşı alınan tedbirler sınırlı etkiye sahip olabilir.
6Hepatit A veya parvovirüs B19’un immünoglobulin yoluyla bulaşmadığına dair güven verici
klinik deneyim mevcuttur ve antikor içeriğinin de viral güvenlilik açısından önemli katkısının
olduğu farz edilmektedir.
Hastalar açısından RHOPHYLAC her uygulandığında, hastayla ürünün seri numarası
arasındaki bağlantının korunabilmesi için ürünün adı ve seri numarasının kaydedilmesi
şiddetle önerilir.
Yardımcı maddeler
RHOPHYLAC her enjektörde 1 mmol (23 mg)’dan daha az sodyum içerir, yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları
Canlı virüs aşıları (örneğin kızamık, kabakulak, kızamıkçık veya varisella) ile aktif
immünizasyon, canlı virüs aşısının etkililiği olumsuz yönde etkilenebileceğinden son anti-D
immünoglobulin uygulamasından 3 ay sonrasına kadar ertelenmelidir.
Eğer anti-D immünoglobulinin canlı virüs aşısından sonra 2 ila 4 hafta içerisinde uygulanması
gerekirse, bu tür bir aşının etkililiği olumsuz yönde etkilenebilir.
Serolojik testin etkilenmesi
İmmünoglobulin enjeksiyonundan sonra hastanın kanındaki çeşitli antikorların geçici artışı,
bazı serolojik testlerde yanıltıcı pozitif sonuçlara neden olabilir.
Antikorların, örneğin A veya B, Rh (C), Rh (D) gibi kırmızı kan hücresi antijenlerine pasif
olarak bulaşması, örneğin özellikle antepartum profilaksisi almış annelere sahip Rh(D) pozitif
yeni doğanlarda antiglobulin testi (Coombs testi) gibi kırmızı kan hücresi antikorları için
yapılan bazı serolojik testleri etkileyebilir.
Özel popülasyonlara ilişkin ek bilgiler
Özel popülasyonlarda herhangi bir ilaç etkileşim çalışması yapılmamıştır.
Pediyatrik popülasyon
Pediyatrik popülasyonda herhangi bir ilaç etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
RHOPHYLAC, gebelik esnasında kullanılan bir üründür. Dolayısıyla, çocuk doğurma
potansiyeli bulunan kadınlar için doğum kontrolü yönünden bir uyarı geçerli değildir.
7Gebelik dönemi
Bu ilaç gebelik esnasında kullanım için tasarlanmıştır.
Antepartum RHOPHYLAC 300 mikrogram uygulaması yapılan 432 kadından doğan
çocukların hiçbirinde ilaçla ilgili yan etki bildirilmemiştir.
Hayvanlar üzerinde yapılan çalışmalar, gebelik veya embriyonal/fetal gelişim ve doğum veya
doğum sonrası gelişim üzerindeki etkiler bakımından yetersizdir (bkz. bölüm 5.3). İnsanlara
yönelik potansiyel risk bilinmemektedir.
RHOPHYLAC gerekli olmadıkça gebelik döneminde kullanılmamalıdır.
Laktasyon dönemi
Bu ilaç laktasyon esnasında kullanılabilir.
İmmünoglobulinler insan sütüne geçer. Postpartum RHOPHYLAC 300 mikrogram
uygulaması yapılan 256 kadından doğan çocuklarda ve RHOPHYLAC 200 mikrogram
uygulaması yapılan 139 kadından doğan çocuklarda ilaçla ilgili herhangi bir yan etki
bildirilmemiştir.
Üreme yeteneği/Fertilite
Hayvanlar üzerindeki üreme çalışmaları yapılmamıştır. Ancak, insan anti-D immünoglobulini
ile edinilen klinik deneyimler, bu ilacın üreme kapasitesine herhangi bir olumsuz etkisinin
olmadığını öngörmektedir.
4.7 Araç ve makine kullanımı üzerindeki etkiler
RHOPHYLAC’ın, araç ve makine kullanımı üzerine herhangi bir etkisi gözlenmemiştir.
4.8 İstenmeyen etkiler
Güvenlilik profili özeti
Tedavi sırasında gözlenen en ciddi advers reaksiyonlar, hastanın daha önceki uygulamalara
hipersensitivite göstermemiş olmasına rağmen nadir durumlarda tansiyonda ciddi düşüşe ve
anafilaktik şoka kadar ilerleyebilen hipersensitivite veya alerjik reaksiyonlardır. Anti-D
immünoglobulinleri intramüsküler yolla uygulandığında enjeksiyon bölgesinde lokal ağrı ve
hassasiyet gözlenebilir.
Advers etkilerin listesi
Aşağıdaki advers etkiler, klinik çalışmalara katılan 592 hastadan ve pazarlama sonrası
deneyimlerden elde edilen verilere göre düzenlenmiştir. Aşağıda sunulan özet, MedDRA
sistem organ sınıflandırmasına (SOC, Tercih edilen terimler) göre oluşturulmuştur.
Advers etkilerin sıklığı şu sınıflandırmaya göre derecelendirilmektedir: çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
8<1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Hipersensitivite, anafilaktik şok
Sinir sistemi hastalıkları
Yaygın olmayan: Baş ağrısı
Kardiyak hastalıkları
Seyrek: Taşikardi
Vasküler hastalıkları
Seyrek: Hipotansiyon
Solunum, göğüs bozuklukları ve mediastinal hastalıkları
Seyrek: Dispne
Gastrointestinal hastalıkları
Seyrek: Bulantı, kusma
Deri ve deri altı doku hastalıkları
Yaygın olmayan: Deri reaksiyonu, eritem, prurit
Kas-iskelet bozukluklar, bağ doku ve kemik hastalıkları
Seyrek: Artralji
Genel bozukluklar ve uygulama bölgesine ilişkin hastalıkları
Yaygın olmayan: Pireksi, kırıklık, titreme
Seyrek: Enjeksiyon bölgesinde şişme, ağrı, eritem, endurasyon, sıcaklık, kaşıntı, döküntü.
Anti-D, primer immün trombositopenisi (ITP) olan Rh (D) pozitif hastalara intravenöz olarak
uygulandığında spontan olarak şiddetli intravasküler hemoliz vakaları bildirilmiştir. Ölümle
sonuçlanan hemoliz bildirilmiştir. Bu advers olayın kesin sıklığı bilinmemektedir.
Bulaşıcı ajanlar ile ilgili güvenilirlik bilgileri için bölüm 4.4’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
94.9 Doz aşımı ve tedavisi
Doz aşımı ile ilgili veri bulunmamaktadır. Doz aşımının sonuçları bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: immün sera ve immünoglobulinler: Anti-D (Rh) immünoglobulin.
ATC Kodu: J06BB01
Etki mekanizması
RHOPHYLAC insan eritrositlerinin Rh (D) antijenine karşı özel antikorlar (IgG) içerir.
Ayrıca örneğin anti-Rh C antikorları gibi diğer Rh antijenlerine karşı antikorlar da içerebilir.
Hamilelik ve özellikle doğum süresince fetal kan hücreleri maternal dolaşıma geçebilir.
Kadının Rh (D)-negatif ve fetüsün Rh (D)-pozitif olduğu durumlarda, kadın Rh(D) antijenine
bağışıklık kazanabilir ve plasentayı geçerek yenidoğanda hemolitik bozukluklara neden
olabilecek anti-Rh (D) antikorları üretebilir.
Rh (D)-pozitif fetal kırmızı kan hücrelerine maruziyetten sonra gereken süre içinde uygun
dozda anti-D immünoglobülin uygulanması ile sağlanan pasif bağışıklık, Rh (D) uyuşmazlığı
vakalarının % 99’unu önlemektedir.
Anti-D immünoglobülinlerin, Rh (D)-pozitif kırmızı kan hücrelerine karşı gelişen bağışıklığı
önleme mekanizması bilinmemektedir. Bu etki, kırmızı kan hücrelerinin immunokompetan
bölgelere ulaşmadan dolaşımdan uzaklaştırılması gibi bir mekanizmaya ya da yabancı
antijenin algılanması ve uygun bölgelerdeki uygun hücreler tarafından antijenin, antikor
varlığında veya yokluğunda sunulması gibi daha karmaşık mekanizmalara bağlı olabilir.
Farmakodinamik etkiler
Rh (D) izoimmünizasyonunun önlenmesi
Rh(D)-negatif sağlıklı erkek gönüllülerde 5 mL Rh(D)-pozitif kırmızı kan hücresi
enjeksiyonundan 48 saat sonra hem intramüsküler veya hem de intravenöz yolla
RHOPHYLAC 200 mikrogram (1.000 IU) uygulanmasıyla 24 saat içinde Rh(D)-pozitif
kırmızı kan hücreleri hemen hemen tamamen uzaklaştırılmıştır. İntravenöz RHOPHYLAC
uygulanması Rh (D) pozitif kırmızı kan hücrelerinin kısa süre içinde kaybolmasını sağlarken,
intramüsküler uygulamada anti-D IgG’nin öncelikle enjeksiyon bölgesinden absorbe olması
gerektiğinden, Rh (D) pozitif kırmızı kan hücrelerinin uzaklaştırılması gecikmektedir.
İntravenöz RHOPHYLAC uygulanmasından 2 saat sonra enjekte edilen Rh (D) pozitif kırmızı
kan hücrelerinin ortalama %70’i vücuttan temizlenmektedir. İntramüsküler enjeksiyon
sonrası, Rh (D) pozitif kırmızı kan hücrelerinin aynı seviyeye 12 saat sonunda ulaştığı
ölçülmüştür.
10Ayrıca RHOPHYLAC’ın etkililik, güvenlilik ve farmakokinetiği hamile kadınlarda yapılan üç
klinik çalışma ile desteklenmiştir. Bir klinik çalışmada, RHOPHYLAC 200 mikrogram (1.000
IU) 139 protokol gönüllülerine postpartum uygulanmıştır. Diğer iki klinik çalışmada,
RHOPHYLAC 300 mikrogram (1.500 IU), 408 protokol gönüllüsüne antepartum ve ayrıca
Rh (D) pozitif bir bebek doğumu yapmış olan 256 gönüllüye ise postpartum uygulanmıştır.
Bu çalışmada yer alan hastaların hiçbiri Rh(D) antijenine karşı antikor geliştirmemiştir.
RHOPHYLAC 300 ile yapılan klinik çalışmalarda 207 protokol gönüllülerinde intravenöz
olarak ve 201 protokol gönüllülerinde intramusküler olarak antepartum RHOPHYLAC 300
dozu verilmiştir. Vakaların %99’undan fazlasında postpartum ve antepartum uygulama
yöntemi aynı olmuştur.
RHOPHYLAC’ın 200 mikrogramdan (1.000 IU) daha düşük dozları için klinik çalışma
yapılmamıştır.
Pediyatrik popülasyon
Rh (D) pozitif kan veya Rh (D) pozitif kırmızı kan hücresi içeren diğer ürünlerin uyuşmayan
tranfüzyonundan sonra, pediyatrik gönüllülerde RHOPHYLAC’ın güvenliliği ve etkililiği
klinik çalışmalarda belirlenmemiştir.
5.2 Farmakokinetik özellikler
Genel Özellikler
Emilim:
İntravenöz kullanım için insan anti-D immünglobulin biyoyararlanımı tam ve hemendir.
İntramüsküler yolla verilen insan anti-D immünglobulin, alıcının dolaşımına yavaşça absorbe
olur ve genellikle 2-3 gün sonra maksimuma ulaşır.
Dağılım:
IgG, plazma ve ekstravasküler sıvı arasında hızlı bir şekilde dağılır.
Biyotransformasyon:
Geçerli değildir.
Eliminasyon:
İnsan anti-D immünglobulini yaklaşık 3-4 haftalık bir yarılanma ömrüne sahiptir. Bu
yarılanma ömrü hastadan hastaya değişebilir.
IgG ve IgG kompleksleri retiküloendotelyal sistem hücrelerinde parçalanır.
Doğrusallık/Doğrusal olmayan durum:
Doğrusallık klinik çalışmalarda incelenmemiştir.
115.3 Klinik öncesi güvenlilik verileri
Antikor indüksiyonu ve antikorların etkilenmesinden dolayı anti-D immünoglobulin açısından
önemli sınırlı klinik öncesi veri mevcuttur. Tekrarlı doz testleri ve embriyofetal toksisite
çalışmaları gerçekleştirilmemiştir ve gerçekleştirilmeye uygun değillerdir.
İmmünoglobulinlerin mutajenik etkilerine ilişkin potansiyeli üzerinde çalışma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
İnsan albumini
Glisin
Sodyum klorür
Enjeksiyonluk su
6.2. Geçimsizlikler
Geçimlilik çalışmaları yapılmadığından dolayı bu tıbbi ürün, diğer tıbbi ürünler ile
karıştırılmamalıdır.
6.3. Raf ömrü
36 ay.
6.4. Saklamaya yönelik özel uyarılar
2°C – 8°C arasında buzdolabında saklayınız.
Dondurmayınız.
Ürün, dış kartona basılı son kullanma tarihinden (SKT) sonra kullanılmamalıdır.
Işıktan korumak amacıyla şırıngayı dış kartonunda orijinal blisterinde saklayınız.
6.5. Ambalajın niteliği ve içeriği
Enjeksiyon için 2 mL çözelti içeren (1.500 IU anti-D IgG) kullanıma hazır (Tip I) cam
enjektör
1 blister ambalaj, 1 adet kullanıma hazır enjektör ve 1 adet enjeksiyon iğnesi içermektedir.
6.6. Beşeri tıbbi üründen arta kalan maddelerin imhası ve diğer özel önlemler
RHOPHYLAC kullanılmadan önce oda sıcaklığına (25°C) getirilmelidir.
RHOPHYLAC uygulanmadan önce partiküler madde ve renk bozukluğu açısından görsel
olarak incelenmelidir.
Bulanık ya da tortulu çözeltileri kullanmayınız.
RHOPHYLAC yalnızca tek kullanımlıktır (bir enjektör – bir hasta).
Kullanılmayan ürün veya artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
127. RUHSAT SAHİBİ:
CSL Behring Biyoterapi İlaç
Dış Ticaret Anonim Şirketi
Üsküdar / İstanbul
8. RUHSAT NUMARASI
2017/142
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.03.2017
Ruhsat yenileme tarihi:
10. KÜB’ÜN YENİLENME TARİHİ
13