1/8 
 KULLANMA  TALİMATI  
 ZESPİRA PLUS 5 mg / 10 mg film  kaplı tablet   
Ağız dan yutarak  alınır.  
 
• Etkin  madde(ler) : Her bir film kaplı tablet etkin madde olarak 10 mg montelukast a 
eşdeğer 10,4 mg montelukast sodyum ve 5 mg desloratadin içerir.  
 
• Yardımcı  madde(ler) : Mikrokristalin selüloz, hidroksipropil selüloz, kalsiyum hidrojen 
fosfat anhidrus, nişasta  1500, sodyum nişasta glikolat, kolloidal anhidrus silika, kroskarmeloz 
sodyum, magnezyum stearat, hidroksipropil metil selüloz, titanyum dioksit, sarı demiroksit, 
kırmızı demiroksit  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kulla nımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 Bu Ku llanma Talimatın  da: 
 
1. ZESPİRA PLUS nedir  ve ne  için kullanılır?  
2. ZESPİRA PLUS’ı  kullanmadan  önce dikkat edilmesi  gerekenler  
3. ZESPİRA PLUS nasıl kullanılır?  
4. Olası yan etkiler  nelerdir?  
5. ZESPİRA PLUS’ın  saklanması  
 Başlıkları yer almaktadır.  
 1. ZESPİRA PLUS nedir ve ne için kullanılır?  
 ZESPİRA PLUS 5 mg desloratadin  ve 10 mg  montelukast olarak  iki farklı etkin  madde içeren  
sarımsı, yuvarlak,  bikonveks film kaplı  tabletlerdir.  
 ZESPİRA PLUS  30 ve  90 tablet içeren  Al-Al blister  ambalajlarda piyasaya sunulmaktadır.  
 ZESPİRA PLUS , alerjik rinit (nezle)  ve alerjik rinitle birlikte olan astım tedavisinde ve 
semptomlarının giderilmesi ve uzun süren sebebi bilinmeyen ürtiker (kurdeşen) (kronik idiyopatik ürtiker) belirtilerinin giderilmesi için reçetelenir . 
  2/8 
 2. ZESPİRA PLUS’ı kullanmadan önce dikkat edilmesi gerekenler  
 İlaç kullanımı  ile ortaya  çıkan  veya daha  önceden  olan problemler veya  alerjiler  hakkında  
doktorunuza  danışınız.  
 
ZESPİRA PLUS’ı  aşağıdaki  durumlarda  KULLANMAYINIZ.  
Eğer,  
• İlacın  içerdiği  maddelerden  herhangi  birine  karşı  alerjiniz  var ise [etkin  madde ler 
(desloratadin ve montelukast ) veya  yardımcı maddeler ]. 
 
ZESPİRA PLUS’ı  aşağıdaki  durumlarda  DİKKATLİ KULLANINIZ.  
Eğer,   
• Astımınız veya solunumunuz kötüleşirse, derhal doktorunuza söyleyiniz.   
• ZESPİRA PLUS akut astım ataklarının tedavisinde kullanılmak üzere tasarlanmamıştır. Bir 
atak yaşarsanız doktorunuzun size verdiği talimatlara uyunuz. Astım atakları için aldığınız 
kurtarıcı inhale ilacınızı her zaman yanınızda bulundurunuz.  
•  Eğer kalp ve damar sistemi rahatsızlığınız var ise ZESPİRA PLUS’ı almadan önce 
mutlaka doktorunuzu bilgilendiriniz. 
• Tüm astım ilaçlarınızı doktorunuz tarafından belirtilen şekilde almanız önemlidir. 
ZESPİRA PLUS doktorunuzun size reçetelediği diğer astım ilaçlarının yerine 
kullanılmamalıdır.  
• Astım karşıtı ilaçlar alan tüm hastalar gribal hastalık, kollarda veya bacaklarda uyuşukluk 
veya karıncalanma, akciğer semptomlarında kötüleşme ve/veya döküntü olaylarının 
kombinasyonunu yaşadıklarında doktorlarına başvurmaları gerektiği konusunda uyarılmalıdır.   
Astımınız varsa ve astımınız asetilsalisilik asit (aspirin) alınca kötüleşiyorsa, ZESPİRA PLUS  
alırken aspirin veya steroid olmayan antiinflamatuvar i laçlar adı verilen ağrı kesici diğer 
ilaçları kullanmamaya çalışın.   
• ZESPİRA PLUS’ın etkin maddelerinden biri olan montelukastın kullanımı  sırasında  duygu 
durum değişiklikleri [ saldırgan  davranışlar  veya düşmanlık hissetmeyi içeren ajitasyon, 
endişe hissetme,   depresyon,  disoryantasyon, kabusları içeren rüya anormallikleri,  
halüsinasyonlar, uyuma da zorlanma,  huzursuzluk, hareketlilik,  uyurgezerlik, intihar  düşüncesi  
ve davranışı  (intihar  girişimi  dahil) ve  tremor ] bildirilmiştir. Hastalar bu tür değişiklikler ile 
karşılaşmaları halinde mutlaka doktorlarını bilgilendirmeleri gerektiği konusunda uyarılmalıdır.   
• Eğer böbrek fonksiyonlarınız zayıf ise ZESPİRA PLUS’ı almadan önce doktorunuz veya 
eczacınız ile kon uşunuz.   
 Bu uyarılar, geçmişteki  herhangi  bir dönemde  dahi olsa sizin  için gerekliyse lütfen  
doktorunuza  danışınız.  
 ZESPİRA PLUS’ın  yiyecek  ve içecek  ile kullanılması 
ZESPİRA PLUS  tek başına  veya  yiyecekler  ile birlikte  alınabilir.  Film  tablet,  bütün olarak  
yeterli  miktarda su ile  yutularak  alınır.  
 Hamilelik  
İlacı kullanmadan önce doktorunuza veya  eczacınıza danışınız.  3/8 
  Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, bu ilacı almadan önce doktorunuza veya eczacınıza danışınız. 
 
Tedaviniz  sırasında  hamile  olduğunuzu farkederseniz  hemen  doktorunuza veya eczacınıza  
danışınız. 
 Eğer hamileyseniz ZESPİRA PLUS’ı kullanmanız önerilmemektedir.  
 Emzirme  
İlacı kullanmadan önce doktorunuza veya  eczacınıza danışınız.  
 
Bebeğinizi emziriyorsanız ZESPİRA PLUS kullanma nız önerilmemektedir . 
 Araç ve  makine  kullanımı 
Önerilen dozlarda bu ilacın araç veya makine kullanma becerinizi etkilemesi beklenmemektedir. Ancak kişilerin ilaçlara verdiği yanıtlar farklı olabilir. ZESPİRA PLUS 
içeriğindeki montelukast ile çok ender bildirilen belirli yan etkiler (baş dönmesi ve sers emlik) 
bazı hastaların araç veya makine kullanma becerisini etkileyebilir.  Tıbbi ürüne verdiğiniz 
cevabı anlayıncaya kadar araç veya makine kullanma gibi zihinsel uyanıklık gerektiren faaliyetlerde bulunmamanız tavsiye edilir.  
 ZESPİRA PLUS’ın  içeriğinde  bulunan  bazı yardımcı  maddeler hakkında önemli  bilgiler  
Uyarı gerektiren yardımcı madde bulunmamaktadır.  Diğer ilaçlar ile  birlikte kullanımı   
Desloratadin  ile bağlantılı  etkileşimler  
Desloratadinin  diğer  ilaçlarla bilinen bir  etkileşimi yoktur. 
 Montelukast  ile bağlantılı  etkileşimler  
Bazı ilaçlar ZESPİRA PLUS’ın etki mekanizmasını değiştirebilir veya ZESPİRA PLUS diğer ilaçlarınızın etki mekanizmasını değiştirebilir. Eğer aşağıdaki ilaçları alıyorsanız, ZESPİRA 
PLUS ’a başlamadan önce  bunları  dokt orunuz a söyleyiniz. 
 
• Fenobarbital  (epilepsi  tedavisi için kullanılır )  
• Fenitoin (epilepsi tedavisi için kullanılır)  
• Rifampisin (tüberküloz ve bazı  diğer  enfeksiyonların tedavisi  için kullanılır)  
• Gemfibrozil (kan ın hücreler haricindeki sıvı kısmında yer alan yüksek yağ düzeyinin 
tedavisi için kullanılır ) 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen doktorunuza  veya  eczacınıza bunlar hakkında bilgi veriniz.  
    4/8 
 3. ZESPİRA PLUS  nasıl  kullanılır?  
 Uygun  kullanım  ve doz/uygulama  sıklığı için talimatlar:  
Önerilen  doz 15 yaş ve üzeri  erişkinler  için günde  bir tablettir  (5 mg desloratadin ve 10 mg 
montelukast).  
 
• ZESPİRA PLUS ile tedavinizin ne kadar süreceğini şikayetlerinizin tipi, süresi ve cinsine 
göre doktorunuz size bildirecektir.  
• Eğer ZESPİRA PLUS size alerjik rinit ve astım nedeniyle reçetelendiyse,  
• Astım belirtileri yaşamasanız bile, doktorunuz size reçetelediği sürece her gün almalısınız.  
• Astım belirtileri kötüleşirse veya astım atakları için alınan kurtarıcı inhale ilacı daha fazla 
kullanmanız gerekirse derhal doktorunuzu arayınız.  
• ZESPİRA PLUS’ı n bir astım atağında kısa süreli iyileşme sağlamak için kullanmayın. 
Astım atağı yaşadığınızda doktorunuzun astım ataklarının tedavisi için size söylediklerini 
yapmanız gerekir.  
• Astım atakları için kurtarıcı inhale ilacınızı her zaman yanınızda bulundurunuz.  
• Doktorunuz size söylemedikçe diğer astım ilaçlarını almayı bırakmayınız veya dozunuzu 
azaltmayınız.  
 
Kronik idiyopatik ürtiker tedavi süresi hastadan hastaya farklılık gösterebilir, bu nedenle doktorunuzun talimatlarına uymalısınız.  Uygulama  yolu  ve metodu:  
• ZESPİRA PLUS,  ağız  yoluyla alınır.  Belirli bir miktar  suyla  beraber  alınır.  
• ZESPİRA PLUS’ın  aç veya  tok karnına  alınmasında herhangi  bir sakınca yoktur. 
 Eğer  hasta ZESPİRA PLUS  kullanıyor ise, aynı etken  madde  olan montelukastı  veya 
desloratadini  içeren  başka  bir ilaç  almamalıdır.  
 Değişik  yaş grupları:   
Çocuklarda  Kullanımı:  
Dozu nedeniyle  ZESPİRA PLUS’ın  15 yaşın  altındaki  hastalarda  kullanılması önerilmez.  
 
Yaşlılarda kullanımı:  
ZESPİRA PLUS  bileşenlerinden  montelukastın yaşa bağlı olarak özel doz ayarlaması 
gerekmemektedir; ancak  desloratadinin  geriyatrik  popülasyonda  etkililik ve güvenliliği  
henüz  belirlenmemiştir.  
 
Özel  kullanım  durumları:   
Böbrek/karaciğer yetmezliği:  
Karaciğer yetmezliği kullanımı ile ilgili veri yoktur . 
 Şiddetli böbrek yetmezliği nde ZESPİRA PLUS dikkatle kullanılmalıdır . 
 Eğer  ZESPİRA PLUS’ın  etkisinin  çok güçlü  veya zayıf  olduğuna  dair bir izleniminiz  var 
ise doktorunuz  veya  eczacınız ile  konuşunuz.  5/8 
  Kullanmanız  gerekenden  daha  fazla ZESPİRA PLUS  kullandıysanız:  
ZESPİRA PLUS  ile henüz  doz aşımı deneyimi  yoktur. 
 ZESPİRA PLUS ’ın etkin  maddeler inden biri olan desloratadinin kazara alınan aşırı doz ile 
ilişkili ciddi sorunlar beklenmemektedir. ZESPİRA PLUS’ın diğer etkin maddesi montelukast için doz aşımı raporlarının çoğunda hiçbir yan etki bildirilmemiştir.   
Yetişkinlerde ve çocuklarda doz aşımıyla birlikte en sık bildirilen semptomlar karında  ağrı, 
uyku hali , susama, baş ağrısı, kusma ve aşırı hareketlilik tir. 
 
ZESPİRA PLUS’tan  kullanmanız  gerekenden  fazlasını  kullanmışsanız  bir doktor  veya 
eczacı  ile konuşunuz.  
 ZESPİRA PLUS’ı  kullanmayı  unutursanız  
Unutulan dozları dengelemek için çift  doz almayınız. 
 ZESPİRA PLUS  ile tedavi  sonlandırıldığında  oluşabilecek  etkiler  
Eğer ZESPİRA PLUS  kullanımı konusunda  herhangi  bir sorun  ile karşılaşırsanız  
doktorunuza  veya  eczacınıza danışınız.  
 Doktorunuza  danışarak  ZESPİRA PLUS kullanımını  sonlandırabilirsiniz.  
 4. Olası yan etkiler nelerdir?  
 Tüm  ilaçlar  gibi ZESPİRA PLUS’ın  içeriğinde  bulunan maddelere duyarlı  olan kişilerde  
yan etkiler  olabilir.  
 Aşağıdakilerden biri olursa, ZESPİRA PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar [yüz, dudaklar, dil ve/veya boğazda şişme (soluma veya yutma 
zorluğu yaratabilir), hırıltılı solunum, kaşıntı, kurdeşen ve şişlik]  
 Bunların hepsi çok ciddi yan etkilerdir. Eğer bunlardan sizde mevcut ise, sizin  ZESPİRA 
PLUS’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 İstenmeyen olaylar aşağıda belirtilen sıklıklara göre sınıflandırılmıştır:  
Çok yaygın: 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden a z, fakat 1 .000 hastanın birinden fazla görülebilir.  
Seyrek:  1.000 hastanın birinden az , fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle  sıklık derecesi  tahmin edilemiyor.  
  6/8 
 Çok yaygın  
• Üst solunum yolu enfeksiyonu 
 Yaygın  
• Yorgunluk 
• Ağız kuruluğu  
• Baş ağrısı  
• Döküntü 
• Ateş 
• Karaciğer enzimlerinde yükselme  
• Diyare (ishal), bulantı, kusma  
 
Yaygın olmayan  
• Alerjik reaksiyonlar [yüz, dudaklar, dil ve/veya boğazda şişme (soluma veya yutma 
zorluğu yaratabilir)]  
• Davranış ve ruh hali değişiklikleri ( kabuslar dahil rüya anormallikleri , uykuya dalmada 
güçlük, uyurgezerlik, sinirlilik veya uyarıya aşırı tepki göste rme, endişeli hissetme, 
huzursuzluk, sinirli davranış veya  düşmanlık içeren huzursuzluk hali (ajitasyon) , depresyon)  
• Baş dönmesi , sersemlik, karıncalanma/uyuşma, nöbetler [konvülsiyonlar (kasların istem 
dışı kasılması) veya krizler]  
• Burun kanaması  
• Ağız kuruluğu, hazımsızlık, morluklar, kaşıntı, ürtiker  
• Eklem ya da kas ağrısı, kas krampları  
• Bitkinlik /halsizlik, kendini iyi hissetmeme, şişlik  
 
Seyrek  
• Kanama eğiliminde artış  
• Çarpıntı  
• Dikkat eksikliği  
• Unutkanlık  
 
Çok seyrek  
• Şiddetli alerjik reaksiy onlar  
• Artan vücut hareketiyle huzursuzluk  
• Kalp atışının hızlanması  
• Karaciğer fonksiyon testlerinde anormalllik 
• Karaciğerde iltihap  
• Mide ağrısı  
• Uykusuzluk 
• Uyku hali  
• Kas ağrısı  
• Mide rahatsızlığı 
• Nöbetler  
• Halüsinasyonlar (gerçekte var olmayan şeyler görmek ) 7/8 
 • Disoryantasyon (zaman- mekan bilincini yitirme)  
• İntihar düşüncesi ve davranışı (intihar dahil)  
• Hepatit (karaciğer iltihabı)  
• Akciğerlerde şişme (iltihaplanma)  
• Cildin altında ve en sık olarak incik kemiğinizin üzerindeki bölgede kırmızı, dokununca 
ağrıyan kırmızı şişlikler (eritema nodozum), hiçbir belirti vermeden aniden ortaya çıkan şiddetli deri reaksiyonları (eritema multiforme)  
 Bilinmiyor  
• Cildin güneşe (hava bulutlu olsa bile) ve UV ışınlarına karşı duyarlılığında artış (örneğin, 
solaryumdaki UV ışınları)   
• Kalp atım ritminde değişiklik   
• Deri ve/veya gözlerde sararma   
• Sıradışı yorgunluk   
 Ayrıca, montelukast ile tedavi edilen hastalarda gribal hastalık, kollarda veya bacaklarda uyuşukluk veya karıncalanma, akciğer semptomlarında kötüleşme ve/veya döküntü (ChurgStrauss Sendromu) olaylarının kombinasyonunu içeren çok nadir olgular bildirilmiş tir. 
Bu semptomlardan birini veya daha fazlasını yaşarsanız doktorunuza söylemelisiniz.    
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ik onuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. ZESPİRA PLUS’ın  saklanması  
 ZESPİRA PLUS’ı çocukların göremeyeceği,  erişemeyeceği  yerlerde ve ambalajında 
saklayınız.  
 ZESPİRA PLUS’ı 25ºC’nin altındaki oda  sıcaklığında , ışıktan ve nemden koruyarak 
saklayınız.  Son kullanma  tarihiyle uyumlu  olarak kullanınız.  
 Ambalajdaki  son kullanma tarihinden sonra ZESPİRA PLUS’ı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veri niz. 
 8/8 
 Ruhsat sahibi:  
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184 
34440 Beyoğlu- İSTANBUL  
Tel: +90 (212) 365 15 00  
Faks: +90 (212) 276 29 19 
 Üretim yeri:  
BİLİM İLAÇ SAN. ve TİC. A.Ş.  
GOSB 1900 Sokak No: 1904 
41480 Gebze -KOCAELİ  
 
Bu kullanma talimatı 02.04.2021 tarihinde onaylanmıştır.  