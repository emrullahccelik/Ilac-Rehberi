KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEMETEX® forte %0,3 merhem
2. KALİTATİF VE KANTİTATİF BİLEŞİM
Etkin madde:
Her 1 gramında 3 mg diflukortolon valerat içerir.
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Merhem
Beyaz, sarımsı-beyaz opak merhem
4.KLİNİK ÖZELLİKLER
4.1. Terapötik endikasyonlar
Topikal kortikosteroid tedavisine cevap veren bütün deri hastalıkları, örneğin:
• Kontakt egzama,
• Mesleki egzama,
• Basit, nummuler (mikrobiyal), dejeneratif ve seboreik egzama,
• Dishidrotik egzama,
• Variköz sendromlardaki egzama (ülserlere uygulamadan kaçınılmalıdır),
• Anal egzama,
• Çocuklardaki egzamalar,
• Atopik dermatit (endojen egzama, nörodermatit),
• Psöriyazis,
• Liken ruber planus ve liken ruber planus verrucosus,
• Lupus eritematozus (kutanöz tipi),
• Birinci derece yanıklar, güneş yanığı, böcek sokmaları.
4.2.Pozoloji ve uygulama şekli
Pozoloji/uygulama sıklığı ve süresi:
TEMETEX preparatı günde genellikle iki veya üç kez ince bir tabaka halinde sürülür. Klinik
belirtilerde iyileşme görüldüğünde günde bir kez uygulama yeterli olmaktadır.
TEMETEX’in krem, merhem ve forte merhem olmak üzere üç değişik formu bulunmaktadır.
Uygulama şekli:
Haricen kullanılır.
TEMETEX merhem: Ne çok kuru ne de çok nemli olan ciltlerde dengeli oranlarda yağ ve su
içeren bir baza gereksinim vardır. TEMETEX merhem ısıyı ve suyu tutmadan cildi hafifçe
1 / 7yağlı bırakır. TEMETEX’in 3 değişik formu içinde merhem en geniş kullanım alanına
sahiptir.
Kapalı Tedavi: Özel refrakter vakalarda kapalı uygulama gereklidir. Böyle durumlarda
tedavi bölgesine hekim tarafından uygun görülen TEMETEX formu uygulanır ve su geçirmez
bir sargıyla kaplanarak yapışkan flasterlerle derinin sağlıklı bölgesine tutturulur. Eller için
plastik eldivenler kullanılabilir. Kapalı pansumanın hasta bölgede bulundurulacağı süre hekim
tarafından tayin edilmelidir. Genel olarak bu süre 24 saati geçmemelidir. Daha uzun bir
tedavide kapalı pansumanın her 12 saatte bir değiştirilmesi tavsiye edilir. Eğer tedavi
sırasında enfeksiyon oluşursa kapalı pansuman kaldırılmalıdır.
Kapağı ters çevirerek tüpü deliniz.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalarda tedavi ile ilgili yeterli deneyim henüz
yoktur.
Pediyatrik popülasyon:
Bebekler ve dört yaşına kadar olan çocuklarda özellikle bezle temas eden yerlere 3 haftadan
uzun TEMETEX tedavisi uygulanmamalıdır. Çocuklarda doz, etkili olan asgari miktarlarda
sınırlı tutulmalı, uzun süre kullanımından kaçınılmalıdır.
TEMETEX’in, çocukluk yaş grubunda zorunlu kalınmadıkça kullanımı önerilmemektedir.
Geriyatrik popülasyon:
Yaşlılarda tedavi ile ilgili yeterli deneyim henüz yoktur.
4.3.Kontrendikasyonlar
TEMETEX tedavi edilecek bölgede tüberkülotik, sifilitik lezyonlar veya virütik hastalıklar
bulunduğunda (varicella, rosacea, çiçek, suçiçeği, perioral dermatit) uygulanmamalıdır. Canlı
aşıların uygulaması sırasında kullanılmamalıdır. Diflukortolon valerat veya ilacın içerdiği
diğer yardımcı maddelerden herhangi birine karşı aşırı duyarlılığı olduğu bilinen hastalarda
TEMETEX kullanımı kontrendikedir.
2 / 7Bebeklerde ve 4 yaşın altındaki çocuklarda özellikle beze temas eden bölgelere 3 haftadan
uzun süre kullanılmamalıdır.
Hamilelerde ve hamile kalma ihtimali yüksek olan kadınlarda yüksek doz ve uzun süre
kullanılmamalıdır.
4.4.Özel kullanım uyarıları ve önlemleri
Bakteri ve/veya mantarla enfekte olan deride ek bir spesifik tedavi gereklidir. TEMETEX
formülasyonları gözlerde kullanılmamalıdır. İritasyon görüldüğü takdirde topik kortikosteroid
uygulaması durdurulmalı, uygun olan başka bir tedaviye geçilmelidir. Duyarlı kişilerde aşırı
duyarlılık reaksiyonları gelişebilir.
Göz ile temas ettirilmemelidir. Uygulandığı alanda deride fazla kuruma görülüyorsa daha
fazla yağ içeren preparatlar kullanılmalıdır.
Kortikosteroidlerin haricen uzun süreli vücudun geniş alanlarına özellikle kapalı olarak
uygulanması yan etki riskini belirgin olarak artırır.
Sistemik kortikosteroidlerden bilindiği üzere kortikosteroidlerin kullanımı ile glokom da
gelişebilmektedir (örneğin; uzun süreli yüksek doz veya aşırı uygulamalar, kapalı pansuman
teknikleri veya göz civarındaki deriye uygulanması).
4.5.Diğer tıbbi ürünler ile etkileşimler ve diğer etkileşim şekilleri
Yoktur.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6.Gebelik ve laktasyon
Genel tavsiye
Gebelik kategorisi C’ dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
TEMETEX’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik /ve-veya/ embriyonal/fetal gelisim /ve veya/ doğum /ve-
veya/ doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. TEMETEX sadece beklenen potansiyel yararın, fetüs
üzerindeki potansiyel riskten daha fazla olduğu düşünülen durumlarda kullanılması gerekir.
3 / 7Gebelik dönemi
Diflukortolon valerat laboratuar hayvanlarında klinik olarak uygulanan dozlara eşdeğer
dozlarda teratojeniktir. Hamile kadınlarda kullanımı sırasında güvenliliği ortaya
koyulmamıştır, gebelikte kullanımı ile ilgili yeterli ve kontrollü çalışmalar yoktur.
TEMETEX gerekli olmadıkça gebelik döneminde kullanılmamalıdır. Gebe kadınlara
verilirken dikkatli olunmalıdır (Bkz. 5.3. Klinik öncesi güvenlilik verileri).
Laktasyon dönemi
Diflukortolon valerat anne sütünde TEMETEX’in terapötik dozları emziren kadınlara
uygulandığı takdirde memedeki çocuk üzerinde etkiye neden olabilecek ölçüde atılmaktadır.
TEMETEX emzirme döneminde kullanılmamalıdır.
Üreme yeteneği /Fertilite
TEMETEX’in üreme yeteneği /fertilite üzerine etkilerine ilişkin yeterli veri mevcut değildir.
4.7.Araç ve makine kullanımı üzerindeki etkiler
TEMETEX preparatlarının araç ve makine kullanımı üzerine etkisi yoktur.
4.8.İstenmeyen etkiler
TEMETEX vücudun büyük bir bölümünde (yaklaşık %10 veya daha fazla) ve/veya uzunca
bir süre (4 haftadan uzun) uygulandığında, özellikle kapalı pansuman kullanılmaktaysa, diğer
kortikosteroidlerde olduğu gibi bir takım lokal yan etkilere ve absorpsiyona bağlı olarak
sistemik etkilere sebep olabilir.
İstenmeyen etkiler, organ sınıflarına göre; çok yaygın (≥1/10), yaygın (≥1/100 ila <1/10),
yaygın olmayan (≥1/1000 ila <1/100), seyrek (≥1/10000 ila <1/1000), çok seyrek (<1/10000)
ve bilinmiyor (eldeki verilerden hareketle tahmin edilemiyor) olarak sınıflandırılmıştır.
Endokrin hastalıkları:
Bilinmiyor: Adrenal supresyon
Deri ve deri altı doku hastalıkları:
Bilinmiyor: Atrofi, telanjiektazi, çatlaklar, akne oluşumu, eritem, yanma hissi, kaşıntı,
iritasyon, sekonder enfeksiyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4 / 74.9.Doz aşımı ve tedavisi
Bildirilmemiştir.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Kortikosteroidler (Glukokortikoidler) (Topikal Dermatolojik)
ATC kodu: D07AC06
Diflukortolon valerat yüksek etkiye sahip yeni bir kortikosteroid preparattır. Enflamatuar veya
alerjik tipte deri hastalıklarında enflamasyonu inhibe ederek kaşıntı, yanma ve ağrı gibi
subjektif şikayetleri ortadan kaldırır. Etkisinin süratle başlaması, güçlü antienflamatuar etkisi,
deri toleransı gibi terapötik özellikleri yanısıra üç farmasötik forma sahip olması, cildin
durumuna göre içlerinden birinin uygun tedavi imkanını sağlamaktadır.
Etki mekanizması:
Topikal kortikosteroidler epidermal hücre membranlarını aşarak spesifik sitoplazmik
reseptörlere bağlanırlar. Bu steroid-reseptör kompleksi hücre çekirdeğine hareket eder ve
oradaki hedef DNA bölgelerine bağlanır; bu bağlanma gen transkripsiyonunu, mRNA
yapımını ve protein sentezini değiştirir. Topikal kortikosteroidler topluca lipokortinler olarak
adlandırılan fosfolipaz A2 inhibitör proteinleri indükleyerek antienflamatuar etki gösterirler.
Lipokortinler araşidonik asit salıverilmesini inhibe ederler. Araşidonik asit sentezinin
inhibisyonu derideki prostaglandinlerin ve lökotrienlerin sentezini azaltır. Derideki
antienflamatuar etkiler ödem, fibrin birikimi, kapiller dîlatasyon, fagositlerin hasta bölgeye
göçü ve fagositik aktivitelerin inhibisyonu şeklinde ortaya çıkar. Kapiller yapımı, kollajen
birikimi ve keloid oluşumu gibi geç enflamatuvar süreçler de topikal kortikosteroidler
tarafından inhibe edilirler.
5.2.Farmakokinetik özellikler
Genel özellikler
Emilim:
Diflukortolon valerat ciltde hızlı olarak absorbsiyona uğrar, bu yüzden etkisinin başlama
süresi kısadır. Kapalı pansuman ile cildin hidrasyonunun artması, kortikosteroidi çözücü
maddeler içeren taşıyıcı kullanılması, cilt veya mukoza iltihabı, yükselmiş vücut sıcaklığı gibi
faktörlere bağlı olarak stratum corneum’a penetrasyon artmaktadır. Diflukortolon valeratın
perkütanöz absorpsiyonu düşüktür ve topikal olarak uygulandığında, ciltte metabolik olarak
inaktive edilmez. Sistemik absorpsiyonu takiben, hızlıca karaciğerde metabolize olur.
Perkütanöz absorbsiyon; ön kolda %1, saçlı deride %4, alında %7 ve skrotal bölgede %36’dır.
Dağılım:
Veri yoktur.
5 / 7Biyotransformasyon:
Sistemik absorpsiyonu takiben, hızlıca karaciğerde konjuge olmayan steroidleri, glukronidleri
ve sülfatları şeklindeki 7 farklı metabolitine metabolize olur.
Eliminasyon:
Safra (%25) ve böbrekler (%75) yoluyla tamamen atılır.
Doğrusallık/ doğrusal olmayan:
Veri yoktur.
5.3.Klinik öncesi güvenlilik verileri
Dermal ve subkütan uygulamaları takiben gerçekleştirilen sistemik tolerans çalışmalarında
diflukortolon valerat, glukokortikoidler için tipik bir etki göstermiştir. Bu çalışmalara bağlı
olarak; geniş alanlarda uygulama veya tıkanıklık gibi zor koşullar altında dahi diflukortolon
valerat preparatlarının kullanımı sonucu tipik glukokortikoidlerin kullanımına bağlı olarak
gelişen yan etkilerden başka herhangi bir yan etki gelişmediği sonucuna varılabilir.
Diflukortolon valerat ile gerçekleştirilen embriyotoksisite çalışmaları glukokortikoidler için
tipik sonuçlara ulaşılmıştır yani embriyoletal ve / veya teratojenik etkiler uygun test sistemine
dahildir. Bu sonuçtan yola çıkarak, diflukortolon valerat reçete edilirken özellikle dikkat
edilmelidir.
Diflukortolon valerat için, in vitro ve in vivo koşullarda bakteri ve memeli hücrelerle çalışarak
genlerde ve kromozomlarda mutasyon varlığını tespit etmek üzere gerçekleştirilen gen
mutasyon araştırmaları sonucu diflukortolon valeratın mutajenik etkisi olmadığı tespit
edilmiştir.
Diflukortolon valerat için tümör oluşturma etkisi üzerine spesifik bir çalışma
gerçekleştirilmemiştir. Diflukortolon valeratın direkt olarak dermal uygulanmasını takiben
sistemik etkili immunosupresif doza ulaşılmamakta ve tümörlerin oluşumu üzerinde herhangi
bir etkisi bulunmamaktadır.
Bölgesel tolerans çalışmalarının sonuçları göstermiştir ki, tekrarlayan dermal uygulamalar
sonucunda glukokortikoidlere özgü görülen yan etkilerden farklı herhangi bir dermal
değişiklik oluşmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Beyaz vazelin
Beyaz balmumu
Parafin sıvı
DEHYMULS E
Demineralize su
6 / 76.2.Geçimsizlikler
Geçimsizlik yoktur
6.3.Raf ömrü
60 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
6.5. Ambalajın niteliği ve içeriği
TEMETEX® forte %0,3 merhem, 10 g, alüminyum tüpte
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah.Basın Ekspres Cad.
No: 1 34303
Küçükçekmece - İstanbul
Tel: 0212 692 92 92
Faks: 0212 697 00 24
E-mail: deva@devaholding.com.tr
8.RUHSAT NUMARASI(LARI)
218/66
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.04.2009
Ruhsat yenileme tarihi:
10.KUB’UN YENİLENME TARİHİ
15.05.2012
7 / 7