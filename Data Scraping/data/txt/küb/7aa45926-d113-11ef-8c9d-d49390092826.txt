KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROCALUT 150 mg film tablet
2. KALİTATİF VE KANTİTATİF BİLEŞİM
Etkin madde:
Bikalutamid 150 mg
Yardımcı madde:
Laktoz monohidrat (sığır kaynaklı) 180 mg
Yardımcı maddeler için Bölüm 6.1’e bakınız.
3. FARMASÖTİK FORM
Film tablet
Beyaz renkli film kaplı tablet.
4. KLİNİK ÖZELLİKLER
4.1. Terapötik endikasyonlar
PROCALUT 150 mg progresyon riski yüksek olan lokal ileri prostat kanseri olan hastalarda, tek
başına veya radikal prostatektomiye veya radyoterapiye adjuvan tedavi olarak kullanılır (Bkz.
Bölüm 5.1).
PROCALUT 150 mg ayrıca, cerrahi kastrasyonun ya da diğer tıbbi girişimlerin uygun veya
kabul edilebilir olmadığı ve uygulanmadığı lokal ileri, metastaz yapmamış prostat kanserinin
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yaşlılar da dahil yetişkin erkeklerde günde 1 defa 1 tablet (150 mg) kullanılır.
PROCALUT, en az 2 yıl boyunca veya hastalık ilerlemeye başlayıncaya kadar sürekli olarak
kullanılmalıdır.
1 / 14Uygulama şekli:
Oral yolla kullanılır.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek yetmezliği olan hastalarda doz ayarlaması gerekli değildir.
Hafif karaciğer yetmezliği olan hastalarda doz ayarlaması gerekli değildir. Orta ila şiddetli
karaciğer yetmezliği olan hastalarda birikim olabilir (Bkz. Bölüm 4.4).
Pediyatrik popülasyon:
PROCALUT çocuklarda kontrendikedir (Bkz. Bölüm 4.3).
Geriyatrik popülasyon:
Yaşlılarda doz değişikliği önerilmez. Yetişkinlerde uygulanan doz kullanılır.
4.3. Kontrendikasyonlar
PROCALUT kadınlar ve çocuklarda kontrendikedir (Bkz. Bölüm 4.6).
PROCALUT, etkin maddeye veya yardımcı maddelerden herhangi birine karşı aşırı duyarlılık
gösterdiği bilinen hiçbir hastada kullanılmamalıdır.
PROCALUT’un terfenadin, astemizol veya sisaprid ile birlikte kullanımı kontrendikedir (Bkz.
Bölüm 4.5).
4.4. Özel kullanım uyarıları ve önlemleri
Tedavinin başlatılması doğrudan bir uzman gözetiminde olmalıdır.
Bikalutamid karaciğerde büyük ölçüde metabolize edilir. Veriler eliminasyonun, şiddetli
karaciğer yetmezliği olan hastalarda yavaşlayabileceği izlenimini vermekte ve bu yavaşlama,
bikalutamidin vücutta birikimiyle sonuçlanabilmektedir. Bu nedenle PROCALUT, orta ila
şiddetli karaciğer yetmezliği olan hastalarda dikkatle kullanılmalıdır.
2 / 14Karaciğerdeki olası değişiklikler nedeniyle, belirli aralıklarla karaciğer fonksiyon testlerinin
yapılması düşünülmelidir. Bu değişikliklerin büyük bir bölümünün, PROCALUT tedavisinin ilk
6 ayı içerisinde gelişmesi beklenir.
Şiddetli karaciğer değişiklikleri ve karaciğer yetmezliği bikalutamid ile nadiren görülmüştür ve
ölümle sonuçlanan vakalar bildirilmiştir (Bkz Bölüm 4.8). Bu değişiklikler şiddetliyse,
PROCALUT tedavisi durdurulmalıdır.
Hastalığın objektif olarak ilerlediği, prostat spesifik antijen (PSA) düzeyleri yüksek hastalarda
PROCALUT tedavisi kesilmelidir.
Bikalutamidin sitokrom P450 (CYP3A4) inhibitörü olduğu gösterildiğinden, öncelikle CYP3A4
tarafından metabolize edildiği bilinen ilaçlar ile birlikte dikkatle kullanılmalıdır (Bkz Bölüm 4.3
ve 4.5).
Seyrek vakalarda, PROCALUT 150 mg alan hastalarda ışığa duyarlılık reaksiyonları
bildirilmiştir. Hastalardan PROCALUT 150 mg tedavisi sırasında doğrudan aşırı güneş ışığı
veya UV ışınlarına maruz kalmamaları ve güneş koruyucu kullanmaları istenmelidir. Işığa
duyarlılık reaksiyonunun uzun süreli ve/veya şiddetli olduğu vakalarda, uygun semptomatik
tedavi başlatılmalıdır.
Androjen deprivasyon terapisi, QT aralığını uzatabilir.
QT uzamasına yönelik risk faktörleri bulunan ve QT aralığını uzatabilen eş zamanlı ilaçlar alan
hastalarda (Bkz. Bölüm 4.5) doktor, PROCALUT tedavisini başlatmadan önce Torsades de
pointes potansiyeli dahil olmak üzere yarar risk oranını değerlendirmelidir.
Eş zamanlı bikalutamid tedavisi alan hastalarda kumarinin antikoagülan etkilerinin güçlendiği
bildirilmiştir ve bunun sonucunda protrombin zamanında (PT) uzama ve Uluslararası Normalize
Oranda (INR) artış ortaya çıkabilir. Bazı vakalar kanama riski ile ilişkilendirilmiştir. PT/INR’nin
yakından takip edilmesi önerilir ve antikoagülan dozunun ayarlanması düşünülmelidir (Bkz.
Bölüm 4.5 ve 4.8).
3 / 14PROCALUT, laktoz monohidrat (sığır kaynaklı) içerir. Nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
In vitro çalışmalar R-bikalutamidin bir CYP3A4 inhibitörü olduğunu, CYP 2C9, 2C19 ve 2D6
üzerinde ise daha az inhibitör etkiye sahip olduğunu göstermiştir.
Sitokrom P450 (CYP) aktivitesinin göstergesi olarak antipirin kullanılan klinik çalışmalar,
Bikalutamidin ilaç etkileşim potansiyeline sahip olduğunu göstermemesine rağmen, 28 gün
boyunca bikalutamid ile birlikte kullanılan midazolam ile ortalama EAA değerinde %80’e varan
artışlar kaydedilmiştir. Bu artış, terapötik indeksi dar olan ilaçlarda önemli olabilir. Bu nedenle,
terfenadin, astemizol ve sisaprid’in PROCALUT ile birlikte kullanılması kontrendikedir (Bkz.
Bölüm 4.3.) ve PROCALUT siklosporin ve kalsiyum kanal blokerleri gibi ilaçlarla birlikte
dikkatle kullanılmalıdır. İlacın etkisini arttırdığı veya istenmeyen etkilerinin ortaya çıktığını
gösteren kanıtlar varlığında, bu ilaçlarda dozun azaltılması gerekebilir. Siklosporin kullanan
hastalarda PROCALUT tedavisine başlandığı ya da PROCALUT kullanımı durdurulduğu
zaman, siklosporin plazma konsantrasyonlarının ve hastanın klinik durumunun yakından
izlenmesi önerilir.
Simetidin veya ketokonazol gibi ilaç oksidasyonunu inhibe edebilen ilaçlarla birlikte
PROCALUT’un kullanılması sırasında dikkatli olunmalıdır. Böyle bir tedavi teorik olarak,
bikalutamidin plazma konsantrasyonlarının artmasıyla sonuçlanabilir ve yine teorik olarak, yan
etkilerin artmasına yol açabilir.
Bikalutamidin, kumarin sınıfı bir antikoagülan olan varfarini proteinlere bağlanma yerlerinden
ayırabileceği in vitro çalışmalarda gösterilmiştir. Bikalutamid ile birlikte uygulandığında varfarin
ve diğer kumarin antikoagülanların etkisinin arttığına ilişkin bildirimler yapılmıştır. Bu nedenle
PROCALUT, eş zamanlı olarak kumarin antikoagülanlar alan hastalara uygulandığında PT/INR
yakından takip edilmeli ve antikoagülan dozunun ayarlanması düşünülmelidir (Bkz. Bölüm 4.4
ve 4.8).
4 / 14Androjen deprivasyon tedavisi QT aralığını uzatabileceğinden, PROCALUT'un QT aralığını
uzattığı bilinen veya sınıf IA (örn. kinidin, disopiramid) veya sınıf III (örn. amiodaron, sotalol,
dofetilid, ibutilid) antiaritmik ilaçlar, metadon, moksifloksasin ve antipsikotikler gibi Torsades
de pointes'i indüklediği bilinen ilaçlarla birlikte kullanımı dikkatle değerlendirilmelidir (Bkz.
Bölüm 4.4).
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Etkileşim çalışmaları yalnızca erişkinlerle yapılmıştır.
4.6. Gebelik ve laktasyon
Genel tavsiye: Uygulanabilir değildir.
Gebelik kategorisi X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Uygulanabilir değildir.
Gebelik dönemi
PROCALUT kadınlarda kontrendikedir.
Laktasyon dönemi
PROCALUT kadınlarda kontrendikedir.
Üreme yeteneği / Fertilite
Hayvan çalışmalarında erkek fertilitesinde geri çevrilebilir bozulma gözlenmiştir (Bkz. Bölüm
5.3). Erkeklerde bir subfertilite veya infertilite periyodu söz konusu olacağı varsayılmalıdır.
Anti-androjen tedavisi spermatozoada morfolojik değişikliklere neden olabilir. Bikalutamidin
sperm morfolojisi üzerindeki etkisi değerlendirilmemiş ve bikalutamid alan hastalarda bu gibi bir
değişiklik bildirilmemiş olmakla birlikte, hastalar ve/veya partnerleri bikalutamid tedavisi
sırasında ve sonrasındaki 130 gün süresince yeterli doğum kontrol önlemi uygulamalıdır.
5 / 144.7. Araç ve makine kullanımı üzerindeki etkiler
PROCALUT’un araç ve makine kullanım becerisini etkilemesi pek olası değildir. Ancak zaman
zaman uyku hali yapabileceği unutulmamalıdır. Bu şekilde etkilenen hastalar dikkatli olmalıdır.
4.8. İstenmeyen etkiler
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın: Anemi
Bağışıklık sistemi hastalıkları
Yaygın olmayan: Anjiyoödem ve ürtikeri içeren aşırı duyarlılık reaksiyonları
Metabolizma ve beslenme hastalıkları
Yaygın: İştahsızlık
Psikiyatrik hastalıklar
Yaygın: Cinsel isteğin azalması, depresyon
Sinir sistemi hastalıkları
Yaygın: Uyku hali, baş dönmesini de içeren sersemlik hali
Kardiyak hastalıklar
Bilinmiyor: QT uzaması (Bkz. Bölüm 4.4 ve 4.5)
Vasküler hastalıklar
Yaygın: Sıcak basması
Solunum, göğüs bozuklukları ve mediastinal hastalıklar
Yaygın olmayan: İnterstisiyel akciğer hastalığı5 (ölüm vakaları bildirilmiştir)
6 / 14Gastrointestinal hastalıklar
Yaygın: Karın ağrısı, kabızlık, hazımsızlık, midede gaz toplanması, bulantı
Hepato-bilier hastalıklar
Yaygın: Hepatotoksisite, sarılık, transaminaz seviyelerinin artışı1
Seyrek: Karaciğer yetmezliği2 (ölüm vakaları bildirilmiştir)
Deri ve deri altı dokusu hastalıkları
Çok yaygın: Deri döküntüsü
Yaygın: Alopesi, kıllanma / saçların yeniden çıkması, cilt kuruluğu4, kaşıntı
Seyrek: Fotosensitivite reaksiyonu
Böbrek ve idrar yolu hastalıkları
Yaygın: Hematüri
Üreme sistemi ve meme hastalıkları
Çok yaygın: Jinekomasti ve memede hassasiyet3
Yaygın: Erektil disfonksiyon
Genel bozukluklar ve uygulama bölgesine ilişkin hastalıklar
Çok yaygın: Asteni
Yaygın: Göğüs ağrısı, ödem
Araştırmalar
Yaygın: Kilo artışı
1 Şiddetli hepatik değişiklikler nadiren gözlenmiştir. Bu değişiklikler genellikle geçicidir ve
devam eden tedavide veya tedavinin kesilmesini takiben düzelir.
2 Pazarlama sonrası verilerin incelenmesi sonrasında advers olay olarak listelenmiştir. Sıklık, 150
mg EPC (Erken Prostat Kanseri) çalışmalarında açık etiketli bikalutamid kolunda tedavi gören
hastalarda bildirilen istenmeyen karaciğer yetmezliği olaylarının insidansından belirlenmiştir.
3 Monoterapi olarak 150 mg bikalutamid kullanan hastaların büyük çoğunluğunda jinekomasti
ve/veya meme ağrısı görülmüştür. Klinik çalışmalarda %5 hastaya kadar bu semptomların ciddi
7 / 14olduğu görülmüştür. Jinekomasti, özellikle uzun süre tedavi gören hastalarda, tedavi
durdurulduktan sonra kendiliğinden düzelmeyebilir.
4 EPC çalışmalarında kullanılan kodlama kurallarından dolayı "kuru cilt" advers olayı,
COSTART terimi "döküntü" altında kodlanmıştır. Bu nedenle 150 mg bikalutamid dozu için ayrı
bir sıklık tanımlayıcısı tespit edilemez ancak 50 mg dozu ile aynı sıklık beklenmektedir.
5 Pazarlama sonrası deneyim verilerinin incelenmesi sonrasında advers olay olarak listelenmiştir.
Sıklık, 150 mg EPC çalışmalarının randomize tedavi döneminde bildirilen interstisyel pnömoni
advers olaylarının insidansından belirlenmiştir.
PT/INR artışı: Pazarlama sonrası izlemde bicalutamid ile etkileşime giren kumarin
antikoagülanlara ilişkin bildirimler yapılmıştır (Bkz. Bölüm 4.4 ve 4.5).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda doz aşımıyla ilgili deneyim yoktur. Spesifik bir antidot mevcut olmadığından,
semptomatik tedavi uygulanmalıdır. Bikalutamid, proteinlere yüksek oranda bağlandığından ve
idrarla değişmeden atılım söz konusu olmadığından diyaliz, doz aşımı tedavisinde yardımcı
olamayabilir. Genel destek tedavisi ile hastalanın yaşamsal verileri izlenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiandrojen
ATC kodu: L02BB03
Etki mekanizması
Bikalutamid, başka bir endokrin aktivitesi olmayan, non-steroidal bir antiandrojendir. Androjen
reseptörüne, gen ekspresyonunu aktive etmeksizin bağlanarak androjen uyarısını inhibe eder.
8 / 14Prostat tümörünün küçülmesi, bu inhibisyonun sonucudur. PROCALUT tedavisinin
durdurulması bazı hastalarda klinik olarak antiandrojen çekilme sendromu ile sonuçlanabilir.
Klinik etkililik ve güvenlilik
Bikalutamid 150 mg, lokalize (T1-T2, N0 veya NX, M0) veya lokal ileri (T3-T4, herhangi bir N,
M0; T1-T2, N+, M0) ancak metastaz yapmamış prostat kanseri olan toplam 8113 hastanın
katıldığı plasebo kontrollü, çift-kör 3 çalışmanın birleşik analizinde incelenmiştir. Bu hastalarda
bikalutamid, erken hormonal tedavi ya da radikal prostatektomiye veya radyoterapiye (öncellikle
harici ışın radyasyonu) adjuvan tedavi olarak kullanılmıştır. 9,7 yıllık medyan izleme süresinde
hastalığın, bikalutamid ve plasebo kullanan hastalarda sırasıyla %36,6 ve %38,17’sinde objektif
olarak ilerlediği görülmüştür.
Hasta gruplarının çoğunda objektif hastalık progresyon riskinde azalma görülmüştür fakat bu
bulgu özellikle hastalık progresyon riski yüksek olanlarda daha belirgindir. Bu nedenle,
klinisyenler hastalık progresyon riski düşük hastaların optimum medikal tedavi stratejisine karar
verirken, bilhassa radikal prostatektomi sonrası adjuvan uygulamada hastalığın ilerlemekte
olduğunun belirtileri görülene dek hormonal terapiyi erteleyebilirler.
9,7 yıllık medyan izleme süresinde, %31,4 mortalite ile (nispi risk:1,01 ; %95 güven aralığı (GA)
: 0,94-1,09) herhangi bir genel sağkalım farkı görülmemiştir. Bununla birlikte eksplorasyon
amacıyla yapılan alt grup analizlerinde bazı eğilimler ortaya çıkmıştır.
Lokal ileri prostat kanseri hastalarındaki progresyonsuz sağkalım ve toplam sağkalım verileri
Kaplan Meier tahminlerine dayanarak aşağıdaki tablolarda özetlenmektedir:
Tablo 1: Tedavi alt gruplarına göre zaman içinde hastalığı ilerleyen, lokal ileri hastalığa
sahip hastaların oranı
Analiz Tedavi 3 yıllık 5 yıllık 7 yıllık 10 yıllık
popülasyonu olay % olay % olay % olay %
İzleyerek Bikalutamid 150 mg 19,7 36,3 52,1 73,2
bekleme Plasebo 39,8 59,7 70,7 79,1
(n=657)
Radyoterapi Bikalutamid 150 mg 13,9 33 42,1 62,7
(n=305) Plasebo 30,7 49,4 58,6 72,2
9 / 14Radikal Bikalutamid 150 mg 7,5 14,4 19,8 29,9
prostatektomi Plasebo 11,7 19,4 23,2 30,9
(n=1719)
Tablo 2: Lokal ileri hastalıkta tedavi alt gruplarına göre toplam sağkalım
Analiz Tedavi 3 yıllık 5 yıllık 7 yıllık 10 yıllık
popülasyonu olay % olay % olay % olay %
İzleyerek Bikalutamid 150 mg 14,2 29,4 42,2 65
bekleme Plasebo 17 36,4 53,7 67,5
(n=657)
Radyoterapi Bikalutamid 150 mg 8,2 20,9 30 48,5
(n=305) Plasebo 12,6 23,1 38,1 53,3
Radikal Bikalutamid 150 mg 4,6 10 14,6 22,4
prostatektomi Plasebo 4,2 8,7 12,6 20,2
(n=1719)
Tek başına bikalutamid 150 mg kullanılan, lokalize prostat kanseri vakalarındaki progresyonsuz
sağkalımda önemli bir değişiklik yoktur. Radyoterapi (Hazard Ratio (HR): 0,98 ; %95
Confidence Interval (CI) : 0,8-1,2) veya radikal prostatektomi sonrası (HR: 1,03 ; %95 CI: 0,85 -
1,25) sonrası adjuvan terapi olarak bikalutamid 150 mg kullanılan lokalize prostat kanseri
vakalarındaki toplam sağkalımda önemli bir değişiklik yoktur. İzleyerek beklenecek olan
lokalize hastalığa sahip hastalar plasebo verilenlere kıyasla azalan sağkalım eğilimi de
göstermiştir (nispi risk: 1,15 ; %95 CI : 1 – 1,32). Bu eğilim göz önünde tutulduğunda
bikalutamid 150 mg kullanılmasının fayda–risk profilinin, bu hastalarda olumlu olmadığı
düşünülmüştür.
Ayrı bir programda bikalutamid 150 mg’ın, lokal ileri, metastaz yapmamış prostat kanseri olan
ve hemen kastrasyon gerektiren hastaların tedavisindeki etkinliği; metastaz yapmamış (M0)
prostat kanseri olan ve daha önce herhangi bir tedavi görmemiş, toplam 480 hastanın katıldığı 2
çalışmanın birleşik analiz sonuçlarıyla gösterilmiştir. Medyan 6,3 yıllık tedavi tamamlandığında
hastaların %56’sında mortalite görülmüş, bikalutamid 150 mg ve kastrasyon tedavileri arasında
10 / 14sağkalım bakımından anlamlı herhangi bir fark görülmemiştir (nispi risk: 1,05 ; %95 CI: 0,81-
1,36); bununla birlikte her 2 tedavinin eşdeğer olduğu sonucuna istatistiksel olarak
varılamamıştır.
Daha önce hiç tedavi görmemiş metastatik (M1) prostat kanseri olan toplam 805 hastanın
katıldığı %43 mortalite görülen 2 çalışmanın birleşik analiz sonuçları, bikalutamid 150mg’ın,
sağkalım süresi bakımından kastrasyondan daha az etkili olduğunu (nispi risk: 1,3 ; %95 CI:
1,04-1,65) ve medyan 2 yıllık izleme süresi içerisinde hastaların ölümüne kadar geçen süreler
arasındaki farkın 42 gün (6 hafta) olduğunu göstermiştir.
Bikalutamid, antiandrojen aktivitesi neredeyse sadece R-enantiyomerinde olan bir rasemattır.
5.2. Farmakokinetik özellikler
Genel özellikler
Emilim:
Bikalutamid, oral kullanım sonrası iyi emilir. Besinlerin biyoyararlanım oranı üzerinde, klinik
önem taşıyan etkiye sahip olduğunu gösteren herhangi bir kanıt yoktur.
Dağılım:
Bikalutamid, plazma proteinlerine yüksek oranda bağlanır (rasematın %96’sı, (R)-
enantiyomerinin %99’undan fazlası) ve büyük ölçüde metabolize edilir (oksidasyon ve
glukuronidasyon) ve metabolitleri yaklaşık olarak eşit oranlarda böbreklerden ve safra yolu ile
atılır.
Biyotransformasyon:
(S)-enantiyomeri (R)-enantiyomerine kıyasla hızlı bir şekilde atılmakta olup, (R)-
enantiyomerinin plazma eliminasyon yarı ömrü yaklaşık 1 haftadır.
Günlük bikalutamid 150 mg uygulamasında, (R)-enantiyomeri uzun yarı ömrü nedeniyle
plazmada yaklaşık 10 kat daha fazla birikmektedir.
Günlük bikalutamid 150 mg uygulaması sırasında (R)-enantiyomerinin sabit düzey plazma
konsantrasyonları yaklaşık 22 mcg/ml olarak ölçülmüştür. Sabit düzeydeki plazma
11 / 14konsantrasyonunda total dolaşan enantiyomerlerin %99'u aktif olarak üstün olan (R)-
enantiyomeridir.
Eliminasyon:
Klinik çalışmaların birinde, bikalutamid 150 mg kullanan erkeklerin menilerindeki ortalama R-
bikalutamid konsantrasyonu 4,9 mcg/ml olarak ölçülmüştür. Cinsel ilişki sırasında kadına
geçebilecek bikalutamid miktarı düşük olup yaklaşık 0,3 mcg/kg kadardır. Bu miktar,
laboratuvar hayvanlarının yavrularında değişikliklere neden olmak için gereken miktardan daha
azdır.
Hastalardaki karakteristik özellikler
Yaşlılar
Aktif enantiyomer olan (R)-enantiyomerin farmakokinetiği hastanın yaşından etkilenmez.
Böbrek yetmezliği
Aktif enantiyomer olan (R)-enantiyomerin farmakokinetiği hastanın böbrek bozukluğundan
etkilenmez.
Karaciğer yetmezliği
Aktif enantiyomer olan (R)-enantiyomerin farmakokinetiği hafif-orta şiddetteki karaciğer
yetmezliğinden etkilenmez. (R)-enantiyomerinin, şiddetli karaciğer yetmezliği olan hastalarda
plazmadan daha yavaş uzaklaştırıldığı yönünde kanıtlar vardır.
5.3. Klinik öncesi güvenlilik verileri
Bikalutamid hayvanlarda güçlü bir antiandrojen ve karışık fonksiyonlu oksidaz enzim
indükleyicidir. Hayvanlarda tümör indüksiyonu (Leydig hücreleri, tiroid, karaciğer) dahil olmak
üzere hedef organ değişiklikleri bu aktivitelerle ilgilidir. Enzim indüksiyonu erkeklerde
gözlenmemiştir. Testislerdeki seminifer tübül atrofisi antiandrojenler ile beklenen bir sınıf
etkisidir ve incelenen tüm türlerde gözlenmiştir. Sıçanlar üzerinde gerçekleştirilen 6 aylık bir
çalışmada testis atrofisinin doz uygulamasının tamamlanmasından 4 ay sonra düzeldiği
görülmüştür (150 mg’lık önerilen dozda insanlardaki terapötik konsantrasyonun yaklaşık 0,6
katına karşılık gelen dozlarda). Sıçanlar üzerinde gerçekleştirilen 12 aylık bir çalışmada, doz
uygulamasının tamamlanmasından 24 hafta sonra herhangi bir düzelme olmadığı görülmüştür
12 / 14(150 mg’lık önerilen insan dozunda insanlardaki konsantrasyonun yaklaşık 0,9 katına karşılık
gelen dozlarda). Köpeklerde 12 aylık tekrarlı doz uygulamasını takiben (150 mg’lık önerilen
insan dozunda insanlardaki terapötik konsantrasyonun yaklaşık 3 katına karşılık gelen dozlarda)
testis atrofisi insidansının, 6 aylık iyileşme periyodunun ardından doz uygulanan köpeklerde ve
uygulanmayan kontrol köpeklerinde aynı olduğu görülmüştür. Bir fertilite çalışmasında (150
mg’lık önerilen insan dozunda insanlardaki terapötik konsantrasyonun yaklaşık 0,6 katına
karşılık gelen dozlarda) 11 haftalık doz uygulamasından hemen sonra erkek sıçanların başarılı
çiftleşme süresinde bir uzama olduğu gözlenmiştir; doz uygulanmayan 7 haftalık bir sürenin
ardından bu durumun geriye çevrildiği görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
PVP K30
Sodyum starch glycolate
Magnezyum stearat
Opadry white (Opadry açılımı: HPMC 5 cP ; Titanyum dioksit ; PEG 400)
6.2. Geçimsizlikler
Yeterli veri yoktur.
6.3. Raf ömrü
36 ay
6.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
Karton kutu içerisinde, 28 film tablet içeren PVC/Alu blisterler ve kullanma talimatı.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
13 / 147. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks : 0212 447 61 65
e-mail: info@kocakfarma.com
8. RUHSAT NUMARASI(LARI)
206/87
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.12.2005
Ruhsat yenileme tarihi:
10. KÜB’ÜN YENİLENME TARİHİ
14 / 14