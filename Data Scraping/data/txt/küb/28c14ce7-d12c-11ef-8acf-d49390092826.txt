KISA ÜRÜN BİLGİSİ
1. BEŞERİ TIBBİ ÜRÜNÜN ADI
CF 19,8 mg Disc Jel
2. KALİTATİF VE KANTİTATİF BİLEŞİM
Etkin madde
Her bir jel disk 19,8 mg pilokarpin nitrat içerir.
Yardımcı maddeler
Yardımcı maddeler için 6.1’e bakınız
3. FARMASÖTİK FORM
Beyaz kilitli kapaklı PP şeffaf tüp içerisinde kirli beyaz, yarı saydam jel disk
4. KLİNİK ÖZELLİKLER
4.1. Terapötik endikasyonlar
CF 19,8 mg Disc Jel;
Kistik fibrozis tanısını doğrulamak ya da dışlamak için:
− Kistik fibrozisi düşündüren klinik bulguları olan hastalara,
− Kistik fibrozise yol açan bir ya da iki mutasyonun saptandığı hastalara,
− Ailede kistik fibrozis hikâyesi olan hastalara,
− Yeni doğan tarama programında kistik fibrozis olduğu şüphelenilen 2 haftadan
büyük ve 3 kg’dan ağır bebeklere
kullanılır.
4.2. Pozoloji ve uygulama şekli
Pozoloji:
CF 19,8 mg Disc Jel ile iyontoforez ter testinin uygulanması bu konuda standardize
eğitim almış deneyimli sağlık teknisyenleri tarafından yapılmalıdır. Sağlık
teknisyenlerine ter testi uygulama yöntemi standart işlem olarak tanımlanmalı ve
basamakları yazılı olarak belirlenmelidir.
Uygulama sıklığı ve süresi:
1,5 mA’de ve 5 dakika genel olarak önerilen akım ve akımın uygulanma süresidir.Uygulama şekli:
İyontoforez, elektriksel olarak yüklü, yapısında iyonize moleküller içeren ilaçların
elektrik akımı aracılığıyla başta deri olmak üzere yüzey dokulara uygulanması işlemidir.
Pilokarpin iyontoforezi ile ter testi 3 basamaktan oluşur:
• Ter bezlerinin iyontoforez yöntemi ile uyarılması,
• Terin toplanması,
• Terin analizi.
Pilokarpin iyontoforezi şu şekilde uygulanmaktadır:
• Cilde elverişli ve uygun yerlere tercihen ön kola 2 zıt yüklü elektrot yerleştirilir.
• Daha sonra hastanın ağrı eşiğinden daha az seviyede olmak üzere elektrik akımı
verilerek akım 2 elektrot arasından geçirilir ve ilacın cilt içine oradan da ter
bezlerine geçmesi sağlanmış olur. Bu işlem 5 dk sürer. Bu sürenin sonunda
elektrotlar kaldırılır ve cilt temizlenir.
• Terin toplanması için kola pozitif elektrodun yerleştiği yere saat gibi içinde
mikrobore tübing olan küçük bir aparat yerleştirilir.
• 20 dakika boyunca ter bu aparat içine toplanır. Terde klor miktarının
saptanabilmesi için toplanan ter miktarının minimum 15 mikrolitre veya 75 mg
olması gereklidir. Ter toplama aparatında toplanan ter miktarı renklendirici
olarak kullanılan farmasötik boya ile izlenir ve tubing sistemi dolduğunda ölçüm
için hazırdır.
Terin analizi:
Kistik fibrozis genetik bir hastalıktır ve bu hastalarda vücuttaki tüm hücre zarlarında
klorür (tuz) geçişinde bir sorun vardır. Bu neden ile bu hastaların terlerinde tuz
içeriği, kistik fibrozis olmayan kişiler ile karşılaştırıldığında daha yüksektir. Terde
doğrudan klorun ölçülmesi ter testi için tercih edilen yöntemdir.
Kondüktivite ölçümünde klor dışındaki diğer iyonlar da (sodyum, potasyum) klor ile
beraber ölçülür. Kistik fibrozisde terde diğer iyonların da arttığı bilinmektedir. CLSI
(Clinical Laboratory Standart Institute) rehberi, kondüktive yöntemini ancak tarama
testi olarak önermektedir. Yüksek bulunan kondüktivite değerlerinde mutlaka klor
ölçümü yapılarak son karar verilmelidir.
Terdeki klor konsantrasyonu;
• 0–40 mmol/L aralığında bir değerse “normal”• 40–60 mmol/L arasında bir değerse “şüpheli”
• 60 mmol/L ve üzerinde bir değerse “yüksek” olarak yorumlanır.
Elde edilen kondüktivite değeri:
• 0–50 mmol/L aralığında ise “normal”
• 50–90 mmol/L aralığında ise “şüpheli”
• 90 mmol/L ve üzerindeki değerler “yüksek” olarak yorumlanır.
Önemli uygulama talimatları
• Ter testinde ter bezlerinin uyarılması için, yaygın deri lezyonu olan veya deri
bütünlüğünün kaybolduğu, deriden kan veya iltihabi salgıların olduğu alanlar
seçilmemelidir.
• Ter testi uygulamasının tüm basamaklarında kontaminasyondan kaçınılmalıdır.
• Terin toplandığı bölgeye klor içeren solüsyonların veya kremlerin
uygulanmaması önerilir.
• Elektrotlar uygulanan kişinin koluna uygun büyüklük ve şekilde olmalıdır.
• Her iyontoforez işlemi sonrası elektrotların saf su ile yıkanması önerilir.
• Test sırasında deride hafif kızarma sık görülen bir bulgudur. Bu önemli değildir.
Uygulama yeri işlem sonrası yıkandıktan bir süre sonra kızarıklık kendiliğinden
geçer.
• Test sırasında deride ürtiker gelişmesi nadir görülen bir bulgudur. Duyarlı
kişilerde görülebilir. Uygulama yeri işlem sonrası yıkanmalıdır. Ciddi bulguları
olanlarda lokal antihistaminik içeren kremler veya oral antihistaminikler
uygulanabilir.
• Müdahale için gerekli adrenalin ve antihistaminik işlemin yapıldığı odada
bulundurulmalıdır.
• Uygulama yerinde deri direncinin azaldığı durumlarda su toplaması ve yanık
oluşması nadir de olsa görülebilir.
• pH 7’yi aştığında pilokarpin ciddi bozulmaya maruz kalır. Düşük pH değeri ise
yanık ihtimalini artırır. Bunu önlemek için verilecek çözeltinin pH’sı
sınırlandırılmalıdır. Pilokarpin daha yüksek bir pH’da daha düşük bir pH
değerine (pH 3) göre cilde daha yüksek nüfuz eder. Yapılan çalışmalarda
optimum pH 5.98 olarak bulunmuştur.
• Deneyimsiz ve yeterli eğitim almamış test uygulayıcılarının yaptığı testlerde
deride su toplanması ve yanıklar daha sık görülür.• Elektrotların cilde doğrudan kontağı, hasarlı jel disk kullanılması sonucu nadir
de olsa su toplanması ve yanıklar bildirilmiştir.
• Elektrotun altına yerleştirilen jel disklerin elektrot yuvası ile uyumlu olması
gereklidir, aksi takdirde su toplanması ve yanıklar oluşabilir.
• İyontoferez işleminin yapıldığı deri bölgesine kollektör aparatı uygulandıktan
sonra, su geçirmez bir materyal (polietilen, parafin vs.) ile sarılmalı ve
bantlanmalıdır.
• İşlem sırasında kontaminasyon, terin kaybı veya buharlaşması gibi test
sonuçlarını etkileyebilecek durumlardan kaçınılmalıdır.
• Eğer test yapılırken buharlaşma veya başka sıvılar ile karışma düşünülüyorsa,
ölçüm yapılmamalıdır (örneğin terin toplandığı aparatın yere düşmesi, üzerine
sarılan parafinin yırtılması, terin toplandığı tüpten akması gibi).
• Yetersiz ter toplanması (15 μl veya 75 mg’dan az) durumunda da ölçüm
yapılmamalıdır.
Özel popülasyonlara ilişkin ek bilgiler:
Karaciğer yetmezliği:
Doz ayarlaması gerekmemektedir.
Böbrek yetmezliği:
Doz ayarlaması gerekmemektedir.
Pediyatrik popülasyon:
Yeni doğan tarama programında kistik fibrozis olduğu şüphelenilen 2 haftadan büyük
ve 3 kg’dan ağır bebeklere doktor tavsiyesine bağlı olarak kullanılabilir.
Geriyatrik popülasyon:
Doz ayarlaması gerekmemektedir.
4.3. Kontrendikasyonlar
Pilokarpin iyontoforezi,
• Pilokarpine karşı aşırı duyarlılığı olan hastalarda,
• Aritmi gibi kardiyak hastalığı olan, kalp pili gibi elektriksel cihazlar taşıyan
hastalarda,
• Epilepsisi olan hastalarda,
• Metal protezi olanlarda,
• Uygulanan akımlara yüksek duyarlılığı olan hastalarda,
• Gebelerde kontrendikedir.4.4. Özel kullanım uyarıları ve önlemleri
Pilokarpin iyontoforezi ile ter testi pozitif çıkan bireylerde, ter testi sonuçları ile kistik
fibrozis tanısının konulması için mutlaka test bir kez daha tekrarlanmalı ve onun da
yüksek olduğu gösterilmelidir. Yüksek ve sınırda bulunan terde klor değerleri mutlaka
tekrarlanmalıdır.
Terleme hızının yeterli olmamasına bağlı yetersiz miktarda ter toplanması yanlış
sonuçlara sebep olabilir. Bu tür durumlarda pilokarpin iyontoforez ile ter testi
tekrarlanmalıdır.
Ödemli çocuklarda deri altındaki ödem sıvısı yanlış sonuçlara neden olabilir. Özellikle
protein kaybının ağır olduğu kistik fibrozisli çocuklarda cilt ödemi sık görülür.
Pilokarpin iyontoforez yapılmadan önce ödemin varlığı kontol edilmelidir.
Kan klor düzeyinin düşük olması ölçülen terin de düşük olmasına neden olur. Kistik
fibrozisli çocuklarda deriden aşırı tuz kaybının olduğu psödo Bartter sendromu
tablosunda kan elektrolitleri de düşüktür. Bu sırada yapılan ölçümlerde terde klor düzeyi
de düşük veya sınırda bulunabilir. Bu hastalarda kan elektrolitleri normale geldikten
sonra terde klor ölçümü yenilenmelidir.
Terde elektrolit düzeyleri kilosu düşük süt çocuklarında (boy/ağırlık oranı <%75),
malnütrisyonu olan çocuklarda (kilosu < %3 persentil, boy< %10 persentil),
psikososyal büyüme gelişme geriliği olan çocuklarda, dehidrate süt çocuklarında ya da
bebeklerde ilk 48 saatte yüksek olabilir. Pilokarpin iyontoforez ile ter testi yapılmadan
önce bu bulgular sorgulanmalıdır.
Terin uyarıldığı bölgede aktif egzeması olan çocuklarda terde elektrolit düzeyleri
yüksek çıkabilir.
Bazı hastalıklarda terde klor değerleri yüksek çıkabilir.
Literatürde yüksek ter testi değerleri bildirilmiş bazı hastalıklar ve durumlar; otonomik
disfonksiyon, ektodermal displazi, familyal kolestazis, fukosidoz, glukoz 6 fosfat
dehidrogenaz eksikliği, glikojen depo hastalığı tip 1, hipogama globulinemi, Klienfelter
sendromu, Mauriac sendromu, mukopolisakkoridoz tip 1, adrenal yetmezlik, anoreksia
nevroza, atopik dermatit, çölyak hastalığı, ailesel hipoparatiroidi, tedavi edilmemiş
hipotiroidi, malnütrisyon, nefrojenik diyabet insipid, nefroz, prostaglandin E1
infüzyonu, psödohipoaldesteronizmdir.İlaçların elektrik alanı altında uzun dönem stabilitelerinin belirlenmesi gerekir.
İyontoforetik cihazların uzun bir süre boyunca uygulanması cilt florasını değiştirebilir
veya ter bezlerini tıkayabilir. Aynı zamanda ilaçlar deri yüzeyinde ışık, oksijen,
bakteriler gibi dejeneratif mekanizmalara maruz kalabilirler, bu da ilacın ve
iyontoforetik etkinliğin azalmasına veya değişmesine sebep olabilir.
Özel popülasyonlara ilişkin ek bilgiler
Akciğer hastalıkları:
Pilokarpinin astım hastalarında hava yollarının rezistansını arttırdığı bildirilmiştir.
Astımı olan hastalarda, uygulayan hekim tarafından değerlendirilerek dikkatle ve tıbbi
gözetim altında uygulanmalıdır.
Kronik bronşit ve/veya kronik obstrüktif akciğer hastalığı olan kişilerde artan bronşiyal
düz kas tonusu ve artan bronşiyal sekresyon sonucu istenmeyen etkiler ortaya
çıkabilmektedir. Bu nedenle pilokarpin kronik obstrüktif hava yolları hastalığı olan
kişilerde dikkatle kullanılmalıdır.
Kardiyovasküler hastalıklar:
Ciddi kardiyovasküler hastalıkları olan kişiler; pilokarpin tarafından indüklenen geçici
hemodinamik değişiklikleri ya da kalp ritmini kompanse edemeyebilir. Pilokarpin, ciddi
kardiyovasküler hastalıkları olan kişilerde, dikkatle ve tıbbi gözetim altında
uygulanmalıdır.
Safra sistemi:
Safra kesesinin ya da safra yolu düz kasının kontraksiyonu kolesistit, kolanjit ve safra
yolu tıkanmasını içeren komplikasyonlara neden olabileceğinden pilokarpin dikkatli
kullanılmalıdır.
Sindirim sistemi:
Asit sekresyonunda artış riski nedeniyle, pilokarpin peptik ülserli hastalarda dikkatle
kullanılmalıdır.Santral sinir sistemi:
Pilokarpin hidroklorür gibi kolinerjik agonistlerin, santral sinir sistemi üzerinde doza
bağlı etkileri olabilir. Bu durum, kognitif veya psikiyatrik rahatsızlıkları olan hastalarda
göz önünde bulundurulmalıdır.
Böbrek ve üriner sistem:
Pilokarpin, özellikle nefrolitiazis hastalarında, üreter düz kası tonusunu arttırarak teorik
olarak renal kolik (veya üretral reflü) de artışa neden olabilir. Bu nedenle böbrek
yetmezliği olan hastalarda dikkatli kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Sistemik 9-alfa-fludrokortizon tedavisi alan olan bireylerde terde elektrolit düzeyleri
düşük olabilir. Bu da ter testinin negatif çıkmasına sebep olur. Pilokarpin iyontoforez
yapılmadan önce kişinin kullandığı ilaçlar sorgulanmalıdır.
Antikonvülsan ilaçlardan topiramat ter üretimini azaltabilir ve terde elektrolit
düzeylerini yanlış olarak yüksek ölçülmesine neden olabilir.
Olası ileti bozukluğu nedeniyle pilokarpin, beta-adrenerjik antagonistleri alan hastalarda
dikkatle kullanılmalıdır.
Pilokarpin parasempatomimetik etkili ilaçlarla birlikte kullanıldığı takdirde aditif
farmakolojik etki ortaya çıkabilir.
Pilokarpin, birlikte kullanılan diğer ilaçların antikolinerjik etkilerini antagonize edebilir.
Pilokarpinin antikolinerjik etkisinin birlikte kullanıldığı ilaçların (atropin, inhale
ipratropium vb) terapötik etkisine katkıda bulunabileceği göz önünde
bulundurulmalıdır.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C’dir.Çocuk doğurma potansiyeli bulunan kadınlar/doğum kontrolü (Kontrasepsiyon)
Ürün ile birlikte herhangi bir doğum kontrol yönteminin kullanılmasının gerekliliği veya
kullanılan yöntemlerle etkileşimi hakkında bilgi bulunmamaktadır.
Gebelik dönemi
Pilokarpin iyontoforezi ile yapılan çalışmalarda 20 miliamper/akım şiddeti ile
uygulanan iyontoforez tedavisinin gebelerde yan etkiye yol açmadığı bildirilmiştir. Öte
yandan, tedavinin gebelerde güvenilirliği kanıtlanmamıştır ve genel olarak kullanımı
önerilmemektedir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından yetersizdir.
(bkz. kısım 5.3). İnsanlara yönelik potansiyel risk bilinmemektedir.
CF 19,8 mg Disc Jel gerekli olmadıkça gebelik döneminde kullanılmamalıdır.
Laktasyon dönemi
Yapılan hayvan çalışmalarında, pilokarpinin anne sütüne plazmadaki gözlenenlere
benzer konsantrasyonlarda geçtiği gösterilmiştir. Pilokarpin ya da metabolitlerinin anne
sütüne geçip geçmediği bilinmemektedir. Pilokarpin, potansiyel risk ve fayda, tedaviyi
uygulayan hekim tarafından dikkatle değerlendirildikten sonra emziren kadınlara
verilmemelidir.
Üreme yeteneği / Fertilite
Pilokarpinin erkek ve kadın fertilitesi üzerindeki etkisi bilinmemektedir. Sıçanlar ve
köpekler üzerinde yapılan çalışmalarda spermatogenez üzerinde, insanlarda önerilen
maksimum değerlerden daha yüksek terapötik dozajlarda istenmeyen etkilerin olduğunu
göstermiştir. Sıçanlarda yapılan bir çalışma spermatogenezis ve dişi fertilitesinin
bozulma olasılığını göstermiştir (bkz. Bölüm 5.3 Klinik öncesi güvenlilik verileri).
4.7. Araç ve makine kullanımı üzerindeki etkiler
CF 19,8 mg Disc Jel uygulanması sonrasında araç ve makina kullanımı üzerine olumsuz
bir etkisi beklenmez.4.8. İstenmeyen etkiler
İstenmeyen etkiler sistem-organ sınıfına göre şu esaslar kullanılarak sıralanmaktadır: Çok
yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Genel bozukluklar ve uygulama bölgesine ilişkin bozukluklar:
Yaygın olmayan: Ürtiker gelişmesi, su toplanması ve yanık oluşması
Seyrek: Hafif bir karıncalanma hissi veya sıcaklık artışı, deride kızarıklık ve tahriş
Bilinmiyor: Eritem, kserozis, deskuamasyon ve vezikül oluşumu ile yanma, batma ve
iğnelenme hissi kızarıklık vb istenmeyen etkiler önemli değildir. Uygulama yeri işlem
sonrası yıkandıktan bir süre sonra kendiliğinden geçer.
Deride eritem, kserozis, deskuamasyon ve vezikül oluşumu ile yanma, batma ve
iğnelenme hissi oluşabilir. Bu etkiler kısa sürelidir. Uygulama yeri işlem sonrası
yıkanmalıdır. Ciddi bulguları olanlarda lokal antihistaminik içeren kremler veya oral
antihistaminikler veya topikal steroidler uygulanabilir. İstenmeyen etkilerin tümünde
tedavinin kesilmesi gerekmez.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Uyarılma, konvülsiyon gibi merkezi nörolojik etkiler ve bradikardi, hipotansiyon gibi
kardiyak etkiler ve şok yüksek terapötik dozlarda gözlenebilir. Tedavi; paranteral olarak
atropin uygulanmasını, solunum ve dolasımı desteklemek için uygun önlemlerin
alınmasını ve akciğer ödeminin giderilmesini içerir. Pilokarpinin diyalizle uzaklaştırılıp
uzaklaştırılamayacağı bilinmemektedir.5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer parasempatomimetikler
ATC Kodu: N07AX01
Pilokarpin, kistik fibrozis tanısı için yaygın olarak kullanılan dominant muskarinik
farmakolojik etki gösteren kolinerjik parasempatomimetik bir ajandır. Kistik fibrozis
pankreasın yanı sıra bronşlar, barsak ve karaciğeri etkileyen mukus üreten ekzokrin
bezlerin kalıtsal sistemik bir hastalığıdır. Kistik fibroziste ter içinde anormal miktarda
sodyum ve klorür bulunmaktadır. Kistik fibrozis sendromunun tanısı için hastanın teri
analiz edilmelidir. Bu amaçla pilokarpin geçici uygulama ve acil farmakodinamik yanıt
için iyontoforez yolu ile verilerek tanı için uygulanan kişide belirgin ter üretilir. Yeterli
dozda pilokarpin ter, salya, gözyaşı, sindirim sistemi, pankreas gibi ekzokrin bezlerin,
intestinal bezlerin ve solunum sistemi mukoz hücrelerinin sekresyonunu arttırabilir.
Cilt nispeten yüksek empedansa sahiptir. Bu da temel olarak cildin stratum korneum
tabakasıyla ilişkilidir. Stratum corneum tabakasının önemli derecede mekanik bir
direnci bulunmaktadır. Transdermal iyontoforez esas olarak yüklü, hidrofil ve yüksek
moleküler ağırlıklı bileşikler için stratum corneum'un koruyucu özelliklerinin
üstesinden gelmek için tasarlanmıştır. İyontoferez süresince cildin direnci azalır ve
stratum korneumda iyon konsantrasyonu artar. Bu da elektrik akımı verilerek derinin
uyarılması esnasında maddenin verilmesini sağlar. Bu akışın sonunda akım kesilince
iyon konsantrasyonları fizyolojik düzeylerine geri döner.
5.2. Farmakokinetik özellikler
Genel özellikler
Lüteinleştirici hormon (LH) gönüllü insanlara subkütan ve iyontoforez ile
uygulandığında eğri altında kalan alan, maksimum LH’a ulaşma zamanı ve maksimum
LH miktarı her iki durumda da benzer bulunmuştur. İnsülinin subkütan ve iyontoforez
ile uygulamasından sonra farmakokinetik ve farmakodinamik profilleri benzer
bulunmuştur. Metoprolol yavaş salımlı tablet formülasyonu şeklinde ve transdermal
iyontoforez yolu ile uygulanmış ve bunun sonucunda plazma konsantrasyonları benzer
bulunmuştur. Benzer şekilde salisilik asit ve lidokain sıçanlara pasif dermal uygulama
ve transdermal iyontoforez şeklinde uygulanmış ve plazma konsantrasyonları benzer
bulunmuştur. Hidromorfinin intravenoz infüzyon ve transdermal iyontoforez ile
uygulanmasından sonra kararlı durum konsantrasyonları benzer bulunmuştur. Buna
benzer diğer gözlemler farklı bileşikler için yapılmıştır.Transdermal iyontoforez yoluyla ilaçların uygulanmasından sonra plazma
konsantrasyon-zaman eğrilerini belirlemek için tek kompartımanlı yaklaşım
önerilmiştir. Uygulanan akımın büyüklüğü arttıkça ilacın plazma konsantrasyonları
artmıştır.
Emilim:
Transdermal iyontoforez ve diğer uygulama yolları ile ilaç verilmesinden sonra elde
edilen serum konsantrasyonları arasındaki ilişki elektrik destekli absorbsiyonun hızlı
olduğunu göstermektedir. Deri yoluyla maddelerin emiliminin meydana gelmesi için,
elektrik akımının kendi akışına uygulanan empedansın üstesinden gelmesi ve yeterli
yoğunlukta hedef dokuya ulaşması gerekir.
Dağılım:
Belirgin terleme için pilokarpin iyontoforetik transdermal olarak verilmesinde ilk bir
saat içinde pilokarpinin penetrasyon hızı maksimumdur. Kistik fibrozis teşhisinde
olduğu gibi, ya da plazma içindeki glukoz konsantrasyonunu invazif olmayan yollarla
izlemede, hızlı bir farmakolojik yanıt ve çok terleme gereklidir. Burada temel amaç ilk
bir saat içinde ilacın maksimum nüfuzunu sağlamaktır. Çözeltilerde pH 7’yi aştığında
pilokarpin ciddi bozulmaya maruz kalır. Ancak daha yüksek bir pH (pH 5) daha düşük
bir pH değerine (pH 3) göre daha yüksek bir nüfuz elde edilmesini sağlar. Bunu
önlemek için verilecek çözeltinin pH’sı sınırlandırılmalıdır. Yapılan çalışmalarda
optimum pH 5.98 olarak bulunmuştur. Daha küçük bir iyonik kuvvet daha büyük bir
akış meydana getirir. Optimum iyonik kuvvet 0.0055 M olarak bulunmuştur. Buna göre
ilk bir saat içinde pilokarpin maksimum miktarı 1011,4 mikrogram olarak bulunmuştur.
Biyotransformasyon:
Pilokarpin büyük oranda CYP2A6 yoluyla metabolize edilir.
Eliminasyon:
Pilokarpin, diğer bileşenlerle birlikte idrar ile vücuttan uzaklaştırılır.5.3. Klinik öncesi güvenlilik verileri
Karsinojenisite ve Genotoksisite
Bir dizi in vitro ve in vivo çalısmada pilokarpinin genetik toksisiteye yol açma
potansiyeline sahip olduğuna dair kanıta rastlanmamıştır. Sıçanlarda tümörojenisite
yalnızca maksimum onaylı klinik dozun çok üstüne çıkıldığında gözlenmiştir ve bu
durum klinik kullanım açısından anlamlı olmayabilir.
Üreme Toksisitesi
Pilokarpinin insan erkek ve kadın fertilitesi üzerindeki etkileri bilinmemektedir.
Sıçanlar ve köpekler üzerinde yapılan çalışmalarda, insanlarda önerilen maksimum
terapötik dozlardan daha yüksek değerlerde spermatogenez üzerinde istenmeyen etkiler
olduğu gösterilmiştir.
Sıçanlar üzerinde yapılan bir çalışmada dişi fertilitesinde olası bir bozulmaya işaret
edilmiştir (bkz. Bölüm 4.6 Gebelik ve emzirme). Üreme ve gelişim toksisitesi
çalışmalarında teratojenik etkiler gösterilmemiştir (bkz. Bölüm 4.6 Gebelik ve
emzirme).
6. FARMASÖTİK ÖZELLİKLER
6.1. Yardımcı maddelerin listesi
Metil paraben
Propil paraben
Bakteriyolojik agar
Deiyonize su
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
2-8 °C’de (buzdolabında) saklayınız. Dondurmayınız.6.5. Ambalajın niteliği ve içeriği
Kutuda 25 Tüp (her bir PE beyaz kilitli kapaklı PP şeffaf tüp 4 test için 8 adet disk jel
içerir), 100 ter toplama aparatı ve kol bandı
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj ve Ambalaj Atıkları Kontrolü Yönetmeliği "ne uygun olarak
imha edilmelidir.
7. RUHSAT SAHİBİ
UTSAT Sağlık Teknolojileri Sanayi Ticaret Ltd. Şti.
Adres: İkitelli Organize Sanayi Bölgesi, Triko Dokumacılar Sitesi, S3 Blok, Kat:2, No:179
Başakşehir/ İSTANBUL
Tel: 0212 549 25 08 - Faks: 0212 549 25 07
Web: www.utsatco.com - E-posta: info@utsatco.com
8. RUHSAT NUMARASI
2017 / 944
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.12.2017
Ruhsat yenileme tarihi:
10. KÜB'ÜN YENİLENME TARİHİ