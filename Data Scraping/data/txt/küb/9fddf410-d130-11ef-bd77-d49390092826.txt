KISA ÜRÜN BİLGİSİ
1.BEŞERİ TIBBİ ÜRÜNÜN ADI
RELİFEX™ 500 mg film tablet
2.KALİTATİF VE KANTİTATİF BİLEŞİM
Etkin madde:
Her bir film tablette:
Nabumeton (INN)...............................500 mg
Yardımcı maddeler:
Sodyum nişasta glikolat (Explotab).................53 mg
Sodyum sakarin............................................0.06 mg
Yardımcı maddeler için 6.1’e bakınız.
3.FARMASÖTİK FORM
Film Tablet
Bir yüzünde Relifex diğer yüzünde “500” baskısı olan koyu kırmızı film kaplı tablet.
4.KLİNİK ÖZELLİKLER
4.1. Terapötik endikasyonlar
Osteoartrit, romatoid artrit ve ankilozan spondilit belirti ve bulgularının tedavi ile akut gut
artriti akut kas iskelet sistemi ağrıları, postoperatif ağrı ve dismenore tedavisinde kullanılır.
4.2. Pozoloji ve uygulama şekli
Tavsiye edilen günlük doz, gece yatarken tek doz olarak alınmak üzere tabletler halinde 1 g (2
adet 500 mg film tablet) şeklindedir.
Daha şiddetli veya inatçı semptomlarda veya akut alevlenmelerde, ilave 500 mg-1g (1 veya 2
adet 500 mg film tablet) sabah dozu şeklinde verilebilir.
Hastalar 3 yıldan daha uzun süre RELİFEX kullanarak klinik yarar görmüşlerdir.
Uygulama şekli:
RELİFEX kullanmaya karar verilmeden önce RELİFEX ve diğer tedavi opsiyonlarının
potansiyel risk ve faydaları dikkatli bir şekilde değerlendirilmeli ve her hastanın tedavi
amaçlarıyla uyumlu olarak en kısa sürede en düşük etkili doz kullanılmalıdır.
RELİFEX çiğnenmeden bütün olarak bir miktar su ile yutulmalıdır. Gastrointestinal advers
etkilerin azaltılması için yemek ile birlikte ya da yemekten sonra alınmalıdır.
Özel popülasyona ilişkin ek bilgiler:
Böbrek/karaciğer yetmezliği:
RELİFEX kullanılırken böbrek / karaciğer yetmezliği olan hastaların takibi önerilmektedir.
Karaciğer yetmezliği olan hastalarda mevcut hastalığın alevlenme olasılığı nedeniyle yakın
tıbbi gözetime ihtiyaç vardır. Orta şiddette böbrek bozukluğunda (kreatinin klerens 30-49
ml/dak) plazmada serbest 6-metoksi-2-naftilasetik asitte (6-MNA) % 50 artış olur ve dozun
azaltılması gerekir (bkz. Kullanım İçin Özel Uyarılar ve Özel Önlemler- Şiddetli yetmezlik ve
izleme tavsiyesi; Diğer Tıbbi Ürünlerle Etkileşim ve Diğer Etkileşim Biçimleri).
1Pediyatrik popülasyon:
Pediatrik popülasyonda sınırlı veri bulunmaktadır; güvenlilik ve etkililiği saptanmamıştır
(bkz. 5.2.Farmakokinetik özellikler).
Geriyatrik popülasyon:
Tüm NSAİİ’lerde olduğu gibi, 65 yaş üstü yaşlı hastalarda dikkatli bir şekilde tedavi
uygulanmalıdır. Doz ayarlaması gerekmemektedir.
4.3. Kontrendikasyonlar
 Nabumetona veya yardımcı maddelere aşırı duyarlılığı olan hastalarda kullanım
 Aktif mide ve bağısak ülseri, kanama veya perforasyon
 Şiddetli karaciğer, böbrek veya kalp yetmezliğinde
 Koroner arter baypass greft (KABG) cerrahisi öncesi perioperatif ağrı tedavisinde
kontrendikedir.
 RELİFEX daha önceki NSAİİ ilaç tedavisi ile ilişkili olarak geçirilmiş veya halen aktif
gastrointestinal kanama veya perforasyonu olan hastalarda, aktif veya geçirilmiş
tekrarlayan peptik ülser/hemorajisi olan hastalarda (iki veya daha fazla kez, ayrı ayrı
kanıtlanmış ülser veya kanama)
 Aspirin ve diğer NSAİİ’ları aldıktan sonra astım, ürtiker veya alerjik tipte reaksiyonlar
görülen hastalara nabumeton verilmemelidir. Böyle hastalarda NSAİİ’lara karşı şiddetli,
seyrek olarak ölümcül, anaflaksi benzeri reaksiyonlar bildirilmiştir.
 Gebeliğin son trimesterinde kontrendikedir.
4.4. Özel kullanım uyarıları ve önlemleri
Kardiyovasküler (KV) risk
- NSAİİ’ler ölümcül olabilecek KV trombotik olaylar, miyokard infarktüsü ve inme riskinde
artışa neden olabilir. Bu risk kullanım süresine bağlı olarak artabilir. KV hastalığı olan veya
KV hastalık risk faktörlerini taşıyan hastalarda risk daha yüksek olabilir.
- RELİFEX koroner arter by-pass cerrahisi öncesi ağrı tedavisinde kontrendikedir.
Gastrointestinal (GI) riskler
NSAİİ’ler kanama, ülserasyon, mide veya bağırsak perforasyonu gibi ölümcül olabilecek
ciddi GI advers etkilere yol açarlar. Bu advers olaylar herhangi bir zamanda, önceden uyarıcı
bir semptom vererek veya vermeksizin ortaya çıkabilirler. Yaşlı hastalar ciddi GI etkiler
bakımından daha yüksek risk taşımaktadırlar.
Kardiyovasküler Trombotik Olaylar
Çeşitli COX-2 selektif ve selektif olmayan NSAİİ’lere yönelik üç yıllık klinik çalışmalar,
ciddi kardiyovasküler (KV) tromboz olayları, miyokard enfarktüsü ve inme riskinde artış
olduğunu ve bu artışın ölümcül olabileceğini göstermiştir. Hem COX-2 selektif hem de
selektif olmayan tüm NSAİİ’lerde benzer bir risk görülmektedir. KV hastalığı veya KV
hastalık için risk faktörleri olan hastalarda risk daha yüksek olabilir. NSAİİ ile tedavi edilen
hastalarda advers KV olay riskini minimize etmek üzere, olabilecek en kısa süre boyunca en
düşük etkili doz kullanılmalıdır. Hekimler ve hastalar, daha önce KV semptomlar
2görülmemiş olsa dahi bu gibi olayların meydana gelme ihtimaline karşı dikkatli olmalıdır.
Hastalar, ciddi KV olayların belirti ve/veya semptomları ve bu gibi olaylar meydana geldiği
takdirde yapılması gerekenler konusunda bilgilendirilmelidir.
Eşzamanlı aspirin kullanımının NSAİİ kullanımıyla ilişkili ciddi KV trombotik olay riski
artışını azalttığına dair tutarlı bir kanıt bulunmamaktadır. Eşzamanlı aspirin ve NSAİİ
kullanımı ciddi gastrointestinal olay görünme riskini artırmaktadır.
KABG cerrahisinden sonraki ilk 10-14 gün boyunca ağrı tedavisi için kullanılan COX-2
selektif bir NSAİİ’ye yönelik iki büyük kontrollü klinik çalışmada miyokard enfarktüsü ve
inme insidansının arttığı saptanmıştır (bkz. KONTRENDİKASYONLAR).
Hipertansiyon
RELİFEX dahil olmak üzere NSAİİ’ler, hipertansiyon gelişmesine veya mevcut
hipertansiyonun kötüleşmesine neden olabilir, her iki durum da KV olay insidansındaki artışa
katkıda bulunmaktadır. Tiyazidler veya kulp diüretikleri alan hastalarda NSAİİ alımı
esnasında bu terapilere verilen yanıtlarda bozulma olabilir. RELİFEX dahil olmak üzere
NSAİİ’ler hipertansiyonlu hastalarda dikkatli bir şekilde kullanılmalıdır. Kan basıncı (KB),
NSAİİ tedavisinin başında ve tedavi boyunca yakından takip edilmelidir.
Konjestif Kalp Yetmezliği ve Ödem
NSAİİ alan bazı hastalarda sıvı tutulumu ve ödem gözlenmiştir. RELİFEX, sıvı tutulum veya
kalp yetmezliği olan hastalarda dikkatli bir şekilde kullanılmalıdır.
Gastrointestinal Etkiler – Ülserleşme, Kanama ve Perforasyon Riski
RELİFEX dahil olmak üzere NSAİİ’ler; mide, ince bağırsak veya kalın bağırsakta
enflamasyon, kanama, ülserleşme ve perforasyon dahil olmak üzere ciddi ve ölümcül
olabilecek gastrointestinal (Gİ) advers olaylara neden olabilir. Bu ciddi advers olaylar, NSAİİ
ile tedavi edilen hastalarda uyarı semptomları sergileyerek veya sergilemeksizin herhangi bir
zamanda ortaya çıkabilir. NSAİİ tedavisi esnasında ciddi üst Gİ advers olay görülen beş
hastadan sadece birinin semptomatik olduğu görülmektedir. NSAİİ’lerin neden olduğu üst Gİ
ülserler, gros kanama veya perforasyon, 3-6 ay boyunca tedavi edilen hastaların yaklaşık %1’i
ve bir yıl boyunca tedavi uygulanan hastaların yaklaşık %2-4'ünde görülmektedir. Bu
eğilimler, kullanım süresi uzadıkça devam etmekte ve tedavi boyunca zaman zaman ciddi Gİ
olay gelişme olasılığını artırmaktadır. Ancak, kısa süreli tedavide dahi risk mevcuttur.
NSAİİ’ler, ülser veya gastrointestinal kanama öyküsü olan hastalara dikkatli bir şekilde reçete
edilmelidir. NSAİİ kullanan, peptik ülser ve/veya gastrointestinal kanama öyküsü olan
hastalarda bir Gİ kanama gelişme riski, bu risk faktörlerinin hiçbirinin olmadığı hastalara
kıyasla <10 kat daha yüksektir. NSAİİ’lerle tedavi edilen hastalarda GI kanama riskini artıran
diğer faktörler arasında eşzamanlı oral kortikosteroid veya antikoagülan kullanımı, uzun süreli
NSAİİ tedavisi, sigara ve alkol kullanımı, yaşlılık ve genel sağlık durumunun kötü olması yer
almaktadır. Spontan olarak bildirilen ölümcül Gİ olayların çoğu, yaşlılarda veya bünyesi
3zayıf kişilerde görülmektedir, dolayısıyla bu popülasyonun tedavisinde özellikle dikkat
edilmesi gerekmektedir.
NSAİİ ile tedavi edilen hastalarda advers Gİ olay riskini minimize etmek üzere, olabilecek en
kısa süre boyunca en düşük etkili doz kullanılmalıdır. Hastalar ve hekimler, NSAİİ tedavisi
esnasında ortaya çıkabilecek Gİ ülserleşme ve kanama belirti ve semptomlarına karşı dikkatli
olmalı ve ciddi bir Gİ advers olaydan şüphelenildiği takdirde derhal ek değerlendirme ve
tedavi başlatmalıdır. Bu kapsamda ciddi Gİ advers olay ekarte edilene kadar NSAİİ kullanımı
kesilmelidir. Yüksek riskli hastalarda, NSAİİ içermeyen alternatif tedaviler düşünülmelidir.
Renal Etkiler
NSAİİ’lerin uzun süreli kullanımı, renal papiller nekroz ve başka böbrek hasarlarına neden
olmuştur. Ayrıca böbrek prostaglandinlerinin renal perfüzyonun idamesinde dengeleyici bir
rol oynadığı hastalarda renal toksisite görülmüştür. Bu hastalarda, bir nonsteroidal
antienflamatuar ilacın uygulanması, prostaglandin oluşumunda ve ikincil olarak renal kan
akışında doza bağımlı bir azalmaya neden olabilir ve bu durum belirgin renal
dekompansasyona neden olabilir. Bu reaksiyonun görülme riskinin en yüksek olduğu
hastalar, böbrek fonksiyon bozukluğu, kalp yetmezliği, karaciğer fonksiyon bozukluğu olan,
diüretik ve ACE inhibitörleri alan hastalar ve yaşlılardır. NSAİİ tedavisinin kesilmesinin
ardından genellikle tedavi öncesindeki duruma geri dönülür.
İleri Evre Böbrek Hastalığı
İleri evre böbrek hastalığı olan hastalarda RELİFEX kullanımına ilişkin kontrollü klinik
çalışmalardan elde edilmiş bilgiler mevcut değildir. Dolayısıyla, RELİFEX ile tedavi ileri
evre böbrek hastalığı olan bu hastalarda önerilmemektedir. RELİFEX tedavisi başlatılması
gerekiyorsa, hastanın böbrek fonksiyonunun yakından takip edilmesi tavsiye edilmektedir.
Anafilaktoid Reaksiyonlar
Diğer NSAİİ’lerde olduğu gibi, anafilaktoid reaksiyonlar daha önce RELİFEX kullanmamış
olan hastalarda ortaya çıkabilir. Aspirin triadı olan hastalara RELİFEX verilmemelidir. Bu
semptom kompleksi genellikle nazal poliplerle birlikte veya nazal polipler olmaksızın rinit
görülen veya aspirin veya diğer NSAİİ'leri aldıktan sonra şiddetli ve ölümcül olabilecek
bronkospazm görülen astımlı hastalarda ortaya çıkmaktadır. Bir anafilaktoid reaksiyon
meydana gelmesi durumunda acil servise başvurulmalıdır.
Cilt Reaksiyonları
RELİFEX dahil olmak üzere NSAİİ’ler, eksfoliyatif dermatit, Stevens-Johnson Sendromu
(SJS) ve toksik epidermal nekroliz (TEN) gibi ölümcül olabilen ciddi advers olaylara neden
olabilir. Bu ciddi olaylar uyarı semptomu sergilemeksizin ortaya çıkabilir. Hastalar, ciltte
ortaya çıkan ciddi klinik tabloların belirti ve semptomları konusunda bilgilendirilmeli ve deri
döküntüsü veya başka bir aşırı duyarlılık belirtisi ortaya çıktığı zaman ilaç kullanımı
durdurulmalıdır.
4Gebelik
Geç gebelik döneminde, ductus arteriosus’un erken kapanmasına neden olduğundan diğer
NSAİİ’ler gibi RELİFEX’in kullanımından da kaçınılmalıdır.
Önlemler
Genel
RELİFEX, kortikosteroidlerin yerine veya kortikosteroid yetersizliğinin tedavisi için
kullanılmaz. Kortikosteroidlerin aniden kesilmesi, hastalığın alevlenmesine yol açabilir. Uzun
süre kortikosteroid tedavisi almakta olan hastalarda kortikosteroid tedavisi sonlandırılmak
istenirse tedavi yavaşça azaltılmalıdır.
RELİFEX’ın ateş ve inflamasyonun azaltılmasına yönelik farmakolojik aktivitesi, enfeksiyöz
olmayan, ağrılı olduğu öngörülen komplikasyonların belirlenmesine ait tanısal bulguların
kullanılabilirliğini azaltabilir.
Hepatik Etkiler
RELİFEX dahil olmak üzere, NSAİİ’leri alan hastaların % 15 kadarında, karaciğer testlerinin
bir veya birden fazlasında sınırda artışlar olabilir. Bu laboratuar anormallikleri tedavi
müddetince ilerleyebilir, değişmeyebilir veya geçici olabilir. NSAİİ’lere ait klinik
çalışmalarda, hastaların yaklaşık % l’inde ALT ve AST’de belirgin yükselmeler (normal
değerin üst sınırının üç veya daha fazla katı) bildirilmiştir. Ayrıca nadiren sarılık ve ölümcül
fulminan hepatit, karaciğer nekrozu ve karaciğer yetmezliğini içeren (bazıları fatal
sonuçlanan) nadir ciddi karaciğer reaksiyonları bildirilmiştir.
RELİFEX ile tedavi sırasında, bir hastada karaciğer disfonksiyonu geliştiğine dair belirti
ve/veya bulgular ortaya çıktığında veya anormal karaciğer testleri olanlarda, daha ciddi
karaciğer reaksiyonlarının gelişimine ait kanıtlar incelenmelidir. Karaciğer hastalığı ile ilişkili
klinik belirti veya bulgular ya da sistemik belirtiler (örneğin; eozinofili, deri döküntüsü, vs.)
ortaya çıkar ise, RELİFEX tedavisi kesilmelidir.
Hematolojik Etkiler
RELİFEX dahil olmak üzere, NSAİİ alan hastalarda bazen anemi gözlenebilir. Bunun nedeni
sıvı retansiyonu, gizli veya aşikar Gİ kan kaybı veya eritropoez üzerindeki tam olarak
tanımlanmamış etkilerdir. RELİFEX dahil olmak üzere, uzun süreli NSAİİ alan hastalarda,
herhangi bir anemi belirti veya bulgusu gözlenirse hemoglobin ve hematokrit değerleri
kontrol edilmelidir.
NSAİİ’ler trombosit agregasyonunu inhibe eder ve bazı hastalarda kanama zamanının uzadığı
gösterilmiştir. Aspirinden farklı olarak, trombosit fonksiyonları üzerindeki etkileri kantitatif
olarak daha az, kısa süreli ve geri dönüşümlüdür. Pıhtılaşma bozuklukları olan veya anti-
koagülan alan hastalarda olduğu gibi, trombosit fonksiyonundaki değişikliklerden olumsuz
şekilde etkilenen ve RELİFEX alan hastalar, dikkatlice takip edilmelidir.
Önceden mevcut astım
Astımı olan hastalarda, aspirine duyarlı astım olabilir. Aspirine duyarlı astımı olan hastalarda
aspirin kullanımı, ölümcül olabilen ciddi bronkospazm ile ilişkilendirilmiştir. Bu tür aspirine
duyarlı hastalarda, aspirin ve diğer non-steroid anti-inflamatuar ilaçlar arasında, bronkospazm
dahil, çapraz reaksiyon bildirilmiş olduğundan, bu hastalarda RELİFEX uygulanmamalı ve
önceden beri astımı bulunan hastalarda dikkatle kullanılmalıdır.
5Laboratuar Testleri
Herhangi bir uyarı semptomu olmadan ciddi Gİ kanal ülserasyonu ve kanaması
oluşabileceğinden, hekimler Gİ kanama semptom ve bulgularını yakından izlemelidir. NSAİ
ilaçlarla uzun süreli tedavide olan hastalarda tam kan sayımı ve kimyasal profil düzenli olarak
takip edilmelidir. Karaciğer veya böbrek hastalığı ile uyumlu klinik semptom ve bulgular
gelişirse, sistemik belirtiler oluşursa (eozinofili, döküntü vb.) veya anormal karaciğer testleri
devam eder veya kötüleşirse, RELİFEX tedavisi kesilmelidir.
RELİFEX sodyum içermektedir. Bu durum, kontrollü sodyum diyetinde olan hastalar için
gözönünde bulundurulmalıdır.
4.5.Diğer tıbbi ürünler ile etkileşimler ve diğer etkileşim şekilleri
Aşağıdaki ilaç ya da ilaç gruplarının eşzamanlı kullanımında dikkatli olunmalıdır.
ADE (anjiyotensin dönüştürücü enzim) inhibitörleri ve anjiyotensin II reseptör antagonistleri
NSAİİ ile ADE inhibitörleri veya anjiyotensin II reseptör antagonistleri eşzamanlı kullanımı,
renal perfüzyon azalmasına bağlı olarak renal yetmezlik riski artışı ile ilişkilidir.
Prostaglandinler bu ilaçların antihipertansif etkinliklerine katılabilir ve NSAİİ bu etkileri
antagonize edebilir. Öte yandan, hiperkalemi riski ADE inhibitörleri ve anjiyotensin II
reseptör antagonistleri ile NSAİİ eşzamanlı kullanımında artar.
Adrenerjik nöron blokörleri
NSAİİ adrenerjik nöron blokörlerinin hipotansif etkisini antagonize edebilir.
Alkol
Alkol NSAİİ kullanan hastalarda gastrointestinal kanama ve ülser riskini artırabilir.
Analjezikler
Nabumeton ile aspirin dahil olmak üzere diğer NSAİİ eşzamanlı kullanımı gastrointestinal
sistem advers etki riski nedeniyle kontrendikedir.
Antibakteriyeller
NSAİİ kullanan hastalarda tedaviye kinolon eklendiğinde konvülziyon, diğer nörolojik
toksisite ve deri erupsiyonu bildirimleri bulunmaktadır. Risk küçük olmakla birlikte eşzamanlı
epileptik hastalarda kullanım dikkatli izlenmelidir. Eşzamanlı NSAİİ ve aminoglikozid
kullanan hastalarda renal klerenste azalma ve toksisite artışı gözlenmiştir.
Antikoagulanlar
Kumarin, fenindion ve heparinin etkisi eşzamanlı NSAİİ kullanımı ile artabilir. Eşzamanlı
kullanımda NSAİİ gastrointestinal kanama ve ülser riskini artırabilir. Nabumeton genellikle
varfarin ya da asenokumarol ile etkileşmez fakat izole INR ve hemartroz artışı olguları
bildirilmiştir.
Antidepresanlar
NSAİİ ile eşzamanlı SSRI, venlafaksin ya da moklobemid kullanımı kanama riskini
artırabilir.
6Antidiyabetikler
Proteine bağlanma oranı çok yüksek olan nabumeton sulfonilürenin hipoglisemik etkisini
artırabilir. Rosiglitazon beklenenden daha fazla sıvı retansiyonuna neden olarak kalp
yetmezliğinin artması ya da ortaya çıkmasını yol açabilir.
Antiepileptikler
Proteine bağlanma oranı çok yüksek olan NSAİİ ilaçlar fenitoin toksisite riskini artırabilir.
Antiviraller
NSAİİ plazma düzeyi ritonavir kullanan hastalarda artabilir. NSAİİ ve zidovudin eşzamanlı
kullanımda hematolojik toksisite riski artabilir ve eşzamanlı kullanımdan 1-2 hafta sonra kan
sayımı yapılması önerilir.
Aspirin
RELİFEX aspirinle birlikte uygulandığı zaman, serbest RELİFEX klirensi değişmemesine
rağmen, proteine bağlanma düzeyi azalır. Bu etkileşimin klinik önemi bilinmemektedir
ancak,] diğer NSAİİ’lerde olduğu gibi, nabumeton ve aspirinin eşzamanlı uygulanması advers
olaylardaki artış potansiyeli nedeniyle genellikle önerilmemektedir.
Beta blokörler
NSAİİ ve beta blokör eşzamanlı kullanımı antihipertansif etkinin azalmasına yol açabilir. Bu
durum renal perfüzyon azalmasına bağlı gelişen renal yetmezlik riski artışı ile ilişkilidir.
Prostaglandinler bu ilaçların antihipertansif etkinliklerine katılabilir ve NSAİİ bu etkileri
antagonize edebilir.
Bisfosfonatlar
NSAİİ ve bisfosfonatlar eşzamanlı kullanımı özafajit, gastrointestinal kanama ve ülser riskini
artırabilir ve eşzamanlı kullanımdan kaçınılmalıdır.
Furosemid
Klinik çalışmalar ve ayrıca pazarlama sonrası gözlemler, RELİFEX bazı hastalarda furosemid
ve tiyazidlerin natriüretik etkisini azaltabileceğini göstermiştir. Bu yanıt renal prostaglandin
sentezinin inhibisyonuna bağlanmıştır. NSAİİ’lerle eşzamanlı tedavi esnasında, hasta böbrek
yetmezliği belirtilerine (bkz. ÖNLEMLER, Renal Etkiler) karşı ve ayrıca diüretik etkinliğini
sağlamak üzere yakından gözlenmelidir.
Kalsiyum kanal blokörleri
Kalsiyum kanal blokörlerinin antihipertansif etkinliği antagonize olabilir.
Kardiyak glikozidler
Eşzamanlı kullanımda digoksin plazma düzeyi ve toksisite riski artabilir. Özellikle yaşlı
hastalarda renal fonksiyonu azaltarak kalp yetmezliği riskini artırabilir.
Klonidin
Klonidinin antihipertansif etkileri antagonize olabilir.
Klopidrogel
Eşzamanlı NSAİİ ve klopidrogel kullanımında gastrointestinal kanama riski artar.
Kortikosteroidler
Eşzamanlı NSAİİ ve kortikosteroid kullanımında gastrointestinal kanama ve ülser riski artar.
7Sitotoksikler
Eşzamanlı NSAİİ ve metotreksat kullanımı özellikle renal fonksiyonları bozuk hastalarda
yakından izlenmelidir. NSAİİ renal perfüzyonu baskıladığından metotreksatın renal atılımını
azalmasına ve metotreksat toksisite riskinde artışa yol açar.
Diüretikler
Eşzamanlı kullanım diüretik etkinin azalmasına yol açabilir. Advers olay riski en fazla siroz,
kalp yetmezliği ve/veya renal yetmezliği olan hastalarda artar. Hiperkalemi riski eşzamanlı
potasyum tutucu diüretikler ve NSAİİ kullananlarda artar.
İmmünsüpresifler
Eşzamanlı siklosporin ve NSAİİ kullanımında nefrotoksisite riski artar. NSAİİ tarafından
böbrekte prostaglandin sentezi inhibisyonu siklosporinin nefrotoksik etkisinden korunmak
için gerekli olan glomerüler filtrasyon hızı ve renal kan akımını azaltır. Benzer etkiler
eşzamanlı takrolimus ve NSAİİ kullanımında da görülür.
Lityum
NSAİİ’ler plazma lityum düzeylerinde artışa ve renal lityum klirensinde düşüşe neden
olmuştur. Ortalama minimum lityum konsantrasyonu %15 düzeyinde artmış ve renal klirens
yaklaşık %20 oranında azalmıştır. Bu etkiler, NSAİİ tarafından renal prostaglandin sentezinin
inhibisyonuna bağlanmıştır. Dolayısıyla, NSAİİ’ler ve lityum eşzamanlı olarak uygulanırken,
gönüllüler lityum toksisitesi belirtilerine karşı dikkatli bir şekilde gözlemlenmelidir.
Metildopa
Eşzamanlı kullanımda metildopanın antihipertansif etkisi antagonize olabilir.
Mifepriston
Teorik olarak NSAİİ mifepriston etkinliğini düşürür. Mifepriston kullanımı sonrasında 8-12
gün NSAİİ kullanımından kaçınılmalıdır.
Metotreksat
NSAİİ’lerin tavşandan alınan böbrek kesitlerinde metotreksat birikimini rekabetçi bir şekilde
inhibe ettiği bildirilmiştir. Bu durum, NSAİİ’lerin metotreksat toksisitesini artırdığını
göstermektedir. NSAİİ’ler metotreksatla eşzamanlı olarak uygulanırken dikkatli olunmalıdır.
Kas gevşeticiler
Eşzamanlı kullanımda baklofenin renal atılımı baskılanabilir ve toksisite riski artabilir.
Nitratlar
Eşzamanlı kullanımda nitratların hipotansif etkisi azalabilir.
Pentoksifilin
NSAİİ ve pentoksifilin eşzamanlı kullanımı gastrointestinal kanama ve ülser riskini artırabilir.
Progestojenler
Eşzamanlı drospirenon ve NSAİİ kullanımı hiperkalemi riskini artırabilir ve ilk tedavi
siklusunda serum potasyum düzeyi izlenmelidir.
Sibutramin
8NSAİİ ve sibutramin eşzamanlı kullanımı gastrointestinal kanama riskini artırabilir.
Vazodilatörler
Eşzamanlı NSAİİ ile hidralazin, minoksidil ya da nitroprussid kullanımı hipotansif etkinliği
antagonize edebilir. Bu etki renal perfüzyon azalmasına bağlıdır.
Parasetamol, simetidin ve aluminyum hidroksid antasidleri nabumetonun metabolizma ve
biyoyararlanımını etkilemez.
Varfarin
Varfarin ve NSAİİ’lerin Gİ kanama üzerindeki etkileri sinerjistiktir, yani her iki ilacı kullanan
kişilerde ciddi Gİ kanama riski bu ilaçlardan herhangi birini tek başına kullanan kişilere
kıyasla daha yüksektir.
Özel popülasyonlara ilişkin ek bilgiler
Böbrek/karaciğer yetmezliği:
RELİFEX ile böbrek veya karaciğer yetmezliği olan hastalarda herhangi bir veri
bulunmamaktadır.
Pediyatrik popülasyon:
RELİFEX ile pediyatrik hastalarda herhangi bir veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C (1. Ve 2. Trimester) /D (3. trimester)
Çocuk doğurma potansiyeli bulunan kadınlar/doğum kontrolü (Kontrasepsiyon)
RELİFEX’in insanlarda gebelik döneminde kullanımının güvenliliği kanıtlanmamıştır. Bu
nedenle çocuk doğurma potansiyeli bulunan kadınların Relifex kullandıkları süre boyunca
gerekli tedbirleri almaları önerilir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
RELİFEX gerekli olmadıkça gebelik döneminde kullanılmamalıdır.
RELİFEX’in gebeliğin ilk iki trimesterinde ancak anneye sağlaması beklenen yararları fötusa
veya emzirilen bebeğe olası riskinden fazla ise kullanılmalıdır.
Bu sınıftaki ilaçların gebeliğin üçüncü trimesterinde fötus üzerine bilinen etkileri duktus
arteriyozisin konstriksiyonunu, pulmoner, renal ve kardiyak değişiklikleri içerir. Bu bakımdan
nabumetonun gebeliğin üçüncü trimesterinde kullanılması önerilmez.
Gebeliğin ileriki dönemlerinde, diğer NSAİİ’lerde olduğu gibi duktus arteriyozusun erken
kapanmasına neden olabileceği için RELİFEX kullanılmamalıdır.
Deney hayvanlarında yapılan çalışmalar teratojenik potansiyel olmadığını göstermiştir.
Hayvanlara maternal olarak toksik olmaya yeterli dozda uygulanan diğer bileşiklerde olduğu
gibi embriyotoksisite işaretleri belirtilmiştir (tavşan çalışmalarında, 300 mg/kg dozunda).
Yüksek dozlar (320 mg/kg) sıçanlarda, doğumu geciktirirler; bu etkinin prostaglandin sentezi
inhibisyonuna bağlı olduğu düşünülmektedir.
9Laktasyon dönemi
Nabumetonun aktif metaboliti laktasyondaki hayvanların sütünde bulunmuştur. İnsanlarda
gebelik ve laktasyon sırasında nabumeton kullanımı ile ilgili klinik çalışma deneyimi yoktur.
Nabumetonun anne sütüne geçip geçmediği bilinmemektedir; ancak 6MNA laktasyondaki
sıçanlarda sütle salgılanmaktadır. Emzirilen bebeklerde nabumeton için ciddi advers
reaksiyon potansiyeli olduğundan, ilacın anne için önemi göz önünde bulundurularak
emzirmeye devam etmeme veya ilaca devam etmeme ile ilgili karar verilmesi gereklidir.
Üreme yeteneği/Fertilite
Klinik veri mevcut değildir.
4.7.Araç ve makine kullanımı üzerindeki etkiler
RELİFEX uygulamasını takiben sersemlik, uyuklama, bulanık görme ve konfüzyon
bildirilmiştir. Eğer bu semptomlar olursa hasta taşıt veya makine kullanmamalıdır.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10), yaygın (≥1/100 ila <1/10), yaygın olmayan(≥1/1000 ila <1/100),
seyrek(≥1/10000 ila <1/1000), çok seyrek (<1/10000), bilinmiyor (eldeki verilerden hareketle
tahmin edilememektedir.)
Kan ve lenf sistemi hastalıkları
Çok seyrek: Trombositopeni
Bilinmiyor: Nötropeni, agranülositoz, lökopeni, aplastik anemi ve hemolitik anemi
Bağışıklık sistemi hastalıkları
Çok seyrek: Anaflaksi, anaflaktik reaksiyon
Psikiyatrik hastalıkları
Yaygın olmayan: Konfüzyon, sinirlilik, uykusuzluk
Bilinmiyor: Depresyon, halüsinasyonlar
Sinir sistemi hastalıkları
Yaygın olmayan: Uyuklama hali, sersemlik, başağrısı, parestezi, anksiyete
Bilinmiyor: Aseptik menenjit (özellikle boyun sertliği, baş ağrısı, bulantı, kusma,
ateş veya dezoryantasyon gibi semptomlarla birlikte sistemik lupus
eritematozus, karma bağ doku hastalığı gibi otoimmün rahatsızlıkları
olan hastalarda (bkz. Bölüm 4.4)), vertigo, uyku hali
Göz hastalıkları
Yaygın olmayan: Anormal görüş, göz bozuklukları
Bilinmiyor: Optik nörit
Kulak ve iç kulak hastalıkları
Yaygın: Kulak çınlanması, kulak bozuklukları
Vasküler hastalıkları
Yaygın: Kan basıncında artış
10Solunum, göğüs bozuklukları ve mediastinal hastalıkları
Yaygın olmayan: Solunum sıkıntısı, solunum bozuklukları, burun kanaması
Çok seyrek: İnterstisyel pnömoni
Bilinmiyor: Astım, şiddetli astım, bronkospazm
Gastrointestinal hastalıkları
Yaygın: İshal, kabızlık, dispepsi, bulantı, karın ağrısı, şişkinlik, gastrit
Yaygın olmayan: Duodenal ülser, gastrointestinal kanama, gastrik ülser, gastrointestinal
bozukluk, melena, kusma, stomatit, ağız kuruluğu
Çok seyrek: Pankreatit
Gastrointestinal: En yaygın gözlemlenen advers olaylar doğal olarak gastrointestinal
olaylardır.
Özellikle yaşlılarda, zaman zaman ölümcül olabilen peptik ülser, perforasyon veya Gİ kanama
meydana gelebilir (bkz. Bölüm 4.4). Uygulama sonrasında bulantı, kusma, diyare, flatulans,
konstipasyon, dispepsi, karın ağrısı, melena, hematemez, ülseratif stomatit, kolit alevlenmesi
ve Crohn hastalığı (bkz. bölüm 4.4) bildirilmiştir. Daha seyrek olarak gastrit gözlenmiştir.
Hepato-bilier hastalıkları
Çok seyrek: Karaciğer yetmezliği, sarılık
Deri ve deri altı doku hastalıkları
Yaygın: Döküntü, kaşıntı
Yaygın olmayan: Işığa duyarlılık, ürtiker, terleme
Çok seyrek: Toksik epidermal nekrolizis, Stevens Johnson sendromu, eritem
multiform, anjiyoödem, yalancı porfiri, alopesi
Bilinmiyor : Purpura
Kas-iskelet bozukluklar, bağ doku ve kemik hastalıkları
Yaygın olmayan: Miyopati
Böbrek ve idrar hastalıkları
Yaygın olmayan: İdrar yolları rahatsızlıkları
Çok seyrek: Böbrek yetmezliği, nefrotik sendrom
Bilinmiyor: İnterstisyel nefrit
Gebelik, pueperiyum durumları ve perinatal hastalıkları
Çok seyrek: Menoraji
Genel rahatsızlıklar ve uygulama bölgesine ilişkin hastslıklar
Yaygın: Ödem
Yaygın olmayan: Dermansızlık, yorgunluk
Bilinmiyor: Malez
Araştırmalar
Yaygın olmayan: Karaciğer fonksiyon testlerinde yükselme
NSAID tedavisiyle ilişkili olarak ödem, hipertansiyon ve kalp yetmezliği bildirilmiştir.
11Klinik çalışma ve epidemiyolojik veriler, (özellikle yüksek dozlarda ve uzun süreli olarak)
bazı NSAID’lerin kullanımının arteryal trombotik olay (örneğin miyokard enfarktüsü veya
inme) riskinde artışla ilişkilendirilebileceğini göstermektedir (bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9.Doz aşımı ve tedavisi
Bu ilacın spesifik bir antidotu bulunmamaktadır ve aktif metabolit, 6-MNA diyaliz edilemez.
Uygun destekleyici tedaviyle beraber bölünmüş dozlarda 60 g’a kadar oral yoldan aktif kömür
uygulanmalıdır.
5.FARMAKOLOJİK ÖZELLİKLER
5.1. Farmakodinamik özellikler
ATC kodu : : M01AX01
Farmakoterapötik grup : Antienflamatuvar, antiromatizmaller (nonsteroid yapılılar)
Nabumeton asidik olmayan bir non-steroidal anti-enflamatuar (NSAİ) ilaçtır; prostaglandin
sentezinin nispeten zayıf bir inhibitörüdür (COX-1 ve COX-2 inhibitörü). Ancak
gastrointestinal kanaldan emilimi takiben hızla, karaciğerde güçlü bir prostaglandin sentezi
inhibitörü olan başlıca aktif metaboliti, 6-metoksi-2-naftilasetik asite (6-MNA) metabolize
olur.
5.2.Farmakokinetik özellikler
Genel özellikler
Emilim:
Nabumeton gastrointestinal kanaldan iyi emilir. Aktif metabolitin (6-MNA) ortalama
biyoyararlanımı yaklaşık % 35’tir. Doruk plazma konsantrasyonuna ulaşma süresi 2-8 saattir,
plazma yarılanma ömrü yaklaşık 24 saattir. Bu değerler doza bağlı olarak değişmez; ancak
süspansiyonun emilim özelliklerine bağlı olarak doruk plazma konsantrasyonuna ulaşma
süresi ve konsantrasyon değerleri tabletlere göre sırasıyla daha kısa ve daha yüksek olmuştur.
Emilim hızı yemekle veya sütle beraber alındığında artar; ancak emilim miktarı etkilenmez.
Dağılım:
6-MNA’nın plazma proteinlerine bağlanma oranı %99’dan fazladır, bu nedenle diyaliz
edilemez.
Biyotransformasyon:
Nabumeton karaciğerde geniş ölçüde ve hızla metabolize olduğundan, ön ilaç plazmada tayin
edilemez.
Eliminasyon:
Oral yolla alınan dozun yaklaşık % 80’i idrarla, % 10’u feçes ile atılır. Terminal eliminasyon
yarılanma ömrü yaklaşık 25 saattir.
12Hastalardaki karakteristik özellikler:
Böbrek hastaları:
Kararlı durum plazma konsantrasyonu hemodiyaliz ve böbrek bozukluğundan etkilenmez;
ancak dağılım hacmi artar, emilim ve atılım hızı böbrek fonksiyonları bozuldukça azalır (bkz.
Kullanım İçin Özel Uyarılar ve Özel Önlemler-böbrek bozukluğu).
Karaciğer hastaları:
Tek dozluk çalışmalarda normal hastalarla karşılaştırınca hafif/orta derecede karaciğer
bozukluğu olan hastalarda aktif metabolit 6-MNA’ya dönüşüm (ortalama konsantrasyon %46
daha düşük) azalmıştır. Ağır sirozu bulunan hastalarda doruk plazma konsantrasyonuna
ulaşma süresi uzar ve biyoyararlanım azalır. Çoklu-doz verileri mevcut değildir.
Geriyatrik hastalar:
Yaşlı hastalarda yarılanma ömründe hafif bir yükselme görülür (yaklaşık 30 saat); ancak ilaç
birikmesi olmaz ve klinik fayda ve güvenilirlik değişmez.
Çocuklar
Sınırlı farmakokinetik veri mevcuttur. Bir çalışma günde 1000 mg tekrarlayan dozda
nabumeton çiğnenebilir tablet uygulaması ardından aktif metabolit 6-metoksi 2-naftilasetik
asidin (6-MNA), toplam ve serbest plazma konsantrasyonlarının 10-16 yaşındaki Juvenil
Romatoid Artirit (JRA) hastası çocuklarda ve sağlıklı erişkinlerde benzer olduğunu
göstermiştir. 6-MNA 2-16 yaşında JRA hastalarında 30mg/kg/gün dozda değerlendirilmiş ve
pediyatrik JRA hastalarında farmakokinetik profilin saptanması bir popülasyon
farmakokinetik çalışma modeli oluşturulmuştur. Bu model uyarınca 40kg üzerindeki
hastalarda öngörülen serbest 6-MNA maruziyeti günde 1000 mg ile erişkinlerde saptanan
maruziyet ile benzer olmuştur. Vücut ağırlığı düşük (<40kg) JRA hastalarında serbest 6-MNA
konsantrasyonu vücut ağırlığı 40kg üzerindeki hastalara göre yaklaşık iki kat yüksek
bulunmuştur.
5.3. Klinik öncesi güvenlilik verileri
İlave veri bulunmamaktadır.
6.FARMASÖTİK ÖZELLİKLER
6.1. Yardımcı maddelerin listesi
Sodyum lauril sülfat (Texapon K1296 B.P.)
Hidroksi propil metil selüloz (Pharmacoat 603)
Sodyum nişasta glikolat (Explotab)
Avicel pH 102
Pharmacoat 606
Sodyum sakarin
Likit karamel esansı H&R
Polietilen glikol
Titanyum dioksit.
6.2. Geçimsizlikler
Bilinen bir geçimsizliği bulunmamaktadır.
136.3. Raf ömrü
36 ay.
6.4. Saklamaya yönelik özel tedbirler
25°C’nin altındaki oda sıcaklığında ve kuru bir yerde saklayınız.
Işıktan koruyunuz.
6.5. Ambalajın niteliği ve içeriği
Beher film tablette 500 mg nabumeton ihtiva eden 30 film tabletlik blister ambalajlar
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7.RUHSAT SAHİBİ
Adı: GlaxoSmithKline İlaçları San. ve Tic. A.Ş.
Adresi: Büyükdere cad. No.173, 1.Levent Plaza
B Blok 34394 1.Levent/İstanbul
Tel. no: 212 – 339 44 00
Faks. no: 212 – 339 45 00
8.RUHSAT NUMARASI
201/5
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.09.2002
Ruhsat yenileme tarihi:
10. KÜB’ÜN YENİLENME TARİHİ
14