KISA ÜRÜN BİLGİSİ
1. BEŞERİ TIBBİ ÜRÜNÜN ADI
URFAMYCİN® süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 4 mL de 100 mg tiamfenikol içerir.
Yardımcı maddeler:
Metilparahidroksibenzoat (E218) 3.333 mg/4mL
Propilparahidroksibenzoat(E216) 0.667 mg/4mL
Sakkaroz (Pudra şekeri) 2.216 g/4mL
Sodyum karboksi metil selüloz 4.667 mg/4mL
Yardımcı maddeler için 6.1.’e bakınız.
3. FARMASÖTİK FORM
Açık turuncu renkli kayısı kokulu homojen granül
Süspansiyon hazırlamak için kuru toz
4. KLİNİK ÖZELLİKLER
4.1. Terapötik endikasyonlar
URFAMYCİN, tiamfenikole duyarlı mikroorganizmaların neden olduğu enfeksiyonlarda
endikedir.
 Bacteroides fragilis, Fusobacterium, Peptostreptococcus ve Peptococcus’un neden olduğu
anaerobik enfeksiyonlarda,
 Escherichia coli’nin neden olduğu kronik bakteriyel prostatit olgularında,
 Haemophilus ducreyi’nin neden olduğu şankroid olgularında,
 Neisseria gonorrhoeae’nın neden olduğu komplike olmamış ürogenital gonore olgularında,
 Gardnerella vaginalis’in neden olduğu jinekolojik enfeksiyonlarda,
 Haemophilus influenzae’nın neden olduğu menenjit olgularında,
 Staphylococcus epidermidis ve Ureaplasma urealyticum’un neden olduğu gonokokkal
olmayan üretrit olgularında.
4.2. Pozoloji ve uygulama şekli
Pozoloji / uygulama sıklığı ve süresi:
Çocuklar için tavsiye edilen toplam günlük ortalama doz 25 mg/kg' dır. Ağır vakalarda,
hekimin tavsiyesine uyularak, tedavinin ilk haftasında bu doz 50 mg/kg' a kadar
yükseltilebilir. Toplam günlük doz bölünerek eşit aralıklarla verilmelidir.
Yetişkinler için tavsiye edilen günlük ortalama doz 1,5 g olup 8 saat ara ile üç defada verilir.
Ağır vakalarda başlangıç dozu 3 g' a kadar yükseltilebilir.
Uygulama şekli:
Oral yoldan uygulanır. Her uygulamadan önce şişeyi çalkalayınız.
1/7Süspansiyonun Hazırlanması:
Şişe üzerindeki işaret çizgisine kadar kaynatılmış soğutulmuş (40 mL) su ilave ederek iyice
çalkalayınız. Homojen dağılım sağlamak için 5 dakika dinlendiriniz. Gerekiyorsa çizgiye
kadar tekrar su ilave ederek iyice çalkalayınız. Böylece bir haftadan fazla aktivitesini koruyan
homojen bir süspansiyon elde edilir. Kutuda bulunan ölçeğin 2 mL' lik kısmı 50 mg, 4 mL' lik
kısmı 100 mg tiamfenikole tekabül eder.
Özel popülasyonlara ilişkin ek bilgiler:
Böbrek/Karaciğer yetmezliği: Karaciğer yetmezliğinde doz ayarlamasına gerek yoktur.
Kreatinin klerensi 30-60 mL/dak. olanlarda günde 2 kez 500 mg tiamfenikol, kreatinin
klerensi 10-30 mL/dak. olanlarda günde 1 kez 500 mg tiamfenikol kullanılmalı veya kreatinin
klerensine göre doz aralığı uzatılmalıdır. Terapötik doz aşağıdaki tabloya göre ayarlanmalıdır:
Yetişkinler için 500 mg tiamfenikolün ikinci
Kreatinin klerensi Kreatinemi mg serum %
dozunun alımı arasındaki süre (saat)
> 75 < 1.5 8
50-75 2 12
25-50 3 18
20 4 24
10 8 48
Pediyatrik popülasyon:
Standart pozoloji 20-30 mg/kg/gün’dür. Tifo ve diğer salmonellozlarda başlangıç dozu doktor
kontrolünde 5 gün süre ile 50 mg/kg/gün’dür.
Yenidoğan ve 6 aydan küçük bebeklerde kullanılmamalıdır. Ancak gerekiyorsa doktor
kontrolü altında kullanılmalıdır.
6 ila 12 yaş arası çocuklarda URFAMYCİN kapsül kullanılabilir.
Geriyatrik popülasyon: 60 yaş üzerindeki hastalarda günde 2 kez 500 mg tiamfenikol
kullanılır ( bkz bölüm 4.4.).
4.3. Kontrendikasyonlar
 Tiamfenikole veya URFAMYCİN içeriğindeki yardımcı maddelere karşı aşırı duyarlılığı
olanlarda,
 Akut glukoz-6-fosfataz dehidrogenaz eksikliğinde,
 Ciddi böbrek yetmezliğinde (kreatinin klerensi 0-10 mL/dakika),
 Kemik iliği supresyonu bulunanlarda,
 Hematopoez bozuklukları, anürisi ve oligürisi olanlarda,
 Sitotoksik immünosupresan ilaçlarla birlikte kullanılmamalıdır.
4.4. Özel kullanım uyarıları ve önlemleri
Tiamfenikolün sistemik uygulamaları geçici kan diskrazilerine neden olabilir. (bkz bölüm
4.8.) Bu etkisi geri dönüşlü ve doza bağlıdır. Önceden mevcut renal yetmezlik ya da kemik
iliği depresyonu durumlarında, doz aşımı ya da uzamış tedavi söz konusu olduğunda kan
diskrazisi daha uzun ve ciddi seyreder. Bu nedenle sadece duyarlı mikroorganizmaların
tedavisinde kullanılmalı, önemsiz enfeksiyonlarda ya da profilaktik tedavide kullanılmasından
kaçınılmalıdır.
2/7Tiamfenikolle tedavi süresi 10 günü geçmemelidir. 10 günü geçen tedavilerde düzenli kan
kontrollerinin yapılması önerilmektedir.
Tiamfenikolün çok büyük bir kısmı glomerüler filtrasyon yoluyla değişmeden atılır, orta ve
ciddi böbrek yetmezliklerinde eliminasyon yarı ömrü uzadığı için, doz ayarlaması (doz
azaltılması/doz aralığının uzatılması) yapılmalıdır ( bkz bölüm 4.2. ve 5.2.).
60 yaş ve üstündeki hastalarda tiamfenikole bağlı geri dönüşlü miyelosupresyon prevalansı
arttığı için doz ayarlaması yapılmalıdır.
Bu tıbbi ürün her 4 mL’sinde 3,333 mg metilparahidroksibenzoat (metil paraben) ve 0,667 mg
propilparahidroksibenzoat (propil paraben) içermektedir. Alerjik reaksiyonlara (muhtemelen
gecikmiş) sebebiyet verebilir.
URFAMYCİN süspansiyonun her 4 mL’sinde 2,216 g sakkaroz içermektedir. Nadir
kalıtımsal früktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
URFAMYCİN süspansiyonun her 4 mL’sinde 1 mmol (23 mg)’dan daha az sodyum ihtiva
eder; bu dozda sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Tiamfenikol karaciğer enzimleri üzerine hiçbir etki göstermemesine rağmen, difenilhidantoin,
kumarin yapısında olan antikoagülanlar ve oral antidiyabetiklerle birlikte kullanımında bu
ilaçların etkinliklerini arttırabilir. Bu nedenle bu ilaçların tedavi dozlarının azaltılması
gerekebilir.
Antagonize edici etkiyi önlemek için bakterisidal antibiyotiklerle birlikte kullanılmaması
tavsiye edilir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C’dir
Çocuk doğurma potansiyeli bulunan kadınlar/Doğum kontrolü (Kontrasepsiyon)
URFAMYCİN tedavisinin çocuk doğurma potansiyeli bulunan kadınlar ve doğum kontrolü
üzerine etkisi olduğunu gösteren çalışma bulunmamaktadır.
Gebelik dönemi
Gebelerde emniyeti henüz kesinlik kazanmamıştır. Hamilelerde ve fetusta şimdiye kadar
advers etki gelişimi bildirilmemesine rağmen, hamileliğin ilk 3 aylık dönemde kullanımı
3/7kontrendikedir. Hamileliğin 2. ve 3. üç aylık dönemlerinde gerekli görüldüğü takdir de doktor
kontrolü altında tiamfenikol kullanılır.
Laktasyon dönemi
Tiamfenikol anne sütüne geçtiğinden emziren annelerde kullanılmaması önerilir.
Üreme yeteneği/Fertilite
Tiamfenikolün üreme yeteneği ve fertiliteye etkisini gösteren herhangi bir çalışmaya
rastlanmamıştır.
4.7. Araç ve makine kullanımı üzerindeki etkiler
URFAMYCİN’in araç ve makine kullanma yeteneği üzerinde tespit edilen bir etkisi
bulunmamaktadır.
4.8. İstenmeyen etkiler
Tiamfenikole karşı tolerans gelişimi seyrektir.
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Bilinmiyor: Geri dönüşümlü kemik iliği depresyonu* (Anemi, trombositopeni, lökopeni)
Bağışıklık sistemi hastalıkları
Bilinmiyor: Aşırı duyarlılık
Sinir sistemi hastalıkları
Seyrek: Baş ağrısı, halsizlik, uyuklama
Çok seyrek: Polinöropati **, optik nörit
Gastrointestinal hastalıklar
Bilinmiyor: Bulantı, kusma, glossit, stomatit, ishal, oral kandidiyazis
Deri ve deri altı doku hastalıkları
Seyrek: Kızarıklık, kaşıntı,
Bilinmiyor: Döküntü, alopesi***
Ürogenital sistem ve meme hastalıkları
Bilinmiyor: Vajinal kandidiyazis
Genel bozukluklar ve uygulama bölgesine ilişkin hastalıklar
Bilinmiyor: Ateş
* Uzun süreli kullanımında, doza bağımlı ve geri dönüşümlü olarak hemoglobin, hematokrit,
lökosit ve trombosit sayısında azalma gibi hematolojik advers etkiler meydana gelebilir, geri
4/7dönüşümlü kemik iliği depresyonu yapabilir. Tiamfenikol immünosupresif özelliklere
sahiptir, ancak kloramfenikole göre daha az bildirim bulunmaktadır.
Kırmızı ve beyaz kan hücreleri ve plateletler değişime uğrayabilir. Hematolojik supresyon
mekanizması eritropoez düzeyinde mitokondriyal proteinlerin inhibisyonuna bağlıdır.
Hematolojik yan etki riski böbrek yetmezliği olanlarda ve yaşlılarda daha belirgindir.
Tiamfenikol kullanımı ile kloramfenikolde gözlenen dozdan bağımsız gecikmiş veya geri
dönüşümsüz aplastik anemi bildirilmediği gibi tek doz uygulamada da kan tablosunu
etkilemez. Bu bulgulara göre, sadece 10 günü aşan tedavilerde kan sayımının düzenli olarak
takibi gerekir. Tiamfenikol, geri dönüşü olmayan hematolojik inhibisyona neden olabilen
kloramfenikolden farklı olarak DNA sentezi üzerine herhangi bir etki göstermemektedir.
Hematolojik depresyon durumunda, hematopoezin tekrar başlaması ve kan değerlerinin
normale dönmesi için tedavi derhal kesilmelidir.
** Uzun süreli (3-5 ay), yüksek doz kullanımda periferik nöropati ve dizestezi, eldiven tarzı
hiperaljezi ile karakterize polinöropati bildirilmiştir.
***Kellik görülme ihtimali bulunan, böbrek yetmezliği olan hastalarda meydana gelebilir.
Tedavinin kesilmesi ile saçın büyümesi normale döner.
Glukoz-6-fosfataz dehidrogenaz eksikliği olan hastalarda tiamfenikol ile tedavide hemoliz
gelişebilir.
4.9. Doz aşımı ve tedavisi
Aşırı doz uygulaması ile doza bağımlı advers reaksiyonlar (kemik iliği depresyonu,
polinöropati) beklenebilir. Doz aşımı durumunda, özellikle uzun süreli ve yüksek doz tedavi
sırasında hematolojik depresyon görülebilir. Bu gibi durumlarda tiamfenikol tedavisi derhal
kesilmelidir. Aşırı doz alındığında semptomatik ve destekleyici tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller, amfenikoller
ATC kodu: J01BA02
Tiamfenikol, kloramfenikol adlı antibiyotiğin anoloğudur. Aralarındaki yapısal farklılık
kloramfenikolde bulunan para-nitro grubu yerine tiamfenikolde metilsülfon grubu
bulunmasıdır.
Tiamfenikol bakteriyel 70S ribozomunun 50S alt ünitesine bağlanarak protein sentezini inhibe
eder ve antibakteriyel etki gösterir. Tiamfenikol primer olarak yan etkileri ve farmakokinetiği
açısından kloramfenikolden farklıdır. Tiamfenikolün yapısında para-nitro grubu
bulunmadığından, kloramfenikolün yapısında bulunan para-nitro grubuna bağlı gelişen dozla
ilişkisiz, geri dönüşümsüz aplastik anemi tiamfenikol ile ilişkilendirilmemiştir.
Tiamfenikol, Gram negatif ve Gram pozitif mikroorganizmalara karşı geniş antibakteriyel
spektrumu olan sentetik bir antibiyotiktir. Gram pozitif mikroorganizmalar ve Gram negatif
koklar üzerinde benzer aktiviteye sahiptir, fakat enterobakter türleri üzerine etkinliği
düşüktür. Aynı zamanda klamidya türleri, riketsia türleri, spiroket türleri, mikoplazma türleri
ile bazı protozoalara karşı da etkilidir.
5/75.2. Farmakokinetik özellikler
Genel özellikler
Emilim:
Tiamfenikol, antibiyotiklerin en lipofilik olanlarındandır, oral yoldan alımı takiben
gastrointestinal yoldan emilir. Biyoyararlanımı % 75 - % 91’dir.
Dağılım:
Tiamfenikol vücut doku ve sıvılarına iyi dağılır. Safradaki konsantrasyonu eş zamanlı serum
konsantrasyonundan 2-3 kat fazladır. Plazma konsantrasyonunun meninksler normalken %
10-20’si, meninksler inflamasyonlu iken % 30-50’si serebrospinal sıvıya geçer. Fetüs
plazmasındaki konsantrasyonu plazma konsantrasyonuna eşittir. Plazma proteinlerine
bağlanma oranı % 10-20’dir. Dağılım hacmi (Vd) 34 L’dir.
Biyotransformasyon:
Tiamfenikol pratik olarak vücutta metabolize edilmez.
Eliminasyon:
Uygulanan dozun % 50-70’i değişmemiş ve biyolojik olarak aktif şekilde idrarla atılır. 500
mg oral doz tiamfenikol alımından 4 saat sonra idrar seviyesi 300 - 800 mikrogram/mL’ye
ulaşır, 24 saat içinde 40 mikrogram /mL’ye düşer. Klerensi 11 L/saat’tir. Geri kalan miktarı
safra ve feçes yoluyla atılır. Oral yoldan uygulanan 500 mg tiamfenikolün yarılanma ömrü 2.6
saat, 2,5 g’ın ise 5-7 saattir.
Doğrusallık/doğrusal olmayan durum:
500 mg’lık oral doz alımından sonra plazma doruk konsantrasyonu 4,5-6 mcg/mL’ye, 2,5
g’lık dozdan 2-2,3 saat sonra plazma doruk konsantrasyonu 16-18 mcg/mL’ye ulaşır.
Hastalardaki karakteristik özellikler
Böbrek yetmezliği:
Orta ve ciddi böbrek yetmezliklerinde eliminasyon yarı ömrü uzar, bu nedenle doz ayarlaması
yapılması gerekir (bkz bölüm 4.2. ve 4.4.)
5.3. Klinik öncesi güvenlilik verileri
Tiamfenikol glisinat asetilsisteinat ile gebe sıçan ve tavşanlarda yapılan teratojenite
çalışmalarında hiçbir teratojenik etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Metilparahidroksibenzoat
Propilparahidroksibenzoat
Pudra şekeri
Sarı demir oksit
Kırmızı demir oksit
Sodyum karboksi metil selüloz
Kayısı esansı
Amonyum glisirrizinat
6/76.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
Süspansiyon hazırlandıktan sonra serin bir yerde 7–10 gün saklanabilir.
6.4. Saklamaya yönelik özel tedbirler
25oC’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, 60 mL’lik amber renkli cam şişede, 2 ve 4 mL işaretli ölçekle
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi ürünlerin kontrolü yönetmeliği” ve
“Ambalaj atıklarının kontrolü yönetmelikleri”ne uygun olarak imha edilmelidir.
7. RUHSAT SAHİBİ
ZAMBON S.p.A. - İtalya lisansı ile
BİLİM İLAÇ SAN. ve TİC. A.Ş.
34398 Maslak/İSTANBUL
8. RUHSAT NUMARASI
97/44
9. RUHSAT TARİHİ/RUHSAT YENİLEME TARİHİ
İlk ruhsat tarihi: 10.01.1969
Ruhsat yenileme tarihi: Bilimsel inceleme sonuçları uygun bulunmuş olup ruhsatname
geçerliliğini korumaktadır.
10. KÜB’ÜN YENİLENME TARİHİ
7/7