1 KULLANMA TALİMATI  
 
FORPACK® 6 mcg/100 mcg aerosol inhalasyonu, süspansiyon  
Ağızdan solunarak kullanılır.  
 
 Etkin madde:  İnhalasyon için her bir doz 6 mcg formoterol fumarat dihidrat ve 100 mcg                  
budesonid içermektedir.  
 Yardımcı maddeler:  HFA 227EA  oleik asit , etanol  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığın ızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. FORPACK  nedir ve ne için kullanılır?  
2. FORPACK ’i kullanmadan önce dikkat edilmesi gerekenler  
3. FORPACK  nasıl kullanıl ır? 
4. Olası yan etkiler nelerdir?  
5. FORPACK ’in saklanması  
 
Başlıkları yer almaktadır.  
 
1. FORPACK  nedir ve ne için kullanılır?  
FORPACK , etkin madde olarak 6 mcg formoterol fumarat dihidrat ve 100 mcg budesonid 
içerir.  
 
FORPACK  6/100 mcg,  inhal asyon için ölçülü 120 dozluk aerosol tüplerde bulunur ve 1 adet 
inhaler içermektedir.  
 
 Formoterol fumarat dihidrat “uzun etkili beta -agonistler” veya “bronkodilatörler” olarak 
adlandırılan ilaçlar grubuna dahildir. Solunum yollarınızdaki kasların gevşemesi ni 
sağlamak suretiyle etki gösterir. Bu sizin daha kolay nefes almanızı sağlar.  
 Budesonid ‘kortikosteroid’ olarak adlandırılan bir grup ilaca dahildir. Akciğerlerinizdeki 
şişme ve iltihaplanmayı azaltarak ve önleyerek etki gösterir.  2  Doktorunuz size bu ilac ı astım tedavisi için reçete etmiştir.  FORPACK, astım belirtilerinin 
düzeltilmesi ve kontrol altına alınması amacıyla kullanılır. Ağır astım hastalığı olan kişiler 
için uygun değildir.  
 
Bu ilaç ciddi astımı olan hastalar için uygun değildir.  Bu ilaç astım  için iki farklı şekilde 
reçete edilebilir:  
 
a) Bazı kişilere iki astım inhalatörü birlikte reçete edilir: FORPACK  ve ayrıca bir 
‘kurtarıcı inhalatör’.  
 Bu kişiler FORPACK ’i her gün kullanır. Bu sayede astım belirtilerinin ortaya çıkması 
engellenir.  
 ‘Kurt arıcı inhalatörü’ ise astım belirtileri ortaya çıktığında, tekrar nefes almayı 
kolaylaştırmak için kullanırlar.  
 
b) Bazı kişilere astım inhalatörü olarak tek başına FORPACK  reçete edilir.  
 Bu kişiler FORPACK’i her gün kullanır. Bu sayede astım belirtileri nin ortaya çıkması 
engellenir.  
 Astım belirtilerini rahatlatmak için ekstra doz almaya ihtiyaç olduğunda da yine 
FORPACK’i, tekrar nefes almayı kolaylaştırmak için kullanırlar. Bunun için ayrı bir 
inhalatöre ihtiyaçları olmaz.  
 
2. FORPACK ’i kullanmadan önce dikkat edilmesi gerekenler  
FORPACK ’i aşağıdaki durumlarda KULLANMAYINIZ  
 Formoterol fumarat, budesonid ve/veya ürünün içeriğindeki yardımcı maddelerden 
herhangi birine karşı alerjiniz ( aşırı duyarlılığınız ) varsa  kullanmayınız.  
 
FORPACK ’i aşağıdaki durumlar da DİKKATLİ KULLANINIZ  
Aşağıdakilerden biri sizin için geçerliyse FORPACK’i kullanmaya başlamadan önce doktor 
veya eczacınıza danışınız:  
 Uzun etkili beta agonist adı verilen bir ilaç grubundaki preparatlara bağlı olarak nadiren, 
ciddi ve bazen ölümcül olab ilen astım ile ilgili solunum problemleri meydana gelebilir.  
 FORPACK, astım hastalığının başlangıç tedavisi için önerilmez.  
 Uzun etkili beta agonist grubundaki ilaçlar (formoterol, salmeterol vb.) astım belirtilerinin 
kontrolünü sağlayan en kısa süre boyun ca kullanılmalı ve astım kontrolüne ulaşıldığında 
doktorunuz eğer mümkünse ilacınızın kullanımını durduracaktır. Sonrasında doktorunuz 
kontrol edici bir tedavi ile devam etmenizi sağlayacaktır.  
 İnhale kortikosteroide (siklesonid, flutikazon, budesonid vb.)  ek olarak uzun etkili beta 
agonist (formoterol, salmeterol vb.) kullanan çocuk ve ergen hastaysanız, her iki ilaca 
uyumu garanti altına almak için, doktorunuz size hem inhale kortikosteroid (siklesonid, 
flutikazon, budesonid vb.) hem de uzun etkili beta a gonist (formoterol, salmeterol vb.) 
içeren bir kombinasyon preparatı kullanmanızı önerecektir.  3  Hastalığınız alevlenme döneminde ise ya da önemli ölçüde veya ani olarak kötüye giden 
astım şikayetleriniz varsa, FORPACK’in etken maddelerinden biri olan formo terol gibi 
uzun etkili beta agonistlerle tedaviye başlamamalısınız.  
 Diyabetiniz (şeker hastalığı) varsa  
 Akciğerinizde iltihaplanma (enfeksiyon) varsa  
 Yüksek tansiyonunuz varsa veya bugüne kadar kalp sağlığınızla ilgili bir problem 
yaşadıysanız (düzensiz k alp atışı dahil, çok hızlı bir nabız, atar damarlarda daralma veya 
kalp yetmezliği)  
 Tiroid veya böbreküstü bezlerinizle ilgili problemleriniz varsa  
 Kan potasyum düzeyiniz düşükse  
 Ağır karaciğer rahatsızlığınız varsa  
 
Bu uyarılar, geçmişteki herhangi bir dö nemde dahi olsa sizin için geçerliyse lütfen 
doktorunuza danışınız.  
 
Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz veya hamile kalmayı planlıyorsanız FORPACK ’i kullanmadan önce 
doktorunuzla konuşunuz. Doktorunuz aksin i söylemedikçe FORPACK ’i kullanmayınız.  
 FORPACK  kullandığınız dönemde hamile kalırsanız, FORPACK ’i kullanmayı 
bırakmayınız, ancak derhal doktorunuzla irtibata geçiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirme döneminde FORPACK  kullanmadan önce doktorunuza danışınız.  
 
Araç ve makine kullanımı  
FORPACK ’in araç veya makine kullanma yeteneğinizi etkilemesi beklenmez.  
 
FORPAC K’in içeriğinde bulunan bazı yardımcı maddeler hakkında önemli bilgiler  
FORPACK, her bir inhalasyonda 2,22 mg alkol (etanol) içerir. Bu miktarda alkolün fark edilir 
bir etkisi olmayacaktır.  
 
Diğer ilaçlar ile birlikte kullanımı   
Başka ilaçlar kullanıyorsa nız veya son zamanlarda kullandıysanız, lütfen doktor veya 
eczacınıza söyleyiniz.  
 
 
 4 Aşağıdaki ilaçlardan herhangi birini kullanmakta iseniz doktor veya eczacınıza söyleyiniz:  
 Göz içi basıncındaki artışın  (glokom)  tedavisinde kullanılan göz damlaları dahil  (timolol 
gibi)  yüksek tansiyonun tedavisi için kullanılan  beta blokör ilaçlar (atenolol veya 
propanolol gibi)  
 Hızlı ve düzensiz kalp atışları için kullanılan ilaçlar (kinidin  gibi)  
 Çoğunlukla kalp yetmezliğinin tedavisinde kullanılan ilaçlar  (digoksin gib i) 
 Yüksek tansiyonun tedavisinde kullanılan idrar söktürücüler (furosemid gibi)  
 Ağızdan alınan steroid ilaçlar (prednizolon gibi)  
 Astım tedavisinde kullanılan k santin ilaçları (teofilin veya aminofilin  gibi) 
 Diğer solunum yolu genişleticiler (salbutamol gi bi) 
 Depresyon ve kaygı durumunun tedavisinde kullanılan t risiklik antidepresanlar 
(amitriptilin  ve nefazodon  gibi)  
 Ciddi ruh hastalıklarının tedavisinde kullanılan f enotiyazin türevi ilaçlar  (klorpromazin ve 
proklorperazin gibi)  
 HIV (AIDS)  tedavisinde kull anılan bazı ilaçlar ( proteaz inhibitörü ritonavir  gibi) 
 Mantar tedavisinde kullanılan ilaçlar (itrakonazol , vorikonazol,   posakonazol,  ketokonazol,  
klaritromisin, telitromisin gibi ) 
 Parkinson hasta lığında kullanılan ilaçlar (levo -dopa gibi)  
 Tiroid bezinin hastalıklarında ve işlev bozukluklarının tedavisinde kullanılan ilaçlar   (levo -
tiroksin gibi)  
 Antibiyotikler (klaritromisin ve telitromisin gibi)  
 Furazolidon (bağırsak infeksiyonları ve ishal tedavisinde kullanılır), prokarbazin (tümör 
tedavisinde kullanıl ır), monoamino oksidaz inhibitörleri (depresyon tedavisinde kullanılır), 
alkol, oksitosin (rahmin kasılmasını sağlayarak doğumu kolaylaştırmak için kullanılır)  
 Terfenadin (alerji etkisini ortadan kaldırmak için kullanılır), disopramid (kalp ritim 
bozuklukl arında kullanılır)  
 Beta2-agonisti  (Salbutamol, terbutalin, indakaterol, vilanterol, olodaterol içeren ve Beta2 
reseptörlerini uyaran ilaçlar)  
 Halojenli hidrokarbon yapısındaki ( izofluran , desfluran , kloroform , trikloroetilen , halotan , 
enfluran ve sevoflur an etkin maddelerini içeren) anestezik ilaçlar,  
 
Eğer yukarıdakilerden herhangi biri sizin için geçerliyse veya emin değilseniz, FORPACK  
kullanmadan önce doktor veya eczacınıza danışınız.  
 
Ayrıca ameliyat veya diş tedavisi için genel anestezi alacaksanız doktor veya eczacınıza 
söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
 
 
 5 3. FORPACK  nasıl kullan ılır? 
Uygun kullanım  ve doz/u ygulama sıklığı için talimatlar:  
 FORPACK’i her zaman doktor, hemşire veya eczacınızın tam olarak tarif ettiği şekilde 
kullanınız. Emin değilseniz bu kişilerden birine danışınız.  
 FORPACK’i düzenli olarak, o anda astım belirtileriniz yoksa bile, her  gün kullanmaya 
devam etmeniz önemlidir.  
 Doktorunuz astım belirtilerinizi düzenli olarak kontrol etmek isteyecektir.  
 
Eğer astım için aldığınız bir steroid tablet varsa, FORPACK kullanmaya başladığınızda, 
doktorunuz aldığınız tablet miktarını azaltabilir. Eğer uzun zamandır aldığınız bir oral steroid 
tablet varsa, doktorunuz zaman zaman sizden bazı kan testleri isteyebilir. Oral steroid tabletler 
azaltılırken genel olarak kendinizi kötü hissedebilirsiniz, hatta göğüs semptomlarınızda 
ilerleme olabilir. Buru n akıntısı veya burun tıkanıklığı, eklemlerde halsizlik, kas ağrısı, 
kızarıklık veya egzema gibi belirtiler yaşayabilirsiniz. Eğer bu belirtilerden herhangi biri sizi 
rahatsız ederse veya başağrısı, yorgunluk, mide bulantısı, kusma meydana gelirse, hemen 
doktorunuzla irtibata geçiniz. Eğer alerjik veya eklem iltihabına ilişkin belirtiler gelişirse, 
başka bir ilaç almanız gerekebilir. FORPACK’i kullanmaya devam etmeniz konusunda 
doktorunuz ile görüşmelisiniz.  
 
Doktorunuz stres dönemleri sırasında (örneğin bi r göğüs enfeksiyonunu olduğunda ya da bir 
operasyon öncesinde) alışıldık tedavinize steroid tabletler eklemeyi düşünebilir.  
 
Astım belirtileriniz hakkında önemli bilgi  
Eğer FORPACK kullanırken nefessiz kalırsanız veya hırıltı olursa, FORPACK’i kullanmaya 
devam etmeli, ancak ek tedaviye ihtiyacınız olabileceğinden mümkün olduğunca çabuk 
doktorunuza görünmelisiniz.  
 
Aşağıdakilerden birini fark ederseniz DERHAL doktorunuza başvurunuz:  
 Nefes almanız kötüleşirse veya gece sık sık astım belirtileriyle uyanırsanız  
 Sabahları göğsünüzde baskı hissetmeye başlarsanız veya göğsünüzdeki baskı her 
zamankinden daha uzun sürüyorsa  
 
Bu belirtiler durumunuzun tam olarak kontrol edilmediği anlamına gelebilir ve derhal başka 
veya ek tedaviye ihtiyacınız olabilir.  
 
Astım  
FORPACK  astım için iki farklı şekilde reçete edilebilir.  Kullanacağınız FORPACK dozu ve 
zamanı size nasıl reçete edildiğine bağlıdır:  
a) Size FORPACK ve ayrıca bir ‘kurtarıcı inhalatör’ reçete edildiyse ‘a) FORPACK ve ayrıca 
bir kurtarıcı inhalatör kullanılması’ böl ümünü okuyunuz.  
b) Eğer size astım inhalatörü olarak tek başına FORPACK reçete edildiyse ‘b) FORPACK’in 
tek astım inhalatörü olarak kullanılması’ bölümünü okuyunuz.  
 6 a) FORPACK  ve ayrıca bir kurtarıcı inhalatör kullanılması  
FORPACK ’i her gün kullanınız. Bu saye de astım belirtilerinin ortaya çıkması engellenir.  
 
Erişkinler (18 yaş ve üzeri):  
 Doz genellikle günde iki kez, 1  -  2 inhalasyondur.  
 Doktorunuz dozu günde iki kez, 4 inhalasyona çıkarabilir.  
 Eğer hastalık belirtileriniz iyi kontrol edilirse, doktorunuz il acınızı günde bir kereye 
indirebilir.  
 
Ergenler (12 -17 yaş arası):  
 Doz genellikle günde iki kez, 1 -2 inhalasyondur.  
 Eğer hastalık belirtileriniz iyi kontrol edilirse , doktorunuz ilacınızı günde bir kereye 
indirebilir.  
 
Çocuklar (6 -11 yaş):  
 Günde iki kez 2 inhalasyondur.  
 
6 yaşından küçük çocuklar:  
 FORPACK’in, 6 yaşından küçük çocuklarda kullanılması önerilmez.  
 
Doktorunuz (veya astım hemşireniz) astımınızla baş etmenizde size yardımcı olacaktır.  Bu 
ilacın dozunu astımınızı kontrol altında tutmak için gerekli en düşük doza ayarlayacaklardır. 
Ancak, öncelikle doktorunuz (veya astım hemşireniz) ile konuşmadan doz ayarlamasına 
gitmeyiniz.  
 
Astım belirtileri ortaya çıktığında bunlara müdahale etmek içi n “kurtarıcı 
inhalatör ”ünüzü kullanınız. Kurtarıcı inhalerinizi  ihtiyacınız olduğunda  kullanabilmek için 
her zaman yanınızda bulundurunuz. Astım belirtilerinin  iyileştirilmesinde FORPACK ’i değil 
kurtarıcı inhalerinizi  kullanınız.  
 
b) FORPACK’in tek astım inha latörü olarak kullanılması  
FORPACK ’i bu şekilde ancak doktorunuzun tavsiyesiyle ve  yaşınız 12  ve üstünde ise 
kullanınız.  
 
FORPACK ’i her gün kullanınız.  Bu sayede astım belirtilerinin ortaya çıkması engellenir. 
Aşağıdaki dozları alabilirsiniz:  
 Sabah 1 inhal asyon ve akşam 1 inhalasyon  
veya  
 Sabah 2 inhalasyon  
veya  
 Akşam 2 inhalasyon  
 7 Ayrıca FORPACK ’i ‘rahatlatıcı inhalatör’ olarak astım belirtileri ortaya çıktığında 
kullanınız.  
 Astım belirtileriniz ortaya çıkarsa, 1 inhalasyon alıp birkaç dakika bekleyiniz.  
 Eğer kendinizi daha iyi hissetmezseniz tekrar inhalasyon alınız.  
 Tek seferde 6 inhalasyondan fazla almayınız.  
 
FORPACK’inizi her zaman yanınızda bulundurunuz, böylece ihtiyaç halinde 
kullanabilirsiniz.  
 
Normalde günde toplam 8 inhalasyondan fazla doza ihtiya ç duyulmaz. Ancak, doktorunuz 
geçici bir süre için günde 12 inhalasyona kadar kullanmanıza izin verebilir.  
 
Eğer düzenli olarak günde 8 veya daha fazla inhalasyona ihtiyaç duyuyorsanız, doktorunuz ile 
görüşünüz. Tedavinizin değiştirilmesine ihtiyaç olabili r. 
 
24 saatte toplam 12 inhalasyondan fazla kullanmayınız.  
 
Eğer egzersiz sırasında astım belirtileriniz ortaya çıkarsa, FORPACK ’i burada anlatıldığı 
şekilde kullanınız. Ancak, FORPACK ’i astım belirtilerinin ortaya çıkmasını engellemek için 
egzersizden  hemen önce kullanmayınız.  
 
Eğer FORPACK’ in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Uygulama yolu ve metodu:  
İnhalasyon spreyinin doğru kullanımı doktor veya eczacı tarafından size gösteri lecektir.  
Doktorunuz inhalasyon spreyini nasıl kullanıldığınızı zaman zaman kontrol etmelidir.  
 
Hastalığınızın kontrolünün sağlanması için FORPACK ’i düzenli bir şekilde veya size 
reçetelendiği gibi kullanmalısınız.  
 
İlaç, ağızlığın da dahil olduğu plastik  gövde içerisinde basınçlı bir tüpte yer almaktadır.  
 
İlacınızı kullandıktan sonra ağzınızı suyla iyice çalkalayınız ve bu suyu tükürünüz. Bu işlem 
ağzınızda bir mantar enfeksiyonu (pamukçuk) gelişme olasılığını azaltacaktır.  
 
Kullanıma ilişkin detaylı bil gi, kullanma talimatında mevcuttur. İnhalasyon spreyinin doğru 
kullanımı için aşağıda verilen kuralları dikkatle izleyiniz.  
 
 
 
 
 
 8 İnhalasyon spreyinin kullanım talimatı  
 
Karton kutuda piyasaya sunulan inhalasyon için aerosol, güvenlik amaçlı koruyucu amba laj 
içerisinde yer almaktadır.  
 
 
  
 
İnhalasyon için aerosolü kullanmadan önce şekilde gösterildiği gibi ambalajından çıkarınız.  
 
 
 
İnhalasyon spreyinin test edilmesi:  
 
 
 
İnhalasyon spreyinizi ilk kez kullanacağınız zaman çalışıp çalışmadığını test edini z.  Ağızlık 
kapağını başparmağınız ve parmaklarınız ile yanlardan hafifçe sıkarak çıkarınız ve çekip 
ayırınız.  
 
Çalıştığından emin olmak için, inhaler spreyinizi sallayınız, ağızlığı kendinizden uzak tutunuz 
ve havaya bir puf serbest bırakılması için tüpü bastırınız. İnhalasyon spreyinizi bir hafta veya 
daha uzun süre kullanmadığınızda ağızlık kapağını çıkarmalısınız ve boşluğa iki kez sıkım 
yapmalısınız.  
 
İnhalasyon spreyinizi kullanacağınız zaman oturunuz veya ayakta dik durunuz.  9 1. İlk resimde gösterildiği gibi ağızlık kapağını çıkarınız. Ağızlığın temiz olduğundan emin 
olmak için içini ve dışını kontrol ediniz.  
2. İnhalasyon spreyinizi her kullanımdan önce iyice çalkalayınız.  
 
 
 
3. İnhalasyon spreyinizi başparmağınız ağızlığın altında, inhalasyon spreyinizin tab anında 
olacak şekilde dik tutunuz.  
 
 
 
4. Ağızlığı dişlerinizin arasına koyunuz ve dudaklarınızı sıkıca kapatınız.  
 
 
 
5. Ağzınızdan yavaş ve derin nefes alınız ve aynı anda bir puf doz boşaltmak için inhalasyon 
spreyinizin üst kısmına basınız.  
 
 10 6. Nefesinizi yak laşık 10 saniye veya rahatça tutabildiğiniz kadar tutunuz ve ağızlığı 
ağzınızdan çıkarıp parmağınızı inhalasyon spreyinizin üst kısmından çekiniz. Sonra 
yavaşça ağızdan nefes veriniz. İnhalerin içine nefes vermekten kaçınınız.  
 
 
 
7. Her bir puf ilaç alımı ar asında yaklaşık yarım dakika bekleyiniz ve sonra 2 -6. basamakları 
tekrarlayınız.  
8. Daha sonra, ağzınızı su ile çalkalayınız ve tükürünüz. Bunu yapmanız ağzınızda pamukçuk 
oluşumunun ve ses kısıklığının önlenmesine yardımcı olmak için önemlidir.  
9. Kullanımdan sonra tozdan korumak için ağızlığın kapağını hemen kapatınız. Ağızlık 
kapağı doğru bir şekilde yerleştirildiğinde tam yerine oturacaktır. Eğer yerine oturmuyorsa, 
ağızlık kapağını diğer yöne çeviriniz. Çok fazla güç uygulamayınız.  
 
Eğer spreyin üst kısmınd an veya ağzınızın yanlarından “buhar” geldiğini görürseniz, 2. 
basamaktan itibaren uygulamaya tekrar başlamalısınız.  
 
İnhalasyon spreyinin temizlenmesi  
İnhalasyon spreyinizi haftada en az bir kez temizleyiniz.  
1. Ağızlık kapağını çıkarınız.  
2. Tüpü plastik gövde den çıkarmayınız.  
3. Kuru bir bez veya kumaş ile ağızlığın içini ve dışını ve plastik gövdeyi siliniz.  
4. Ağızlık kapağını doğru bir şekilde yerleştiriniz. Kapağı yerleştirmek için çok fazla güç 
uygulamayınız.   
 
Kullanmanız gerekenden daha fazla FORPACK  kullandı ysanız  
FORPACK ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FORPACK ’i kullanmanız gerekenden fazla kullandığınızda en sık oluşabilecek belirtiler 
titreme, baş ağrısı veya kalbinizin hızlı çarpmasıdır.  
 
FORPACK ’i kullanmayı unutursanız  
Eğer almanız gereken bir FORPACK  dozunu almayı unutursanız, hatırlar hatırlamaz 
dozunuzu alınız. Ancak neredeyse bir sonraki doz zamanı gelmişse, unutulan dozu atlayınız.  
 
Unutulan dozları dengelemek için çift doz almayınız.  11 4. Olası  yan etkiler nelerdir?  
Tüm ilaçlar gibi FORPACK ’in içeriğinde bulunan maddelere duyarlı olan kişilerde yan 
etkiler olabilir.  
 
Tüm ilaçlar gibi FORPACK  yan etkilere neden olabilir, ancak bunlar herkeste oluşmaz.  
 
Aşağıdakilerden biri olursa FORPACK ’i kulla nmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Yüzünüzde, özellikle ağzınızın etrafında (dil ve/veya boğaz ve/veya yutma güçlüğü) şişme 
veya nefes alma güçlüğü ile birlikte döküntü (anjiyoödem) ve/ veya ani bayılma hissi. 
Bunun olması alerjiniz olabileceğini gösterir. Bu seyrek bir durumdur ve 1.000 kişide 
1’den az görülür.  
 İlacınızı inhale ettikten sonra ani hırıltı. Bu çok seyrek bir durumdur ve 10.000 kişide 
1’den az görülür.  
 
Bunların hepsi çok c iddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  
 
Diğer olası yan etkiler  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın : 10 hastanın en az birinde görülebilir.  
Yaygın : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birind en fazla görülebilir.  
Çok seyrek :10.000 hastanın birinden az görülebilir.  
Sıklığı bilinmeyen : Eldeki veriler ile belirlenemeyecek kadar az hastada görülebilir.  
 
FORPACK kullanırken aşağıdaki belirtilerden birini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir:  
 Ateş veya titreme  
 Mukus üretiminde artış, mukus renginde değişiklik  
 Artmış öksürük veya nefes alma güçlüğünde artış  
 
Yaygın  
 Palpitasyonlar (kalp çarpıntınızı hissetmeniz), titreme veya sallanma . Bu etkiler g örülürse 
bunlar genellikle hafif yan etkilerdir ve FORPACK ’i kullanmaya devam ettikçe ortadan 
kalkar.  
 Ağızda pamukçuk (bir mantar iltihabı) . FORPACK ’i kullandıktan sonra ağzınızı su ile 
durulamanız halinde görülme ihtimali daha azdır.  
 Hafif boğaz ağrı sı, öksürük ve ses boğuklaşması  
 Baş ağrısı  
 Titreme  (tremor)  
 Çarpıntı (pal pitasyonlar)  12 Yaygın olmayan  
 Yorgun, s inirli veya heyecanlı hissetmek  
 Uyku bozuklukları  
 Sersemlik hissi  
 Bulantı (hasta veya kusma hissi) 
 Hızlı kalp atışı  
 Ciltte morarmalar  
 Kas krampları  
 Bulanık görme  
 
Seyrek  
 Deri döküntüsü, kaşıntı  
 Bronkospazm (solunum yollarındaki kasların kasılarak hırıltıya neden olması) . Hırıltı 
FORPACK  kullandıktan hemen sonra gelişirse FORPACK  kullanımını kesip derhal 
doktorunuzla konuşunuz.  
 Kan potasyum seviyesinde düşme  
 Düzensiz kalp atışı  
 
Çok seyrek  
 Depresyon  
 Özellikle çocuklarda davranış  değişiklikleri   
 Göğüste ağrı veya daralma (angina pektoris)  
 Kan şekeri (glikoz) seviyesinde artış  
 Ağızda hoş olmayan tat hissedilmesi gibi tat alma bozukluğu  
 Kan basıncında değ işmeler  
 Kalbinizde normal olmayan elektriksel sinyal üretimi (QTc aralığının uzaması)  
 Kandaki kortizol seviyesinin fazla artmasına bağlı kilo artışına, yüzde yuvarlaklaşmaya, 
yüksek kan basıncına ve aşırı kıllanmaya yol açan, bir böbreküstü bezi hastalığı olan 
Cushing sendromu  
 Katarakt (gözdeki lensin bulutlanması)  
 Glokom (gözdeki basıncın artması)  
 
İnhale kortikosteroidler, özellikle uzun süreli olarak yüksek dozda alındığında vücudunuzdaki  
normal steroid hormonu üretimini etkileyebilir. Bu etkiler:  
 Kemik mineral yoğunluğunda değişiklikler (kemiklerin incelmesi)  
 Katarakt (gözdeki lensin bulutlanması)  
 Glokom (gözdeki basıncın artması)  
 Çocuk ve ergenlerde büyüme hızında azalma  
 Böbreküstü bezlerine etki  
 
Bu etkilerin inhale kortikosteroidlerle görülme ihtimali  kortik osteroid tabletlere oranla daha  
düşüktür.  13 Eğer yan etkilerden herhangi biri ciddileşirse veya bu talimatta bahsi geçmeyen herhangi bir 
yan etki ile karşılaşırsanız lütfen doktor veya eczacınızı bilgilendiriniz.  
 
Eğer bu kullanma talimatında bahsi ge çmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile ko nuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0800 314 00 08 numaralı yan etki bildirim hattını arayarak Türkiye Farmakovijilans 
Merkezi’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. FORPACK ’in saklanması  
FORPACK ’i çocukların göremeyeceği, erişemeyeceği yerlerd e ve ambalajında saklayınız.  
 
25°C altındaki oda sıcaklığında saklayınız. Direk t gün ış ığından ve donmaktan koruyunuz. 
Aerosol kutusu delinmemeli, boş olsa bile kırılmamalı, ateşten uzak tutulmalıdır.  
 
Son kullanma tarihi ile uyumlu olarak kullanınız.  
Amba lajdaki son kullanma tarihinden sonra FORPACK ’i kullanmayınız . 
 
Eğer üründe ve/veya ambalajında bozukluklar fark ederseniz, FORPACK ’i kullanmayınız.  
 
Son kullanma tarihi geçmiş veya kullanılmayan il açları çöpe atmayınız! Çevre, Şehircilik ve 
İklim Değişikl iği Bakanlığınca belirlenen toplama sistemine veriniz.  
 
Ruhsat Sahibi:   Neutec İnhaler İlaç San. ve Tic. A.Ş.  
Arifiye / Sakarya  
Telefon: 0 850 201 23 23  
Faks: 0 212 481 61 11  
E-mail: info@neutecinhaler.com  
 
Üretim Yeri :  Neutec  İnhaler  İlaç San.  ve Tic. A .Ş.  
Arifiye  / SAKARYA  
 
Bu kullanma talimatı (    ) tarihinde onaylanmıştır.  
 