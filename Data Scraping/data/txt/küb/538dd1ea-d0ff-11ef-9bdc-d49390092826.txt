KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENGERIX B Pediyatrik 10 mcg / 0,5 mL IM enjeksiyon için süspansiyon içeren kullanıma
hazır enjektör
Steril
2. KALİTATİF VE KANTİTATİF BİLEŞİM
Etkin madde:
1 doz (0,5 mL) içinde:
Saflaştırılmış Hepatit B yüzey antijeni (HBsAg)1,2 10 mikrogram
1 Alüminyum hidrokside adsorbe edilmiş, hidrate toplam 0,25 mg Al+3’
2Rekombinant DNA teknolojsi ile maya hücrelerinde (Saccharomyces cerevisiae) üretilmiştir.
Yardımcı maddeler
Sodyum klorür……………………………………... 4,2 mg /0,5 mL
Disodyum fosfat dihidrat ……………..…………… 0,5 mg /0,5 mL
Sodyum dihidrojen fosfat dihidrat………………… 0,3 mg / 0,5 mL
Yardımcı maddeler için 6.1'e bakınız.
3. FARMASÖTİK FORM
Enjeksiyonluk süspansiyon içeren kullanıma hazır enjektör.
Beyaz, hafif opak bir süspansiyondur.
Saklama sırasında berrak renksiz bir üst faz ile ince beyaz bir çökelti gözlenebilir.
4. KLİNİK ÖZELLİKLER
4.1. Terapötik endikasyonlar
ENGERIX B Pediyatrik, bağışık olmayan yenidoğanlar dahil, 15 yaş dahil bebek, çocuk ve
adolesanlarda (ergen) bilinen tüm alt tiplerin neden olduğu hepatit B virüsü enfeksiyonuna
(HBV) karşı aktif bağışıklama için endikedir. Bağışıklanacak popülasyon dahilindeki
kategoriler, resmi öneriler esas alınarak belirlenir.
1Hepatit D (delta ajanının neden olduğu), hepatit B enfeksiyonu yokluğunda görülmediğinden,
ENGERIX B Pediyatrik ile bağışıklama yoluyla hepatit D’nin de engelleneceği beklenebilir.
Enfeksiyon riski altında yer alan gruplar:
• Sağlık personeli
• Sık olarak kan ürünleri verilen hastalar
• HBV taşıyıcısı olan veya şüphesi olan annelerden doğan bebekler
• Kurumlarda (yurtlar gibi) kalanlar
• Cinsel davranışları nedeniyle artmış risk altında bulunan kişiler
• Bağımlılık yapan uyuşturucu maddeleri enjeksiyon yoluyla kullanan kişiler
• Yüksek HBV endemisi olan bölgelere yolculuk yapanlar
• Yüksek HBV endemisi olan bölgelerde doğan kişiler
• Orak hücre anemisi olan hastalar
• Organ nakli adayı olan hastalar
• Yukarıdaki gruplarda sıralanan kişilerin ve akut ve kronik HBV enfeksiyonu olan
hastaların ev halkı
• Kronik karaciğer hastalığı olan veya kronik karaciğer hastalığı gelişme riski olan
kişiler (örn: hepatit C taşıyıcıları, alkolikler)
4.2. Pozoloji ve uygulama şekli
Pozoloji
ENGERIX B Pediyatrik (10 mcg /0,5 mL), yenidoğanlar dahil olmak üzere 15 yaş dahil 15
yaşına kadarki tüm hastalarda kullanım içindir. ENGERIX B Erişkin (20 mcg /1 mL), 16 yaş
ve üzeri hastalarda kullanım içindir.
Diğer yandan ENGERIX B Erişkin (20 mcg /1,0 mL), aşılama kürü sırasında hepatit B
enfeksiyonu riskinin düşük olduğu ve tam aşılama kürüne uyumun garanti edilebileceği
durumlarda, 11 ila 15 yaşa kadarki (15 yaş dahil) hastalarda 2 dozluk şema olarak da
kullanılabilir.
2Diğer:
- HBV’ye bilinen ya da tahmin edilen maruziyet:
HBV’ye maruziyetin yakın zamanda olduğu durumlarda (örn. kontamine bir iğnenin batması),
ENGERIX B Pediyatrik’in ilk dozu Hepatit B immünoglobulin (HBIg) ile eş zamanlı
uygulanabilir ancak HBIg ayrı bir enjeksiyon yerinden verilmelidir (bkz. bölüm 4.5). 0, 1, 2-
12 aylık bağışıklama şeması tavsiye edilmelidir.
- HBV taşıyıcıları olan annelerin doğurduğu yenidoğanlar:
Bu yenidoğanların ENGERIX B Pediyatrik (10 mcg /0,5 mL) ile bağışıklanmasına doğumda
başlanmalıdır ve iki bağışıklama şeması izlenebilir. 0, 1, 2 ve 12 aylık ya da 0, 1 ve 6 aylık
şema kullanılabilir; ancak 0, 1, 2 ve 12 aylık şema daha hızlı bir bağışıklık yanıtı sağlar. Temin
edilebiliyorsa HBIg, ENGERIX B Pediyatrik ile tercihen eş zamanlı olarak ayrı bir anatomik
bölgeden verilmelidir.
Bu bağışıklama şemalarında, diğer çocukluk aşılarının uygulanmasına ilişkin yaş önerileri
bakımından yerel bağışıklama uygulamalarına uyum sağlanacak şekilde ayarlama yapılabilir.
Uygulama sıklığı ve süresi
Primer aşılama şeması:
- 15 yaş dahil 15 yaşına kadarki yenidoğanlar, bebekler dahil çocuklarda:
İki primer bağışıklama şeması önerilebilir:
Bütün hastalarda: 0, 1 ve 6. aylarda yapılan bağışıklama 7. ayda optimal koruma sağlar ve
yüksek antikor seviyelerine ulaşılır.
Bağışıklamanın 0, 1 ve 2. aylarda yapıldığı hızlandırılmış şema ile daha hızlı koruma sağlanır
ve hastanın daha iyi uyum göstermesi beklenir. Bu aşılama şemasına göre elde edilen antikor
titreleri 0, 1, 6. aylarda yapılan bağışıklanmadan elde edilenlerden daha düşük olduğu için
uzun süreli korumanın sağlanması amacıyla 12. ayda dördüncü bir doz uygulanmalıdır. Bu
şema ile yenidoğanlarda hepatit B aşısı diğer çocukluk aşılarıyla aynı zamanda
uygulanabilmektedir.
Rapel Dozu
Mevcut veriler, bağışıklık sistemi sağlam olan ve tam primer aşılama kürüne yanıt veren
gönüllüler için rapel doz gerekliliğini desteklememektedir.
Diğer yandan, bağışıklık sistemi zayıflamış olan kişilerde (örn. kronik böbrek yetmezliği olan
hastalar, hemodiyalize giren hastalar, HIV pozitif kişiler) 10 mIU/mL’lik kabul edilen
3koruyucu düzeye eşit ya da bu düzeyden yüksek anti-HBs antikor konsantrasyonlarını
sürdürmek için rapel dozlar uygulanmalıdır. Bağışıklık sistemi zayıflamış olan bu kişilerde her
6-12 ayda bir aşılama sonrası test tavsiye edilir.
Rapel doza ilişkin ulusal öneriler göz önünde bulundurulmalıdır.
Hepatit B aşılarının kendi aralarında değiştirilebilirliği:
Diğer ilaçlarla etkileşim ve diğer etkileşim şekilleri için Bölüm 4.5’e bakınız.
Uygulama şekli
ENGERIX B Pediyatrik intramüsküler olarak uygulanmalıdır. Enjeksiyon, erişkinlerde ve
çocuklarda deltoid kasa uygulanmalıdır; ancak yenidoğanlarda, bebeklerde ve küçük
çocuklarda uyluğun anterolateraline uygulanması tercih edilebilir. Trombositopenisi ya da
kanama bozukluğu olan hastalara aşı istisnai olarak deri altına uygulanabilir. Daha düşük
immün yanıta neden olacağından ENGERIX B Pediyatrik gluteal bölgeye ya da deri içine
uygulanmamalıdır.
ENGERIX B Pediyatrik kesinlikle damar içine uygulanmamalıdır.
Özel popülasyonlara ilişkin ek bilgiler
Böbrek/karaciğer yetmezliği:
- Hemodiyalize giren hastalar da dahil olmak üzere böbrek yetmezliği olan hastalar:
Hemodiyalize giren hastalar da dahil olmak üzere böbrek yetmezliği olan hastaların hepatit B
aşılarına bağışıklık yanıtı daha düşüktür. 0, 1, 2 ve 12 aylık ya da 0, 1, 6 aylık ENGERIX B
Pediyatrik (10 µg/0,5 mL) şeması kullanılabilir. Erişkinlerle edinilen deneyime dayalı olarak,
antijenin daha yüksek dozu ile aşılama, bağışıklık yanıtını artırabilir. Aşılama sonrasında
serolojik test düşünülmelidir. ≥ 10 mIU/mL’lik koruyucu anti-HBs düzeyini temin etmek için
aşının ek dozları gerekebilir. Kronik karaciğer hastalığı olanlar veya hepatit C taşıyıcıları,
hepatit B’ye karşı aşılamanın dışında tutulmamalıdır. HBV enfeksiyonu bu hastalarda şiddetli
olabileceğinden bu aşı tavsiye edilebilir: bu nedenle HB aşılaması hekim tarafından hasta
bazında ele alınmalıdır.
Pediyatrik popülasyon:
15 yaş dahil olmak üzere 15 yaşına kadar olan yenidoğanlar ve bebekler dahil çocuklarda
kullanılmaktadır.
Geriyatrik popülasyon:
Yalnızca çocuklarda kullanılması gerektiğinden geçerli değildir.
44.3. Kontrendikasyonlar
ENGERIX B Pediyatrik, etkin maddeye veya bölüm 6.1’de listesi bulunan yardımcı
maddelerden herhangi birine aşırı duyarlılığı olan ya da önceki ENGERIX B Pediyatrik
uygulamasından sonra aşırı duyarlılık işaretleri gösteren kişilerde uygulanmamalıdır.
Diğer aşılar gibi ENGERIX B Pediyatrik uygulaması da şiddetli ateşli hastalık geçirmekte olan
kişilerde ertelenmelidir. Diğer yandan, minör bir enfeksiyon varlığı bağışıklama açısından bir
kontrendikasyon değildir.
4.4. Özel kullanım uyarıları ve önlemleri
Kullanım için önlemler
Tüm aşılardan sonra hatta aşı öncesinde iğne enjeksiyonuna psikojenik yanıt olarak, özellikle
de ergenlerde, senkop (bayılma) olabilir. Buna iyileşme periyodu sırasında geçici görme
bozukluğu, parestezi ve tonik-klonik uzuv hareketleri gibi çeşitli nörolojik belirtiler eşlik
edebilir. Bayılmalara bağlı yaralanmalardan kaçınmak için prosedürlerin uygulamada olması
önemlidir.
ENGERIX B Pediyatrik, daha düşük immün yanıta neden olacağından gluteal bölgeye ya da
deri içine uygulanmamalıdır.
ENGERIX B Pediyatrik hiçbir koşul altında damar içine uygulanmamalıdır.
Diğer tüm enjektabl aşılarda olduğu gibi, aşının uygulamasının ardından görülebilecek seyrek
anafilaktik reaksiyonlara karşı uygun medikal tedavi her zaman hazır bulundurulmalıdır.
Koruma
Hepatit B’nin uzun kuluçka dönemi nedeniyle bağışıklama sırasında fark edilmemiş bir
enfeksiyonun mevcut olması olasıdır. Bu gibi durumlarda bu aşı hepatit B enfeksiyonunu
önlemeyebilir.
Trombositopenisi ya da kanama bozukluğu olan hastalara aşı istisnai olarak olarak deri altına
uygulanabilir.
Aşı, hepatit A, hepatit C ve hepatit E virüsleri gibi karaciğer enfeksiyonu yaptığı bilinen diğer
patojenlerin neden olduğu enfeksiyonu önlemeyecektir.
5Tüm aşılarda olduğu gibi, aşılanan tüm kişilerde koruyucu bir bağışıklık yanıtı elde
edilemeyebilir.
Hepatit B aşılarına bağışıklık yanıtını azalttığı bilinen bir dizi faktör gözlenmiştir. Bu faktörler
erkek cinsiyeti, obezite, sigara kullanımı, uygulama yolu ve altta yatan bazı kronik hastalıkları
içerir. Tam ENGERIX B Pediyatrik kürü sonrasında seroproteksiyon elde etmeme riski altında
olabilecek kişilerin serolojik testlerden geçirilmesi düşünülmelidir. Bir aşılama kürüne yanıt
vermeyen ya da optimumun altında yanıt veren kişilerde ek dozların göz önünde
bulundurulması gerekebilir.
Özel popülasyon
Kronik karaciğer hastalığı ya da HIV enfeksiyonu olan hastalar veya hepatit C taşıyıcıları,
hepatit B’ye karşı aşılamanın dışında tutulmamalıdır. HBV enfeksiyonu bu hastalarda şiddetli
olabileceğinden bu aşı tavsiye edilebilir: bu nedenle HB aşılaması hekim tarafından hasta
bazında ele alınmalıdır. Hemodiyalize girmekte olan hastalar dahil böbrek yetmezliği olan
hastalar ve bağışıklık sistemi bozulmuş hastalar gibi HIV enfeksiyonlu hastalarda da primer
bağışıklama küründen sonra yeterli anti-HBs antikor konsantrasyonları elde edilmeyebilir ve
dolayısıyla bu gibi hastalar aşının ek dozlarının uygulanmasını gerektirebilir.
Prematüre bebekler
Çok prematüre bebeklere (gebeliğin ≤ 28. haftasından önce doğanlar) ve özellikle öncesinde
solunum sistemi gelişimi eksikliği öyküsü olan bebeklere primer bağışıklama serileri
uygulanırken potansiyel apne riski ve 48-72 saatlik solunum izlemi gerekliliği göz önünde
bulundurulmalıdır.
Bu grup bebeklerde aşılamanın yararı yüksek olduğundan, aşılamadan mahrum bırakılmamalı
ve aşılama ertelenmemelidir.
ENGERIX B Pediyatrik her dozunda 1 mmol (23 mg)’dan daha az sodyum ihtiva eder; yani
aslında "sodyum içermez”.
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
ENGERIX B Pediyatrik ve bir standart doz HBIg’nin birlikte uygulanmaları, ayrı enjeksiyon
bölgelerine yapıldığı sürece daha düşük anti-HBs antikor titrelerine neden olmaz.
6ENGERIX B Pediyatrik İnsan Papilloma Virüsü (HPV) aşısı; kızamık, kabakulak, kızamıkçık,
Haemophilus influenzae B, hepatit A, çocuk felci, difteri, tetanoz, boğmaca ve BCG aşıları ile
birlikte uygulanabilir.
ENGERIX B Pediyatrik’in HPV aşısı ile aynı anda uygulanmasının, HPV antijenlerine karşı
antikor yanıtını klinik olarak anlamlı şekilde etkilemediği gösterilmiştir. Anti-HBs’nin
geometrik ortalama antikor konsantrasyonları birlikte uygulamada daha düşüktür ama
seroproteksiyon oranları aynı kaldığı için gözlenen bu durumun klinik önemi bilinmemektedir.
Anti-HBs≥10mIU/mL’ye ulaşan kişilerin oranı beraber aşı uygulaması için %97,9, yalnız
başına ENGERIX B Pediyatrik için %100 olmuştur.
Farklı enjektabl aşılar her zaman için farklı enjeksiyon bölgelerine uygulanmalıdır.
ENGERIX B Pediyatrik ya plazmadan türetilmiş ya da genetik mühendisliği ürünü olan diğer
aşılarla başlatılmış bir primer bağışıklama şemasını tamamlamak için ya da bu aşılar ile bir
primer bağışıklama şeması uygulanmış kişilere rapel doz olarak uygulanabilir.
İmmünsüpresif tedavi alan hastalarda veya immün yetmezliği olan hastalarda yeterli bir
immün yanıtın ortaya çıkmaması beklenebilir (bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
ENGERIX B Pediyatrik’in çocuk doğurma potansiyeli bulunan kadınlarda kullanımı ve doğum
kontrolüne ilişkin yeterli veri bulunmamaktadır.
Gebelik dönemi
ENGERIX B Pediyatrik’in gebelikte kullanımına ilişkin yeterli veri ve yeterli hayvan üreme
çalışmaları mevcut değildir. Bununla birlikte bütün inaktif viral aşılarda olduğu gibi fetüse
zarar vermesi beklenmemektedir. ENGERIX B Pediyatrik gebelik döneminde kesin bir
nedenle gereksinim duyulduğu durumlarda olası avantajları fetüse olan olası risklerinden
fazlaysa kullanılmalıdır.
7Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Laktasyon:
ENGERIX B Pediyatrik’in laktasyonda anne sütüne geçme konusunda bilgi bulunmadığından
kullanımına ilişkin yeterli veri bulunmamaktadır. Herhangi bir kontrendikasyon
saptanmamıştır.
Üreme yeteneği / Fertilite
ENGERIX B Pediyatrik üreme yeteneği ve fertilite çalışmaları açısından değerlendirilmemiştir.
4.7. Araç ve makine kullanımı üzerindeki etkiler
ENGERIX B Pediyatrik’in araç ve makine kullanma yeteneği üzerinde etkisi yoktur veya göz
ardı edilebilir düzeyde etkiye sahiptir.
4.8. İstenmeyen etkiler
Klinik araştırma verileri
Güvenlilik profilinin özeti
Aşağıda sunulan güvenlilik profili, 23 çalışmada takip edilen 5329 gönüllüden elde edilen
verilere dayanmaktadır.
Mevcut ENGERIX B Pediyatrik formülasyonu tiyomersal (organik cıva bileşiği)) içermez.
Tiyomersal içeren ve ayrıca tiyomersal içermeyen formülasyonların kullanımından sonra
aşağıdaki istenmeyen etkiler bildirilmiştir.
Mevcut formülasyon (tiyomersal içermeyen formülasyon) ile gerçekleştirilen bir klinik
çalışmada ağrı, kızarıklık, şişlik, sersemlik, sinirlilik, iştahsızlık ve ateş insidansı, tiyomersal
içeren önceki aşı formülasyonları ile gerçekleştirilmiş olan klinik çalışmalarda gözlenen
insidans ile benzer bulunmuştur.
İstenmeyen etkilerin sıklığı aşağıdaki gibi sınıflandırılmıştır:
Çok yaygın (≥1/10); yaygın (≥1/100, <1/10); yaygın olmayan (≥1/1.000, <1/100); seyrek
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor)
8Kan ve lenf sistemi hastalıkları:
Seyrek: Lenfadenopati (Boyun, koltuk altı ve kasıkta lenf bezlerinin şişmesi)
Metabolizma ve beslenme hastalıkları:
Yaygın: İştah kaybı
Psikiyatrik hastalıklar:
Çok yaygın: İrritabilite
Sinir sistemi hastalıkları:
Çok yaygın: Baş ağrısı
Yaygın: Uyuşukluk
Yaygın olmayan: Sersemlik
Seyrek: Parestezi (Yanma, batma, gıdıklanma veya karıncalanma gibi anormal his)
Gastrointestinal hastalıklar:
Yaygın: Bulantı, kusma, ishal, karın ağrısı gibi gastrointestinal semptomlar
Deri ve deri altı doku hastalıkları:
Seyrek: Döküntü, kaşıntı, ürtiker
Kas-iskelet bozuklukları, bağ doku ve kemik hastalıkları:
Yaygın olmayan: Miyalji
Seyrek: Artralji
Genel bozukluklar ve uygulama bölgesine ilişkin hastalıklar:
Çok yaygın: Enjeksiyon bölgesinde kızarıklık ve ağrı, yorgunluk
Yaygın: Enjeksiyon bölgesinde şişme, halsizlik, enjeksiyon bölgesi reaksiyonları (sertleşme
gibi), ateş (≥37,5°C)
Yaygın olmayan: Grip benzeri semptomlar
Pazarlama sonrası veriler
Enfeksiyonlar ve enfestasyonlar:
Bilinmiyor: Menenjit
9Kan ve lenf sistemi hastalıkları:
Bilinmiyor: Trombositopeni
Bağışıklık sistemi hastalıkları:
Bilinmiyor: Anafilaksi, anafilaktoid reaksiyonlar ve serum hastalığı benzeri reaksiyonlar dahil
alerjik reaksiyonlar.
Sinir sistemi hastalıkları:
Bilinmiyor: Ensefalit, ensefalopati, konvülsiyonlar, felç, nörit (Guillain-Barré sendromu, optik
nevrit ve multiple skleroz dahil) nöropati, hipoestezi
Vasküler hastalıklar:
Bilinmiyor: Hipotansiyon, vaskülit
Solunum, göğüs hastalıkları ve mediastinal hastalıklar
Bilinmiyor: Çok prematüre bebeklerde apne (≤ 28 gestasyon haftası) (bkz. bölüm 4.4)
Deri ve deri altı doku hastalıkları:
Bilinmiyor: Anjiyonörotik ödem, liken planus, eritema multiforme
Kas-iskelet bozukluklar, bağ doku ve kemik hastalıkları:
Bilinmiyor: Artrit ve kas zayıflığı
11 ile 15 yaş arası hastalarda yapılan karşılaştırmalı çalışmada ENGERIX B Erişkin 20 mcg’ın
iki doz aşılama şeması ve ENGERIX B Pediyatrik 10 mcg’ın üç doz aşılama şeması arasında
lokal ve genel semptomların sıklığı birbirine benzer bulunmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Pazarlama sonrası gözlem çalışmalarında doz aşımı vakaları bildirilmiştir. Doz aşımından
sonra rapor edilen yan etkiler, normal aşı uygulamasından sonra raporlananlar ile benzer
olmuştur.
105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hepatit B aşısı
ATC kodu: J07BC01
Etki mekanizması
ENGERIX B Pediyatrik HBsAg’ye karşı spesifik hümoral antikorların oluşmasına neden
olmaktadır (anti-HBs antikoru). 10 mIU/mL üzerindeki anti-HBs antikor konsantrasyonları
HBV enfeksiyonuna karşı korunmanın yeterli olduğunu göstermektedir.
Farmakodinamik etkiler
HBV'ye maruz kalma riski yüksek kişiler:
Sahaçalışmalarında; risk altındaki yenidoğanlarda, çocuklarda ve erişkinlerde % 95-100
oranında koruyucu etkinlik gösterilmiştir.
Yüksek riskli bölgedeki sağlıklı kişilerde, anneleri HBeAg pozitif olan yenidoğanlarda,
doğumda paralel HBIg uygulaması yapılmadan 0, 1, 2 ve 12 ya da 0, 1 ve 6 aylık şemalardan
birine göre aşılananlarda, son aşı dozundan bir ay sonra % 95 oranında koruyucu etkinlik
saptanmıştır. Bununla birlikte HBIg’nin doğumda aşı ile birlikte uygulanması koruyucu
etkinliği %98’e çıkarmıştır.
Hepatit B virüsü taşıyıcıları olan annelerden doğan (HBeAg pozitif veya negatif, HBsAg-
pozitif) ve doğumda HBIg uygulanmamış yenidoğanlar, primer aşılamadan yirmi yıl sonra
Engerix B’nin bir test dozunu almışlardır (3 dozluk veya 4 dozluk şemalar).
Test dozundan önce ve sonraki seroproteksiyon oranı değerlendirilmiştir:
Seroproteksiyon oranı N n % %95 GA
AS ÜS
Test dozu öncesi 72 39 54,2 42,0 66,0
Test dozu sonrası 75 74 98,7 92,8 100
N = sonucu olan kişi sayısı
n = konsantrasyonu ≥ 10mIU/mL olan kişi sayısı
% = konsantrasyonu ≥ 10mIU/mL olan kişi yüzdesi
%95 GA = %95 güven aralığı; AS = Alt sınır, ÜS = Üst sınır
11Test dozu öncesi: uygulama tarihinde / Test dozu sonrası: uygulama tarihinden bir ay sonra
Test dozu öncesindeki serolojik duruma göre anamnestik yanıt da değerlendirilmiştir:
Anamnestik yanıt
%95 GA
Test dozu öncesinde durum N n % AS ÜS
< 10 mIU/mL kişiler 33 31 93,9 79,8 99,3
≥ 10 mIU/mL kişiler 39 39 100 91,0 100
Toplam 72 70 97,2 90,3 99,7
Test dozundan önceki son mevcut zaman noktasına dayalı tabakalandırma:
- <10 mIU/mL kişiler= test dozundan önce antikor konsantrasyonu <10 mIU/mL olan kişiler
- ≥10 mIU/mL kişiler = dozundan önce antikor konsantrasyonu ≥10 mIU/mL olan kişiler
Anamnestik yanıt şu şekilde tanımlanır:
- Test dozundan önce seronegatif olan kişilerde anti-HBs antikor konsantrasyonları ≥ 10
mIU/mL, veya
- Test dozundan önce seropozitif olan kişilerde anti-HBs antikor konsantrasyonlarında en az
4 kat artış.
N = aşılama öncesi ve sonrası sonuçları olan kişi sayısı
n = yanıt veren kişi sayısı
% = yanıt veren kişi yüzdesi
%95 GA = tam %95 güven aralığı; AS = Alt sınır, ÜS = Üst sınır
Genel pediyatrik popülasyon:
- 15 yaşa kadar (15 yaş dahil) kişilerde seroproteksiyon oranları:
Aşağıdaki tablo “Pozoloji” bölümünde anlatılan farklı aşı şemalarının uygulandığı klinik
çalışmalardan elde edilen seroproteksiyon oranlarını (anti-HBs antikor konsantrasyonları
≥ 10 mIU/mL olan bireylerin yüzdesini) özetlemektedir.
Popülasyon Aşı Şeması Seroproteksiyon oranı
Sağlıklı kişiler 15 yaşa kadar 0, 1, 6. ay 7. ayda: ≥ %96
(15 yaş dahil): 0, 1, 2 – 12. ay 1. ayda: %15
3. ayda: %89
13. ayda: %95,8
Tablodaki veriler tiyomersal içeren aşılarla elde edilmiştir. Tiyomersal içermeyen mevcut
ENGERIX B formülasyonu ile sağlıklı bebekler ve erişkinlerde gerçekleştirilen iki ek klinik
12çalışmada, önceki tiyomersal içeren ENGERIX B formülasyon ile karşılaştırıldığında benzer
serolojik koruma oranları elde edilmiştir.
- 11 yaşından 15 yaşına kadar (15 yaş dahil) kişilerde immün yanıtın kalıcılığı:
Uzun süreli immün yanıt, primer aşılama sırasında 11 yaşından 15 yaşına kadar (15 yaş dahil)
kişilerin dahil edildiği bir klinik çalışmada değerlendirildi. İki farklı dozaj ve şema ile
yürütülen karşılaştırmalı bir çalışmada elde edilen seroproteksiyon oranları (anti-HBs antikor
konsantrasyonları ≥ 10 mIU/mL olan gönüllülerin yüzdesi), primer aşılamanın ilk dozundan
sonraki 66. aya kadar değerlendirilmiştir ve aşağıdaki tabloda sunulmuştur (ATP etkililik
grubu):
Aşı grupları İlk aşı dozundan sonraki ay
Seroproteksiyon oranı
2. ay 6. ay 7. ay 30. ay 42. ay 54. ay 66. ay
ENGERIX B Pediyatrik 10 mcg %55,8 %87,6 %98,2* %96,9 %92,5 %94,7 %91,4
(0,1,6 aylık şema)
ENGERIX B Erişkin 20 mcg %11,3 %26,4 %96,7* %87,1 %83,7 %84,4 %79,5
(0, 6 aylık şema)
* 7. ayda ENGERIX B Pediyatrik (10 mcg /0,5 mL) (0, 1, 6 aylık şema) veya ENGERIX B
Erişkin (20 mcg /1 mL) (0, 6 aylık şema) ile aşılanan 11 ila 15 yaş gönüllülerin
sırasıyla %97,3’ü ve %88,8’i ≥ 100 mIU/mL anti-HBs antikor konsantrasyonları geliştirmiştir.
Geometrik Ortalama Konsantrasyonlar (GMC) sırasıyla 7238 mIU/mL ve 2739 mIU/mL
bulunmuştur.
Her iki aşı grubundaki tüm gönüllüler (N=74) primer aşılamadan 72 - 78 ay sonra bir test dozu
almışlardır. Bir ay sonra, tüm gönüllülerde 2 ve 3 dozluk primer aşılama şeması uygulanan
gruplarda test dozu öncesi ve sonrası zaman noktaları arasında sırasıyla 108 ve 95 kat GMC
artışı ile anamnestik yanıt gerçekleşmiş ve seroproteksiyon gösterilmiştir. Bu veriler, primer
aşılamaya yanıt veren tüm gönüllülerin, 66. ayda seroproteksiyonu yitiren gönüllülerde dahi,
immün hafızanın indüklendiğini düşündürmektedir.
- Birincil aşılamadan 14 yıl sonra, 15 ila 16 yaşındaki kişilerde immün yanıtın kalıcılığı ve
yeniden aşılama:
Yaşamın ilk iki yılında Engerix-B’nin 3 dozu ile aşılanan 15-16 yaş bireylerde, bir test dozu
öncesi ve sonrasındaki serolojik koruma oranları değerlendirilmiştir:
13Serolojik korunma oranı N n % %95 GA
AS ÜS
Test dozu öncesi 292 191 65,4 59,6 70,9
Test dozu sonrası 292 286 97,9 95,6 99,2
N = sonucu olan kişi sayısı
n = konsantrasyonu ≥ 10mIU/mL olan kişi sayısı % = konsantrasyonu ≥ 10mIU/mL olan kişi
yüzdesi
%95 GA = %95 güven aralığı; AS = Alt sınır, ÜS = Üst sınır
Test dozu öncesi: uygulama tarihinde / Test dozu sonrası: uygulama tarihinden bir ay sonra
Yaşamın ilk iki yılında Engerix-B’nin 3 dozu ile aşılanan 15-16 yaş bireylerde test dozu öncesi
serolojik duruma göre anamnestik yanıt değerlendirilmiştir:
Anamnestik yanıt
%95 GA
Test dozu öncesinde durum N n % AS ÜS
< 10 mIU/mL kişiler 101 95 94,1 87,5 97,8
≥ 10 mIU/mL kişiler 190 187 98,4 95,5 99,7
Toplam 291 282 96,9 94,2 98,6
Test dozundan önceki son mevcut zaman noktasına göre tabakalandırma:
- <10 mIU/mL kişiler = test dozundan önce antikor konsantrasyonu <10 mIU/mL olan kişiler
- ≥10 mIU/mL kişiler = test dozundan önce antikor konsantrasyonu ≥10 mIU/mL olan kişiler
Anamnestik yanıt şu şekilde tanımlanır:
- Test dozundan önce seronegatif olan kişilerde anti-HBs antikor konsantrasyonları ≥ 10
mIU/mL, veya
- Test dozundan önce seropozitif olan kişilerde anti-HBs antikor konsantrasyonlarında en az
4 kat artış.
N = aşılama öncesi ve sonrası sonuçları olan kişi sayısı
n = yanıt veren kişi sayısı
% = yanıt veren kişi yüzdesi
%95 GA = tam %95 güven aralığı; AS = Alt sınır, ÜS = Üst sınır
Primer sonlanım noktası test dozundan bir ay sonra anti-HBs antikor konsantrasyonları ≥ 100
mIU/mL olan kişilerin yüzdesi, %90,8 olarak hesaplandı (%95 GA: 86,8; 93,8). Anti-HBs
antikoru GMC, test dozuna yanıt olarak 156 kat arttı (26,5'ten 4134,9 mIU/mL'ye).
1412 - 13 yaşındaki kişilerde (N=279) serolojik koruma oranları ve anamnestik yanıt ile ilgili
benzer veriler elde edildi.
- Çocuklarda hepatoselüler karsinoma insidansında azalma:
Hepatit B enfeksiyonu ve hepatoselüler karsinom arasındaki ilişki net bir şekilde gösterilmiştir.
Tayvan'da 6-14 yaş arası çocuklarda hepatit B'nin aşılamayla engellenmesinin sonucunda
hepatoselüler karsinom insidansında azalma gözlenmiştir.
5.2. Farmakokinetik özellikler
Aşılar için farmakokinetik özelliklerin araştırılması gerekmemektedir.
5.3. Klinik öncesi güvenlilik verileri
Klinik öncesi güvenlilik verileri, DSÖ'nün gereksinimlerini karşılamaktadır.
6. FARMASÖTİK ÖZELLİKLER
6.1. Yardımcı maddelerin listesi
Alüminyum hidroksit
Sodyum klorür
Disodyum fosfat dihidrat
Sodyum dihidrojen fosfat dihidrat
Enjeksiyonluk su
6.2. Geçimsizlikler
ENGERIXB geçimlilik çalışmaları bulunmadığından, bu tıbbi ürün diğer tıbbi ürünlerle
karıştırılmamalıdır..
6.3. Raf ömrü
36 ay
6.4. Saklamaya yönelik özel tedbirler
Aşı +2˚C ila +8˚C arasında saklanmalıdır.
Orijinal ambalajında saklayınız.
AŞIYI DONDURMAYINIZ; eğer aşı donmuşsa kullanmadan atınız.
15Stabilite verileri, ENGERIX B Pediyatrik 'in 37°C'ye kadar sıcaklıklarda 3 gün veya 25°C'ye
kadar 7 gün boyunca stabil olduğunu göstermektedir. Bu veriler, sağlık uzmanlarına yalnızca
geçici sıcaklık dalgalanması durumunda yol göstermeyi amaçlamaktadır.
6.5. Ambalajın niteliği ve içeriği
ENGERIX B Pediyatrik 0,5 mL süspansiyon, piston tıpalı (bütil kauçuk) ve kauçuk uç kapaklı
kullanıma hazır dolu enjektör (Tip I cam) içinde, 1 adet steril iğne içeren ambalajlarda
sunulmaktadır.
Kullanıma hazır enjektörün uç kapağı ve kauçuk piston tıpası sentetik kauçuktan yapılmıştır.
Aşının saklanması sırasında berrak renksiz bir üstfaz ile ince beyaz bir çökelti gözlenebilir.
Çalkalandığında aşı hafif opak hale dönüşmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
Saklama sırasında berrak renksiz bir üstfaz ile ince beyaz bir çökelti gözlenebilir. Aşı
kullanılmadan önce, hafif opak, beyaz bir süspansiyonun elde edilmesi için iyice
çalkalanmalıdır.
Uygulanmadan önce aşı, içindeki yabancı parçacıklar ve/veya anormal fiziksel görünüm
açısından görsel olarak incelenmelidir. Herhangi birinin gözlenmesi durumunda aşıyı
uygulamayınız.
Tek dozluk kabın tüm içeriği çekilmeli ve hemen kullanılmalıdır.
Kullanıma hazır enjektör için talimatlar
Luer Lock Adaptörü
Enjektörü pistondan değil gövdesinden
Piston tutun.
Gövde Enjektör kapağını saat yönünün tersine
Kapak çevirerek çıkarın.
16İğne yuvası
İğneyi takmak için yuvayı Luer Lock
Adaptörüne bağlayın ve kilitlendiğini
hissedene kadar saat yönünde çeyrek tur
döndürün.
Enjektör pistonunu gövdeden dışarı
çekmeyin. Eğer böyle bir şey olursa, aşıyı
uygulamayın.
7. RUHSAT SAHİBİ
GlaxoSmithKline İlaçları Sanayi ve Ticaret A.Ş.
Büyükdere Cad. No:173 1.Levent Plaza B Blok
34394, 1.Levent / İSTANBUL
Tel no: 0 212 339 44 00
Faks no: 0 212 339 45 00
8. RUHSAT NUMARASI
2014/198
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.02.2014
Ruhsat yenileme tarihi: 26.10.2021
10. KÜB’ÜN YENİLENME TARİHİ
17