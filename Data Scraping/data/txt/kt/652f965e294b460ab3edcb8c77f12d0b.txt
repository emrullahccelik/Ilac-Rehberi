1/6 
 KULLANMA TALİMATI  
 
FUTARON %1 G öz D amlası , Süspansiyon  
Göze damlatılarak uygulanır.  
 
• Etkin madde: Her şişe 50 mg F usidik asit içerir.  
• Yardımcı maddeler: Disodyum edetat, mannitol, karbomer  980 NF, trometamol, benzalkonyum 
klorür ve enjeksiyonluk su içerir.  
 
Bu ilacı kullanmaya baş lamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız. 
• Bu ilaç ki şisel olarak sizin için reçete edilmi ştir, baş kalarına vermeyiniz. 
• Bu ilacın kullanımı sırasında, doktora veya hastaneye gitti ğinizde doktorunuza bu ilacı 
kullandı ğınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında yüksek veya 
düşük doz kullanmayınız. 
 
 
 Bu kullanma talimatında:  
1. FUTARON  nedir ve ne için kullanılır?  
2. FUTARON’u  kullanmadan önce dikkat edilmesi gerekenler  
3. FUTARON  nasıl kullanılır?  
4. Olası yan etkiler nelerdir?  5. FUTARON ’un saklanması  
 
Başlıkları yer almaktadır. 
  
1. FUTARON nedir ve ne için kullanılır?  
FUTARON,  antibakteri yel antibiyotik içeren bir  göz damlasıdır. 
 
FUTARON,  konjunktivit, göz kapağının enfeksiyonu, arpacık, korneanın enfeksiyonu, gözyaşı 
kesesinin enfeksiyonu ve yabancı cisimciklerin gözden uzaklaştırılması ile ilgili bakteriyel göz enfeksiyonlarında kullanılır. 2/6 
 5 ml’lik opak LDPE şişelerde sunulur.  
 
2. FUTARON ’u kullanmadan önce dikkat edi lmesi gerekenler  
 
FUTARON ’u aşağıdaki durumlarda KULLANMAYINIZ  
İlaç içindeki maddelerden herhangi birine hassasiyet görüldüğü durumlarda kullanılmamalıdır. Gözde lens takılı olduğu zaman kullanılmamalıdır . 
 FUTARON’u aşağıdaki durumlarda DİKKATLİ KULLANINIZ  
Açıldıktan sonra 28 (yirmi sekiz) gün içinde kullanılmalıdır. FUTARON çok sık kullanıldığı takdirde, bakteriler dirençli hale gelebilir . 
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
FUTARON ’un yiyecek ve içecek ile kullanılması  
FUTARON,
 göze uygulandığından besinlerden bağımsız olarak kullanılabilir. 
 
Hamilelik  
İlacı kullanmadan önce doktorunuza veya eczacınıza danışınız .  
 
Gebelerde kullanımı ile ilgili olarak yeterli bilgi mevcut değildir. Ancak yarar/risk oranı hekim 
tarafından değerlendirilmek koşulu ile uygulanmalıdır.  
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirenlerde kullanımı ile ilgili olarak yeterli bilgi mevcut değildir. Ancak yarar/risk oranı hekim 
tarafından değerlendirilmek koşulu ile uygulanmalıdır. 
 
Araç ve makine kullanımı  
FUTARON uy gulamanın hemen ardından görüş bulanıklığına neden olabilir. Araç veya makine 
kullanımından önce görüşünüz yeniden netleşene kadar bekleyiniz.  
 3/6 
 Araç ve makine kullanımı üzerine etkisi bildirilmemiştir . 
 
FUTARON ’un içeriğinde bulunan bazı yardımcı maddeler hakkında önemli bilgiler  
FUTARON, benzalkonyum klorür içerdiğinden gözde iritasyona sebep olabilir. Yumuşak kontakt 
lenslerle temasından kaçınınız. Uygulamadan önce kontakt lensi çıkartınız ve lensi takmak için e n 
azından 15 dakika bekleyiniz. Yumuşak kontakt lenslerin renklerinin bozulmasına neden olduğu bilinmektedir.  
 
Diğer ilaçlar ile birlikte kullanımı  
Herhangi bir geçimsizlik bildirilmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. FUTARON nasıl kullanılır?  
Uygun kullanım ve doz/uygulama sıklığı için talimatlar:  
FUTARON, her bir göze günde iki defa 1'er damla damlatılır.  
Tedaviye göz normal haline gelindikten s onra en az 2 (iki) gün daha devam edilmelidir. 
 
Uygulama yolu ve metodu:  
Kullanmadan önce şişeyi iyice çalkalayınız. 
Tüp ilk sıkıldığında yoğun bir damla çıkar. Damla gözünüzde hızla sıvı hale geçer.
  
 
1. Ellerinizi yıkayın. Boynunuzu geriye alın ve tavana bakın.  
2. Alt göz  kapağınızı küçük bir cep oluşacak şekilde yavaşça çekin.  
3. Tüpü ters çevirin ve tedavi uygulanması gereken her göze birer damla gelecek şekilde 
sıkın.  
4. Göz kapağınızı bırakın ve gözlerinizi 30 saniye süreyle kapalı tutun. 
 
Damla gözünüzün içine damlamazsa bir kez daha deneyin.  
4/6 
 Mikroplarla bulaşmayı önlemek için, tüpün ucunun gözünüze ya da başka bir yere temas 
etmesinden kaçının. Kullanım sonrasında kapağı kapatın. 
Eğer FUTARON ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
Kullanmanız gerekenden daha fazla FUTARON kullandıysanız:  
FUTARON ’dan kullanmanız gerekenden fazlasını kullanmışsanız bir doktor veya eczacı i le 
konuşunuz.  
 
FUTARON ’u kullanmayı unutursanız:  
İlacı damlatmayı unuttuysanız, sadece normalde önerilen doz ile devam ediniz. Dozu iki katına 
çıkarmayınız.  
 
Unutulan dozları dengelemek için çift doz almayınız.  
 
FUTARON ile tedavi sonlandırıldığında  oluşabilecek etkiler:  
Doktorunuza danışmadan tedaviyi kesmeyiniz ya da  sonlandırmayınız. 
 
4. Olası yan etkiler nelerdir?  
Tüm ilaçlar gibi FUTARON da tüm kullanıcılarda olmasa bile yan etkilere yol açabilir.  
 
Aşağıdakilerden biri olursa, FUTARON'u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Soluk almada zorluk, yüz, dudak, dil veya boğazda şişme, ani kan basıncı düşmesi, yaygın ve 
şiddetli kızarıklık, kaşıntı, kurdeşen (ürtiker), gözde geçmeyen yanma ve batma hissi.  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin FUTARON’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür. 
 
 5/6 
 Aşağıdakilerden herhangi birini fark ederseniz, doktorunuza söyleyiniz:  
Yan etkiler aşağıdaki kategorilerde gösterildiği şekilde sınıflandırılmıştır.   
Çok yaygın   :10 hastanın en az bir inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az  görülebilir, 10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Yaygın : 
• Tedavi olan gözde yanma, batma, rahatsızlık hissi, kırgınlık, tahriş, kaşıntı, ağrı veya göz 
kuruması. 
• Tedavi olan g özde bulanık görme.  
 
Yaygın olmayan:  
• Uygulama esnasında gözlerde sulanma  
 
Bilinmiyor:  
• Kaşıntı 
• Döküntü 
• Göz infeksiyonunda kötüleşme  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği ha kkında daha fazla bilgi edinilmesine katkı sağlamış olacaksınız.  
  6/6 
 5. FUTARON’un  saklanması  
FUTARON ’u çocukların göremeyeceği, erişemeyeceği yerlerde ve ambalajında saklayınız. 
25○C’nin altındaki oda sıcaklığında saklayınız.  
Açıldıktan sonra 28 (yirmi sekiz) gün içinde kullanılmalıdır. 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FUTARON' u kullanmayınız.  
Eğer üründe ve/veya ambalajında bozukluklar fark ederseniz FUTARON'u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
  
Ruhsat sahibi:  
World Medicine İlaç Sanayi ve Ticaret A. Ş.  
Bağcılar/İSTANBUL  
 
Üretim yeri:  
World Medicine İlaç San. ve Tic. A.Ş.  
Bağcılar/İSTANBUL  
 
Bu kullanma talimatı 30.11.2022 tarihinde onaylanmıştır.  