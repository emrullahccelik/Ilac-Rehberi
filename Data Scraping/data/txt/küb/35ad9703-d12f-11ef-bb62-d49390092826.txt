KISA ÜRÜN BİLGİSİ
1. BEŞERİ TIBBİ ÜRÜNÜN ADI
OPRİMOL draje
2. KALİTATİF VE KANTİTATİF BİLEŞİMİ
Etkin madde:
Opipramol dihidroklorür 50 mg*1
Yardımcı maddeler:
Laktoz monohidrat 50 mg*2
Sukroz (rafine edilmiş) 39.5 mg
*1: %100 potens bazı üzerinden hesaplanmıştır.
*2: Çekirdek tablet ağırlığı 120 mg olacak şekilde, aktif madde saflık %’sine bağlı olarak şarjdan
şarja değişkendir.
Yardımcı maddeler için 6.1’ e bakınız.
3. FARMASÖTİK FORMU
Draje
OPRİMOL, kokusuz, limon küfü yeşil renkte, yuvarlak düzgün kenarlı bikonveks
drajelerden oluşan 30 draje blister ambalajlarda sunulur.
4. KLİNİK ÖZELLİKLERİ
4.1. Terapötik Endikasyonlar
Yetişkinler:
Depresif durumun eşlik ettiği ruhsal hastalıklar, anksiyete ve somatoform bozukluklar
ve psikosomatik hastalıklara bağlı sekonder ruhsal belirtilerin tedavisinde kullanılabilir.
Çocuklar ve ergenler:
Çocuklar ve ergenlerdeki güvenilirlik ve etkinliği henüz saptanamamış olup, çocuk
ve ergenlerde (0-17 yaş) kullanılması önerilmez.
14.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Hafif vakalarda tercihen akşamları olmak üzere günde 1-2 draje, orta derecede
ciddi vakalarda 1 draje sabah, 2 draje akşam veya günde 3 defa 1 er draje yemek ile
beraber veya yemekten sonra; şiddetli vakalarda günde 3 defa 2 şer draje alınabilir.
OPRİMOL'in etkisi derhal başlamadığından ve yeniden düzenleme etkisi yavaş
alın yavaş meydana geldiğinden, ilaç en azından iki hafta süreyle düzenli olarak malıdır.
Tedaviye ortalama 1-2 ay devam edilmesi tavsiye edilir.
Uygulama şekli:
Ağızdan kullanım içindir.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek fonksiyon bozukluğu olan hastalarda OPRİMOL’in dozu azaltılmalıdır. Çünkü ilaç,
böbrek hastalığının şiddet derecesine bağlı olarak daha yavaş atılır.
OPRİMOL başlıca karaciğerde metabolize olduğundan bu hastalarda ve uzun
süreli tedavilerde düşük doz uygulanır.
Pediyatrik popülasyon:
OPRİMOL’in çocuklar ve ergenlerdeki güvenilirlik ve etkinliği henüz saptanamamış
olup, çocuk ve ergenlerde (0-17 yaş) kullanılması önerilmez.
Geriyatrik popülasyon:
Bu grup hastalarda düşük bir başlangıç dozu önerilir. İdame doz olarak yetişkin
hastalara göre daha düşük doz OPRİMOL yavaş doz artırımı ile kullanılmalıdır.
4.3. Kontrendikasyonlar
Opipramol ve bileşenlerinden herhangi birine veya dibenzazepin grubunun diğer trisiklik
bileşiklerine karşı aşırı duyarlığı olanlarda kullanılmaz.
24.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki
kullanımlarının, intihar düşünce ya da davranışlarını artırma olasılığı
bulunmaktadır. Bu nedenle özellikle tedavinin başlangıcı ve ilk aylarında,
ilaç dozunun artırılma/azaltılma ya da kesilme dönemlerinde hastanın
gösterebileceği huzursuzluk, aşırı hareketlilik gibi beklenmedik davranış
değişiklikleri ya da intihar olasılığı gibi nedenlerle hastanın gerek ailesi
gerekse tedavi edicilerce yakinen izlenmesi gereklidir.
Anksiyete, huzursuzluk, gerilim, uyku bozuklukları, konsantrasyon
zayıflığı ve psikosomatik bozukluklar ile ilgili kronik hastalıklarda
sekonder olarak meydana gelen ruhsal rahatsızlıkları olan çocuklarda ve
ergenlerde (0-17 yaş) kullanılması önerilmez.
MAO inhibitörleri:
OPRİMOL ve bir MAO inhibitörünün birlikte kullanılmasından sakınılmalıdır, çünkü
böyle bir tedavi ile ilgili klinik deneyler yetersizdir. (Bkz. Bölüm 4.5. Diğer tıbbi ürünler
ile etkileşimler ve diğer etkileşim şekilleri). Eğer OPRİMOL bir MAO inhibitörü ile
uygulanan tedaviden sonra verilecekse, önlem olarak arada tedavisiz 14 gün geçmesi
tavsiye edilir. Aynı şekilde, OPRİMOL tedavisinden sonra MAO inhibitörü
verilecekse yine aynı önlem alınmalıdır.
İntihar riski:
OPRİMOL kullanan hastalarda, bazıları ölümle sonuçlanmış olan, az sayıda intihar
girişimi bildirilmiştir. İntihar riski, şiddetli depresyonun ayrılmaz bir parçasıdır ve
önemli remisyon elde edilinceye kadar devam eder. Depresif bozukluğu olan gerek erişkin
gerekse pediatrik hastalardaki depresyon ve/veya intihar düşünce ve davranışları veya
diğer psikiyatrik semptomlar, antidepresan ilaç kullanılıyor olsun ya da olmasın
şiddetlenebilir. Depresif bozuklukları ve diğer psikiyatrik rahatsızlıkları olan ergenlerde
ve çocuklarda yapılan kısa süreli çalışmalarda antidepresanlar, intihar düşünce ve
davranışları riskini artırmıştır.
Hangi endikasyonla olursa olsun OPRİMOL kullanılarak tedavi edilen bütün
hastalar, özellikle tedavinin başlangıç döneminde ya da doz değişikliği yapıldığı
zamanlarda, klinik tablonun ağırlaşması, intihar düşünce ve davranışları veya psikiyatrik
semptomlar bakımından yakından gözlenmelidir (Bkz Bölüm 4.8 İstenmeyen etkiler).
Bu hastalarda, özellikle de söz konusu değişikliklerin şiddetli olduğu, birdenbire
başladığı veya hastayı doktora getiren semptomların bir bölümü olmadığı vakalarda tedavi
rejiminde değişiklik yapılması ve bu arada ilacın kullanımına son verilmesi
düşünülmelidir.
Psikiyatrik ya da daha başka (nonpsikiyatrik) endikasyonlar nedeniyle
3antidepresanlarla tedavi edilmekte olan gerek erişkin, gerekse pediatrik hastaların aileleri
ve hastanın bakımını üstlenen kişiler; diğer psikiyatrik semptomların (Bkz Bölüm 4.8.
İstenmeyen etkiler), ayrıca intihar düşünce ve davranışlarının ortaya çıkması bakımından
dikkatli olmaları ve bu gibi semptomları hemen doktora bildirmeleri konularında
uyarılmalıdır.
OPRİMOL reçeteleri, doz aşımı riskinin azaltılabilmesi için, hastanın iyi bir şekilde tedavi
edilmesini sağlayacak en düşük miktarda yazılmalıdır.
Kardiyak ve vasküler bozukluklar:
OPRİMOL yakın zamanda miyokard enfarktüsü geçirmiş olan hastalara verilmemelidir.
OPRİMOL ile tedaviye başlamadan önce kan basıncının kontrol edilmesi tavsiye edilir,
çünkü postural hipotansiyonu veya dolaşım bozukluğu olan hastalarda kan basıncında
düşme görülebilir.
Konvülsiyonlar:
Konvülsiyon eşiği düşük (çeşitli sebeplere bağlı beyin hasarı varlığı, epilepsi, alkolizm gibi)
olan hastalarda OPRİMOL dikkatli kullanılmalıdır. Trisiklik bileşiklerde nöbet oluşumunun
doza bağımlı olduğu görülmektedir. Bu nedenle OPRİMOL’in önerilen günlük toplam dozu
aşılmamalıdır.
Antikolinerjik etkiler:
OPRİMOL’in terapötik dozlarda antikolinerjik aktivitesi zayıf olmakla birlikte, göz içi
basıncı artışı, dar-açılı glokomu veya idrar tutukluğu (örneğin, prostat hastalığı) olan
hastalarda dikkatle kullanılmalıdır.
Özel hasta popülasyonları:
Şiddetli karaciğer ve böbrek bozukluğu olan hastalara OPRİMOL verilirken
dikkatli olunmalıdır.
Hipertiroidisi olan veya tiroid preparatları alan hastalarda dikkatli olunmalıdır, çünkü
istenmeyen kardiyovasküler etki ihtimali olabilir (Bkz. Bölüm 4.8 İstenmeyen etkiler).
OPRİMOL ile uzun süreli tedavi sırasında karaciğer fonksiyonunun izlenmesi de
tavsiye edilir.
Beyaz kan hücresi sayımı:
Trisiklik antidepresanların kullanımı ile ender durumlarda agranülositoz bildirildiğinden,
OPRİMOL ile tedavi sırasında kan sayımı yapılmalıdır (özellikle hastada ateş, boğaz ağrısı
veya gribal enfeksiyon ile ilişkili diğer semptomlar gelişirse).
Allerjik deri reaksiyonları:
Alerjik deri reaksiyonu oluşursa OPRİMOL kesilmelidir.
4OPRİMOL drajeler, her dozda 0,05 g laktoz içerir. Bu, diabetes mellitus hastalarında göz
önünde bulundurulmalıdır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
Bu tıbbi ürün her dozda 0,0395 g sukroz içerir. Bu, diabetes mellitus hastalarında göz önünde
bulundurulmalıdır.
Nadir kalıtımsal früktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünlerle ile etkileşimler ve diğer etkileşim şekilleri
MAO İnhibitörleri: Klinik deneyim yeterli olmadığından OPRİMOL ile tedavide bir
MAO inhibitörünün birlikte alınması tavsiye edilmez (Bkz.Bölüm 4.4 Özel kullanım
uyarıları ve önlemleri).
Merkezi sinir sistemi depresanları: Trisiklik antidepresanlar alkol ve diğer merkezi
depresan maddelerin (örn., barbitüratlar, benzodiazepinler veya genel anestezikler)
etkisini artırabilirler.
Nöroleptikler ve seçici serotonin geri alım inhibitörleri: Nöroleptikler (örn. fenotiyazin)
ve fluoksetin veya fluvoksamin gibi seçici serotonin geri alım inhibitörleri ile
birlikte kullanılması dibenzazepin türevlerinin plazma konsantrasyonlarını artırabilir.
Antikolinerjikler: OPRİMOL’in terapötik dozlarda antikolinerjik aktivitesi zayıf
olmakla birlikte, antikolinerjik ilaçların (fenotiyazin, antiparkinson ilaçlar gibi) göz,
merkezi sinir sistemi, kalın bağırsak ve mesaneye etkilerini artırabilir.
Kinidin: Trisiklik antidepresanlar kinidin tipi antiaritmik ilaçlarla birlikte
uygulanmamalıdır. Karaciğer enzimlerini indükleyen ilaçlar: Karaciğerde mono-
oksijenaz enzim sistemini aktive eden ilaçlar (barbitüratlar, karbamazepin, fenitoin gibi)
trisiklik antidepresanların metabolizmasını hızlandırarak plazma konsantrasyonlarını
azaltabilirler ve bu azalmış etkinlikle sonuçlanır. Bu ilaçların dozunun ayarlanması
gerekebilir.
Simetidin: Simetidin trisiklik bileşiklerin plazma konsantrasyonlarını artırabileceğinden
dozları azaltılmalıdır.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin klinik etkileşim çalışması
yürütülmemiştir.
54.6. Gebelik ve laktasyon
Genel tavsiye
Gebelik kategorisi D'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince uygun doğum
kontrolü uygulamalıdır.
Gebelik dönemi
OPRİMOL kullanımı ile fetusta advers etkilerin (gelişme bozuklukları) muhtemel ilgisi
olduğunu bildiren çok ender raporlar mevcut olması nedeniyle, gebelik esnasında
OPRİMOL ile tedaviden kaçınılmalıdır, sadece beklenen terapötik fayda fetüs
üzerindeki riskten fazla ise düşünülmelidir.
Hayvanlar üzerinde yapılan çalışmalar, gebelik ve-veya embriyonel/fetal gelişim ve-
veya doğum ve-veya doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Laktasyon dönemi
OPRİMOL’in terapötik dozları kullanıldığında, opipramol-emzirilen çocuk üzerinde
etkiye neden olabilecek düzeyde –anne sütüne geçmektedir. Emzirmenin durdurulup
durdurulmayacağına ya da OPRİMOL tedavisinin durdurulup durdurulmayacağına/tedaviden
kaçınılıp kaçınılmayacağına karar verilmelidir.
Emziren annelerde OPRİMOL’in terapötik dozunu takiben aktif madde anne sütüne
geçer, fakat bu miktar bebeklerde istenmeyen bir etki yapmayacak kadar azdır.
Üreme yeteneği / Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
OPRİMOL, hastanın reaksiyon yeteneğini bozabilen uyuşukluk/yorgunluk ve diğer
merkezi sinir sistemi belirtilerine neden olabilir (Bkz. Bölüm 4.8. İstenmeyen etkiler). Bu
nedenle araç ve makine kullanımı gibi dikkat gerektiren durumlarda hastalar uyarılmalıdır.
4.8. İstenmeyen etkiler
Aşağıdaki yan etkilerin bazıları opipramol ile spesifik olarak bildirilmemiş ise de diğer
trisiklik bileşiklerle gözlemlenmiştir. Yan etkiler genellikle hafiftir ve tedaviye devam
edilmesi veya dozun azaltılması ile düzelir.
Advers reaksiyonlar, en sık görülenler en önce belirtilmek üzere aşağıdaki başlıklar altında
sıralanmıştır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
6<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Kan ve lenf sistemi hastalıkları
Çok seyrek: Lökopeni
Endokrin hastalıkları
Yaygın olmayan: Libido ve potens bozuklukları
Çok seyrek: Galaktore.
Sinir sistemi hastalıkları
Psişik etkiler:
Yaygın: Uyuşukluk/yorgunluk;
Yaygın olmayan: Uyku bozuklukları, ajitasyon, huzursuzluk
Çok seyrek: Anksiyete.
Nörolojik etkiler:
Yaygın: Baş dönmesi
Yaygın olmayan: Baş ağrısı, tremor, parestezi
Çok seyrek: Epileptik nöbetler, ataksi.
Antikolinerjik etkiler:
Yaygın: Ağız kuruluğu
Yaygın olmayan: Kabızlık, terleme, bulanık görme, idrara çıkmada rahatsızlık.
Kardiyak hastalıkları
Yaygın olmayan: Postural hipotansiyon, taşikardi, palpitasyon.
Gastrointestinal hastalıklar
Yaygın olmayan: Mide bulantısı, kusma, gastrik rahatsızlık, tat alma bozukluğu.
Hepato-bilier hastalıklar
Çok seyrek: Hepatik fonksiyon bozukluğu, sarılık, uzun süreli tedavi sonrası kronik hepatik
hasar.
Deri ve deri altı doku hastalıkları
Yaygın olmayan: Alerjik deri reaksiyonları (ilaç döküntüsü, ürtiker), ödem
Çok seyrek: Saç dökülmesi.
Genel ve uygulama bölgesine ilişkin hastalıklar
Çok seyrek: Quincke ödemi, kemik kırıkları
Özellikle 50 yaş ve üzeri hastalarda yapılan epidemiyolojik çalışmalarda, SSRI veya trisiklik
antidepresan kullanan hastalarda kemik kırığı riskinde artış gözlenmiştir. Bu riske yol açan
mekanizma bilinmemektedir.
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
OPRİMOL doz aşımının belirti ve bulguları diğer trisiklik bileşiklerle bildirilenlere
benzerdir. Başlıca komplikasyonlar kardiyak anormallikler ve nörolojik bozukluklardır.
Çocuklarda kazara alınan her miktar ciddi ve ölümcül potansiyelli kabul edilmelidir.
Belirti ve semptomlar:
Akut aşırı dozda aşağıdaki belirti ve semptomlar oluşabilir: uyuklama, sersemlik, koma,
huzursuzluk, geçici konfüzyonel durumlar, artan anksiyete, ataksi, konvülsiyonlar,
stupor, oligüri veya anüri, taşikardi veya muhtemelen bradikardi, aritmi, hipotansiyon,
atriyoventriküler blok, şok, solunum depresyonu ve nadiren kalp durması.
Tedavi:
Özel bir antidotu yoktur ve tedavi başlıca semptomatik ve destekleyicidir. OPRİMOL aşırı
dozunu almış olduğundan şüphe edilen herkes, özellikle çocuklar hastaneye yatırılmalı ve en
az 72 saat yakından izlenmelidirler.
Hastanın bilinci tam açık ise en kısa sürede gastrik lavaj uygulanır veya kusturulur. Hastada
bilinç bozukluğu varsa, lavaja başlanmadan önce balonlu endotrakeal tüple hava yolu
korunur ve hasta kusturulmaz. Bu yaklaşımlar aşırı dozdan sonraki 12 saat içinde hatta daha
uzun sürede önerilir, çünkü ilacın antikolinerjik etkisi mide boşalmasını geciktirebilir. Aktif
kömür uygulanması ilacın emiliminin azaltılmasına yardımcı olabilir.
Semptomların tedavisi modern yoğun bakım metodlarına dayanır ve kalp fonksiyonunun,
kan gazlarının ve elektrolitlerin daimi monitorizasyonu ve gereğinde antikonvülsif tedavi,
suni solunum, geçici kardiyak pil takılması, plazma genişleticiler, intravenöz infüzyonla
dopamin veya dobutamin uygulanması ve resusitasyon gibi acil yaklaşımları kapsar.
Fizostigminin şiddetli bradikardi, asistoli ve nöbet oluşturabildiği bildirildiğinden aşırı doz
durumlarında kullanımı önerilmez. Hemodiyaliz ve periton diyalizi etkisizdir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grubu: Seçici olmayan monoamin geri alım inhibitörleri
ATC kodu: N06AA05
Etki mekanizması:
Opipramol, dopamin reseptörleri üzerinde nisbeten hafif antagonistik etkiye sahiptir (D2
> Dı). Opipramol, sigma için, D2 reseptörleri için olandan 6 defa daha yüksek afiniteye de
sahiptir. Opipramolün merkezi dopaminerjik transmisyon üzerindeki bazı etkilerine sigma
8reseptörlerinin aracılık ettiği öne sürülmektedir. Trisiklik standart antidepresanların aksine,
dopamin, noradrenalin ve serotoninin nöronda geri alınmasını (re-uptake) inhibe etmez.
Diğer trisiklik bileşikler gibi antiserotonerjik etkiye (5-HT ) sahiptir ve kronik olarak
2
kullanıldığı zaman, kortekste beta-adrenerjik reseptörlerin duyarlılığını azaltır ("aşağı -
regulasyon"). Psikofarmakolojik araştırmalarda, opipramol anksiyolitik ve nisbeten zayıf
antidepresif özellikler gösterir.
Anksiyolitik ve sedatif etkileri daha kuvvetlidir ve bunlar onun etkinlik profilinin belirgin
özelliklerini teşkil ederler. Çoğu trisiklik antidepresanların aksine, opipramolün
antikolinerjik ve alfa-adrenolitik etkileri daha zayıftır. Belirgin antihistaminik (H1) etkisi
vardır.
Klinik araştırmalara göre oluşan terapötik profili: OPRİMOL anksiyolitik özelliklere
sahiptir, örneğin yaygın anksiyetesi olan hastalarda sakinleştirici, mizacı canlandırıcı etkisi
vardır ve gerilimi iyileştirir.
Doza bağımlı sedatif etkisi, mizaç üzerindeki etkisinden daha önce başlar. Ayrıca,
fonksiyonel kökenli somatik semptomlarda, örneğin somatoform rahatsızlığı olan hastalarda
etkilidir. OPRİMOL bağımlılık yapmaz.
5.2. Farmakokinetik özellikler
Emilim:
Opipramol ağızdan uygulamayı takiben tamamen emilir. Doruk plazma konsantrasyonlarına
2-4 saatte ulaşır. En yüksek plazma konsantrasyonları ve eğri altında kalan alan değerleri
dozla doğru orantılıdır.
Günde 3 defa 50 mg ağızdan uygulamayı takiben opipramolün plazmadaki ortalama denge
konsantrasyonları, 14-64 ng/ml olmuştur. Deshidroksietil metaboliti için ise bu değer
ortalama 3-5 misli daha yüksektir.
Dağılım:
Opipramolün yaklaşık % 91'i plazma proteinlerine bağlanır. Sanal dağılım hacmi yaklaşık
10 L/kg vücut ağırlığıdır.
Biyotransformasyon:
Opipramol yaygın olarak karaciğerde metabolize olur. Başlıca metaboliti dehidroksietil-
opipramoldür. Debrisokini yetersiz hidrolize edenlerde opipramol plazma
konsantrasyonlarının belirgin olarak daha yüksek olabileceği yönünde kanıt vardır.
Eliminasyon:
Opipramol kandan 6-11 saatlik bir yarı-ömür ile elimine edilir. Oral dozun % 70'inden fazlası
böbreklerden ve kalanı feçesle atılır. Dozun sadece % 7'si değişmemiş opipramol
olarak idrarla atılır. Kalanı başlıca deshidroksietil-opipramol olmak üzere metabolit halinde
atılır.
Doğrusallık /Doğrusal olmayan durum:
Eğri altında kalan alan değerleri dozla doğru orantılıdır.
9Hastalardaki karakteristik özellikler
Geriyatrik:
Yaşlı hastalar için farmakokinetik veri yeterli değildir. Bu grup hastalarda düşük bir
başlangıç dozu önerilir. İdame doz olarak yetişkin hastalara göre daha düşük doz OPRİMOL,
yavaş doz artırımı ile kullanılmalıdır.
Pediyatrik:
Pediyatrik popülasyona ait farmakokinetik veri yoktur.
Böbrek yetmezliği:
Böbrek fonksiyon bozukluğu olan hastalarda OPRİMOL’in dozu azaltılmalıdır. Çünkü ilaç,
böbrek hastalığının şiddet derecesine bağlı olarak daha yavaş atılır.
Karaciğer yetmezliği:
OPRİMOL başlıca karaciğerde metabolize olduğundan bu hastalarda ve uzun
süreli tedavilerde düşük doz uygulanır. Bu hasta grubunda dikkatli kullanılmalıdır.
5.3. Klinik öncesi güvenlilik verileri
3 hayvan türünde yapılan reprodüktif çalışmalarda teratojenik potansiyel görülmemiştir.
Yüksek doz opipramol ile yapılan deneyler sonucunda annede toksisite ve buna bağlı
doğmuş ve doğmamış yavrularda büyümede gecikme görülmüştür. Sıçanlarda 60 mg/kg'a
kadar oral dozlarda fertilite bozukluğu kanıtına rastlanmamıştır. Çeşitli "in vitro"
ve "in vivo" çalışmalarda opipramol ile mutajenik potansiyel görülmemiştir.
Karsinojenisite çalışmaları yapılmamıştır.
6. FARMASÖTİK ÖZELLİKLERİ
6.1. Yardımcı maddelerin listesi
Laktoz monohidrat
Nişasta
Polivinilpirolidin
Aerosil 200
Magnezyum Stearat
Kaplama maddeleri : Talk, sukroz (rafine edilmiş), jelatin tozu tip B, titanium dioksit, mavi
FD&C No.2, sarı FD&C No.5, carnauba mumu,beyaz mum, karbon tetraklorür
6.2. Geçimsizlikler
Bilinen geçimsizliği yoktur.
6.3. Raf ömrü
24 ay
106.4. Saklamaya yönelik özel tedbirler
o
30 C’nin altında kuru bir yerde muhafaza ediniz.
6.5. Ambalajın niteliği ve içeriği
30 draje içeren PVC/Al blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’
ve ‘Ambalaj ve ambalaj atıklarının kontrolü yönetmelik’ lerine uygun olarak imha edilmelidir.
7. RUHSAT SAHİBİ
Actavis İlaçları A.Ş.
Gültepe Mahallesi Polat İş Merkezi 34394 Levent/İstanbul
Tel: 0212 316 67 00
Faks: 0212 264 42 68
8. RUHSAT NUMARASI(LARI)
177/60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.04.1996
Ruhsat yenileme tarihi:
10. KÜB’ÜN YENİLENME TARİHİ
-
11