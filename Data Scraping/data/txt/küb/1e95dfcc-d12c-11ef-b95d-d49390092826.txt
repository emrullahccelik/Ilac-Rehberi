KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROZOLON 1.25 mg/g pomad
2. KALİTATİF VE KANTİTATİF BİLEŞİM
Her 1 gram pomad,
Etkin madde:
Prednisolon 1,25 mg
içerir.
Yardımcı maddeler:
Metil paraben (E218)……54 mg
Propil paraben (E216)…….6 mg
Yardımcı maddeler için, 6.1’e bakınız.
3. FARMASÖTİK FORM
Pomad
Beyaz renkte pomad
4. KLİNİK ÖZELLİKLER
4.1. Terapötik endikasyonlar
Kortikosteroidlere cevap veren dermatozların enflamatuvar ve pruritik semptomlarında; egzama,
infantil egzama, atopik dermatit, kontakt dermatit, seboreik dermatit, nörodermetit, liken keloidler,
herpetiform dermatitler gibi hastalıkların tedavisinde; psöriyazisin bazı şekilleri ve intertrigo’ da;
yanıklar ve güneş yanıklarında endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği durumlarda, başlangıçta günde 2-3 kez deri
üstüne ince bir film tabakası halinde sürülerek masaj yapılmak sureti ile kullanılır.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer yetmezliği olanlarda yan etkiler daha sık görülür. Ancak karaciğer fonksiyon bozukluğu
durumunda doz ayarlaması gerektirmez.
Pediyatrik popülasyon:
Çocuklar PROZOLON’un yan etkilerine daha duyarlıdır. Uygun dozaj seçilirken etkili asgari
miktarda sınırlı tutulmalıdır ve uzun süre kullanımdan kaçınılmalıdır.
Geriyatrik popülasyon:
En düşük etkili doz kullanılmalıdır.
14.3. Kontrendikasyonlar
Deri tüberkülozu, deri sifilisi gibi hastalıklarda zorunlu olmadıkça ve çiçek aşısı gibi canlı virüs
aşısı uygulamaları esnasında kullanılmamalıdır.
Ayrıca mikozlarda, bakteriyel, viral cilt enfeksiyonlarında, akne, rozase ve perioral dermatitlerde
kontrendikedir.
Lokal anesteziklere bilinen hassasiyeti olanlarda.
4.4. Özel kullanım uyarıları ve önlemleri
Topikal kortikosteroidler, ciltte geniş yüzeylere uygulanırsa fazla miktarlarda tüketilirse veya uzun
süre kullanılırsa sistemik etki gösterebilecek miktarlarda absorpsiyona uğrayabilirler. Cildin
zedelenmiş olması ve kapalı tedavi uygulanması sistemik absorpsiyonu arttırıcı faktörlerdir.
Topikal kortikosteroidlerin sistemik absorpsiyonu, adrenal süpresyon ve hiperadrenalkortikalizm
gibi yan tesirlere yol açabilir. Tedavide bu husus göz önünde bulundurulmalıdır.
Bütün topikal steroidlerde olduğu şekilde uzun süreli tedavinin ardından deri atrofisi gelişme riski
bulunmaktadır. Sekonder enfekte dermatozlara mutlaka antibiyotiklerle ya da kemoterapötik
ajanlarla ilave tedavi uygulanması gerekir. İnfantlarda topikal kortikosteroidlerle uzun dönem
sürekli tedaviden kaçınılmalıdır.
İrritasyon belirtileri görülürse uygulamaya son verilmelidir. PROZOLON’un göz ile temasından
kaçınılmalıdır.
PROZOLON içeriğinde bulunan metil paraben (E218) ve propil paraben (E216) nedeniyle alerjik
reaksiyonlara (muhtemelen gecikmiş) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Ciltte aynı zamanda bakteriyel veya fungal bir enfeksiyon mevcutsa uygun olan antibakteriyel
veya antifungal ilaçlarla birlikte kullanılabilir. Ancak tedavi süresi uzayabilir. Enfeksiyonda
yayılma ve kötüleşme görülürse enfeksiyon kontrol altına alınana kadar kortikosteroid kullanımına
ara verilmelidir.
CYP3A inhibitörleri ile eş zamanlı tedavinin sistemik yan etki riskini arttırması beklenir. Sistemik
kortikosteroid yan etkileri için takip edilmesi gereken hastalarda elde edilecek fayda artmış
sistemik kortikosteroid yan etki riskinden fazla olmadığı sürece kombine tedaviden kaçınılmalıdır.
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü üzerindeki etkisine ilişkin bilgi
bulunmamaktadır.
Gebelik dönemi
PROZOLON’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
Prednisolon, plasentaya geçmektedir. Bu nedenle tıbbi zorunluluk olmadıkça kullanılmamalıdır.
2İnsan gebeliğinde güvenliliğe ilişkin kanıtlar yetersizdir. Gebe hayvanlara topikal kortikosteroid
uygulanması yarık dudak ve intrauterin gelişme geriliği gibi fetal gelişim anomalilerine neden
olabilmektedir. Bu nedenle insan fetüsü üzerinde bu gibi etkilere ilişkin küçük bir risk söz konusu
olabilir.
Laktasyon dönemi
PROZOLON, düşük miktarlarda anne sütüne geçmektedir. Günde 40 mg’a kadar anneye verilen
dozlarda bebeğe sistemik etki olasılığı çok düşüktür. Daha yüksek dozlarda bebeğin adrenal
işlevleri izlenmelidir.
Hamile ve emziren anneler doktor kontrolü altında kullanabilir. Doktor tarafından risk/yarar
değerlendirmesi yapıldıktan sonra hamile kadınlarda kullanılmalıdır.
Üreme yeteneği/Fertilite
Çocuk doğurma potansiyeli bulunan kadınlar ve doğum kontrolü üzerine olumsuz bir etkisi
yoktur.
4.7. Araç ve makine kullanımı üzerindeki etkileri
Araç ve makine kullanımına olumsuz bir etkisi yoktur.
4.8. İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Seyrek: Alerjik Reaksiyonlar
Deri ve derialtı doku hastalıkları:
Seyrek: Epidermis ve dermis tabakalarında incelme, cilt atrofileri, teleanjiektaziler, stria ve steroid
akne
Bütün topikal steroidlerde olduğu şekilde uzun süreli tedavinin ardından deri atrofisi gelişme riski
bulunmaktadır.
PROZOLON günde 3 kez kullanıldığından önemli bir yan etkiye sahip değildir. Bu semptomlar
uzun süreli kullanımlarda meydana gelebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
PROZOLON’un sürekli olarak yüksek dozda kullanılması ile hiperadrenalkortikalizm belirtileri
ortaya çıkabilir. Spesifik bir antidotu yoktur. Normal tedavi dozu uygulanmalı, doz aşımından
kaçınılmalıdır.
35. FARMAKOLOJİK ÖZELLİKLER
Farmakoterapötik grup: Dermatolojik preparatlar, kortikosteroidler
ATC Kodu: D07AA03
5.1. Farmakodinamik özellikler
Glukokortikoidler farmakolojik dozlarda verildiklerinde enflamasyonu ve immün cevapları
önleyen veya baskılayan doğal hormonlardır. Moleküler düzeyde serbest durumdaki
glukokortikoid molekülü hücre membranını hızla aşarak hücre sitoplazmasında bulunan spesifik
sitoplazmik reseptörüne yüksek afiniteyle bağlanır. Bu bağlanma transkripsiyonu modifiye eder ve
sonunda steroide bağlı etkilerden sorumlu protein sentezine yol açar. Steroide bağlı etkiler
şunlardır: Enflamasyon yerine lökosit infiltrasyonunun inhibisyonu, enflamatuvar cevap
mediyatörleriniin işlevlerinin engellenmesi ve hormonal immün cevapların baskılanması. Sonuçta
immün cevap baskılandığı gibi ödem ve skar dokusu oluşumu da azalır. Normalde klinik etkinin
düzeyi dozla orantılıdır. Kortikosteroidlerin entienflamatuvar etkilerinin topluca lipokortinler
olarak adlandırılan fosfolipaz A inhibitör proteinleri ile ilgili olduğu düşünülmektedir. Gerçekten
2
de kortikosteroid hormonlar ve ilaçlar serin proteazları inhibe eden inhibitör proteinler olan
lipokortinlerin (diğer adıyla makrokortinler) sentezini artırarak, fosfolipaz A ve fosfolipaz C
2
yolaklarını inhibe ederler. Lipokortinl er, araşidonik asit gibi öncü moleküllerin salıverilmesini
inhibe ederek prostaglanidler ve lökotrienler gibi enflamasyonun güçlü mediyatörlerinin
biyosentezini inhibe ederler. Kortikosteroidlerin neden olduğu çok sayıdaki yan etkiler de verilen
doz ve tedavi süresiyle yakından ilişkilidir.
5.2. Farmakokinetik özellikler
Emilim:
Sistemik etkili prednisolon’un biyolojik yarı ömrü yaklaşık 18 – 36 saattir.
Dağılım:
Konsantrasyondan bağımsız olarak %65 - %91 oranında proteine bağlanır. Bu oran yaşlılarda daha
yüksektir.
Biyotransformasyon:
Esas olarak karaciğerde metabolize olur. Ancak aynı zamanda dokularda inaktif metabolitlere
dönüşür.
Eliminasyon:
Vücuttan esas olarak idrar yolu ile atılmaktadır. Yarılanma ömrü 3-6 saattir. Renal hastalıkların
son evresinde 3-5 saattir.
5.3. Klinik öncesi güvenlilik verileri
Gebe hayvanlara topikal kortikosteroid uygulanması yarık dudak ve intrauterin gelişme geriliği
gibi fetal gelişim anomalilerine neden olabilmektedir.
6. FARMASÖTİK ÖZELLİKLER
6.1. Yardımcı maddelerin listesi
Vazelin
Tween 80
Metil paraben (E218)
Propil paraben (E216)
46.2. Geçimsizlikler
PROZOLON’un herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25OC altındaki oda sıcaklığında saklayınız.
6.5. Ambalajın niteliği ve içeriği
PROZOLON, ağzı plastik burgulu kapaklı ve alüminyum tüplerde 30 g olarak pazarlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
194/64
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.02.2000
Ruhsat yenileme tarihi:
10. KÜB’ÜN YENİLENME TARİHİ
5