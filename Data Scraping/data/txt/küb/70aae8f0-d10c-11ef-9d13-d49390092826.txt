KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUPHASTON® 10 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 10 mg didrogesteron içerir.
Yardımcı maddeler:
Sığır kaynaklı laktoz monohidrat 111,1 mg
Yardımcı maddeler için bölüm 6.1’e bakınız.
3.FARMASÖTİK FORM
Oral yoldan kullanılan film kaplı tablet
Yuvarlak, bikonveks, çentikli, beyaz, bir yüzünde çentiğin her iki tarafında ‘155’ yazılı film
kaplı tablet (çapı 7 mm).
Çentik çizgisi, tabletin eşit dozlara bölünmesi amacıyla kullanılmaz, sadece yutmayı
kolaylaştırmak amacıyla tableti rahatlıkla ikiye kırmak içindir.
4. KLİNİK ÖZELLİKLER
4.1 Terapötik Endikasyonları
- Menstrüasyon siklusunun düzenlenmesi
- Endometriyozis
- Dismenore
- Korpus luteum yetmezliğine bağlı infertilite
- Yardımcı Üreme Teknikleri (ART) ile yapılan tedavinin bir parçası olarak luteal
destek
- Progesteron eksikliğine bağlı düşük tehdidi
- Progesteron eksikliğine bağlı tekrarlayan düşükler
- Pre-menstruel sendromların tedavisinde
DUPHASTON®, uterusu intakt olan kadınlarda, Hormon Replasman Tedavisi’nde (HRT),
östrojen tedavisine ilave olarak aşağıdaki durumlarda siklik destek için kullanılabilmektedir:
- Postmenopozal dönemde endometriyal hiperplazinin önlenmesi
- Disfonksiyonel uterus kanaması
- Sekonder amenore
4.2 Pozoloji ve uygulama şekli
Pozoloji/uygulama sıklığı ve süresi:
DUPHASTON® ile yapılan tedavide aşağıda belirtilen dozaj rejimleri tavsiye edilmektedir.
Doz miktarı, tedavi edilecek hastalığın şiddetine ve her hastanın tedaviye verdiği yanıta göre
ayarlanabilir.
1Siklusun düzenlenmesi
28 gün süren bir siklusa ulaşmak için siklusun 11-25’inci günleri arasında günde 1
DUPHASTON® tablet.
Endrometriyozis
Siklusun 5-25’inci günleri arasında veya tüm siklus boyunca günde 1-3 DUPHASTON®
tablet. Günde birkaç defa alınan 10 mg’lık dozlar, gün içinde yayılarak alınmalıdır. Tedaviye
en yüksek dozla başlanması tavsiye edilmektedir.
Dismenore
Siklusun 5-25’inci günleri arasında günde 1-2 DUPHASTON® tablet. Günde birkaç defa
alınan 10 mg’lık dozlar, gün içinde yayılarak alınmalıdır. Tedaviye en yüksek dozla
başlanması tavsiye edilmektedir.
Korpus luteum yetmezliğine bağlı infertilite
Siklusun 14-25’inci günleri arasında günde 1 DUPHASTON® tablet.
Tedavi, birbirini izleyen en az 6 siklus boyunca sürdürülmelidir. Bu tedaviye, gebeliğin ilk
aylarında tekrarlayan düşükler için belirtilen dozlarda devam edilmesi tavsiye edilebilir.
Yardımcı Üreme Tekniği (ART) ile yapılan tedavinin bir parçası olarak luteal destek
Oositin alındığı gün başlayıp, gebeliğin doğrulanması halinde 10 hafta boyunca devam etmek
üzere günde üç kez 1 DUPHASTON® tablet (günde 30 mg).
Düşük tehdidi
Başlangıç dozu: Bir kerede 4 DUPHASTON® tablet, ardından 8 saatte bir, 1
DUPHASTON® tablet. Günde birkaç defa alınan 10 mg’lık dozlar, gün içinde yayılarak
alınmalıdır. Tedaviye en yüksek dozla başlanması tavsiye edilmektedir.
Tedavi sırasında semptomların devam etmesi veya nüksetmesi halinde, doz, 8 saatte bir, 2
tablet alınmalıdır.
Etkili doza, semptomlar sona erdikten sonraki bir hafta boyunca devam edilmelidir; daha
sonra kademeli olarak azaltılabilir. Semptomların nüksetmesi halinde, etkili doz ile tedaviye
derhal başlanmalıdır.
Tekrarlayan düşük
Gebeliğin 20’inci haftasına kadar günde 1 DUPHASTON® tablet; doz daha sonra kademeli
olarak azaltılabilir. Tedaviye tercihen konsepsiyondan önce başlanmalıdır.
Tedavi sırasında düşük tehdidi semptomlarının ortaya çıkması halinde, tedaviye, düşük
tehdidi endikasyonu için tanımlandığı şekilde devam edilmelidir.
Disfonksiyonel uterus kanaması
Kanamayı durdurmak için 5-7 gün boyunca günde 2 DUPHASTON® tablet. Kan kaybı,
birkaç gün içinde büyük oranda azalır. Tedavinin sonlandırılmasından birkaç gün sonra yoğun
bir çekilme kanaması başlar. Hasta bu konuda uyarılmalıdır.
Devamındaki yoğun kanama, gerektiğinde 2-3 siklusta östrojen ilavesiyle birlikte, profilaktik
doz olarak siklusun 11-25’inci günleri arasında günde 1 DUPHASTON® tablet verilerek
önlenebilir. Daha sonra, hastanın normal siklusuna dönüp dönmediğinin kontrol edilmesi için
bu tedavi kesilebilir.
2Sekonder Amenore
Endojen veya eksojen östrojen ile yeterli derecede hazır hale gelmiş endometriyumun
optimum sekretuvar dönüşümü için siklusun 11-25’inci günleri arasında günde 1 veya 2
DUPHASTON® tablet.
Postmenopozal dönemde endometriyal hiperplazinin önlenmesi
28 günlük östrojen tedavisinin her siklusu için, ilk 14 gün yalnızca östrojen kullanılır ve
devamındaki 14 gün östrojen tedavisine ek olarak günde 1 veya 2 tablet 10 mg didrogesteron
alınır. Günlük 10 mg didrogesterondan 2 tablet alındığında, dozlar gün içinde bölünerek
alınmalıdır. Didrogesteron alırken genellikle çekilme kanaması meydana gelir.
Postmenopozal kadınlarda östrojen/progesteron kombinasyon tedavisi, her hasta için
tedavinin amaçları ve risklerine uygun düşen etkili en düşük doz ve en kısa süre ile
sınırlandırılmalı ve düzenli olarak değerlendirilmelidir (bkz. Bölüm 4.4).
Pre-menstrüel sendromlar: Siklusun ikinci yarısında başlayıp, bir sonraki siklusun ilk
gününe kadar günde iki kez 10 mg. Başlangıç günü ve tedavi günü süresi bireysel siklus
uzunluğuna bağlı olacaktır.
Uygulama şekli
Ağzı yolu ile alınır. Daha yüksek dozajların alınması gerektiği durumlarda, tabletler gün
içinde eşit dağıtılarak alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Ciddi karaciğer bozuklukları veya tıbbi öyküsünde ciddi karaciğer bozuklukları durumunda,
karaciğer fonksiyon değerleri normale dönene kadar bu ilaç kullanılmamalıdır.
Pediyatrik popülasyon:
İlk adet öncesinde didrogesteronun ilgili kullanımı mevcut değildir.
12-18 yaş arası adolesanlarda didrogesteronun güvenliliği ve etkililiği belirlenmemiştir.
Geriyatrik popülasyon:
Veri mevcut değildir.
4.3 Kontrendikasyonlar
 Etkin madde veya Bölüm 6.1’de listelenen yardımcı maddelerden herhangi birine
karşı aşırı duyarlılık
 Tanı konmamış vajinal kanamalar
 Yardımcı Üreme Tekniği (ART) ile yapılan tedavinin bir parçası olarak uygulanan
luteal destek tedavisi, eğer abortus veya spontan abortus gelişirse kesilmelidir.
 Ciddi karaciğer bozuklukları veya tıbbi öyküsünde ciddi karaciğer bozuklukları
durumunda, karaciğer fonksiyon değerleri normale dönene kadar
 Kombinasyon tedavisindeki didrogesteron gibi progestojenler ile kombinasyon
halinde östrojenlerin kullanımına ilişkin kontrendikasyonlar
 Seks hormonuna bağlı bilinen veya şüpheli maligniteler
4.4 Özel Kullanım Uyarıları ve Önlemleri
Disfonksiyonel uterus kanamasından dolayı didrogesteron ile tedaviye başlamadan önce
3herhangi bir organik sebep ekarte edilmelidir.
Tedavinin ilk ayları boyunca ara kanamalar ve lekelenme meydana gelebilir. Ara kanama
veya hafif kanamalar, tedavi başladıktan sonra ya da tedavi devam ederken meydana
geliyorsa veya tedavi kesildikten sonra devam ediyorsa, endometriyal malignite şüphesini
ekarte etmek için nedenini araştırmak üzere endometriyal biyopsiyi de içerebilecek bir
araştırma yapılmalıdır.
Aşağıdaki durumların ilk kullanım ile birlikte ortaya çıkması veya zaman içinde kötüleşmesi
halinde tedavinin kesilmesi düşünülmelidir:
- Oldukça şiddetli baş ağrısı, migren veya serebral iskemi belirten semptomlar
- Kan basıncında belirgin artış
- Venöz tromboemboli oluşumu
Düşük tehdidi veya tekrarlayan düşük durumlarında, fetüsün yaşayıp yaşamadığı
belirlenmelidir ve gebeliğin devam edip etmediği ve embriyonun hayatta olup olmadığı tedavi
sırasında izlenmelidir.
Gözlem gerektiren durumlar:
Seks hormonlarının nadiren oluşan aşağıdaki durumları etkilediği ve gebelik veya seks
hormonu kullanımı sırasında ortaya çıktığı veya kötüleştiği bilinmektedir: kolestatik sarılık,
gebelik herpesi, şiddetli kaşıntı, otoskleroz ve porfiri.
Depresyon öyküsü olan hastalar dikkatli şekilde izlenmelidir; ağır depresyonun nüksetmesi
halinde didrogesteron tedavisi kesilmelidir.
“Postmenopozal dönemde endometriyal hiperplazinin önlenmesi” endikasyonunda
DUPHASTON® kullanımına ilişkin uyarılar ve önlemler
Önemli: Östrojen preparatının ürün bilgisinde yer alan uyarıları ve önlemleri de dikkate
alınız.
Postmenopozal semptomların tedavisinde, HRT (Hormon Replasman Tedavisi), sadece hayat
kalitesini olumsuz etkileyen postmenapozal semptomlara yönelik olmalıdır. Her durumda, en
az yılda bir kez risklere ve faydalara ilişkin dikkatli bir değerlendirme yapılmalıdır ve eğer
faydası riskinden fazla ise tedaviye devam edilmelidir.
Tıbbi muayene / takip
Hormon replasman tedavisine başlamadan veya yeniden uygulamadan önce, tam kişisel ve
aile tıbbi öyküsü alınmalıdır. Fiziksel (pelvik ve meme muayenesi dahil) muayene, öykü,
kontrendikasyonlar ve uyarılar rehberliğinde uygulanmalıdır. Tedavi sürecinde, sıklık ve
özelliği kişiye göre düzenlenmek kaydı ile düzenli kontroller tavsiye edilmektedir. Kadınlara
memelerinde fark ettikleri her tür değişikliği doktorlarına bildirmeleri gerektiği söylenmelidir
(aşağıda ‘Meme Kanseri’ bölümüne bakınız).
Kişinin klinik ihtiyaçlarına göre uyarlanan, mevcut kabul edilmiş tarama uygulamalarına
uygun görüntüleme araçlarını kullanarak (örneğin mamografiyi de içerecek şekilde)
incelemeler yapılmalıdır.
Endometriyal hiperplazi ve karsinoma
Uterusu alınmamış kadınlarda, östrojenin progestojen desteği olmaksızın uzun süreli
kullanımı durumunda endometriyal hiperplazi ve endometriyal karsinoma riski artar. Süreye
ve östrojen dozuna bağlı olarak, risk, östrojen kullanmayan kadınlardan 2-12 kat daha yüksek
4olabilir. Östrojen tedavisinin kesilmesinden sonra en az 10 yıl bu risk devam eder. Bu ilave
risk, ayda/28 günlük siklus boyunca en az 12 gün süreyle didrogesteron gibi bir progestojen
ile östrojen tedavisinin birleştirilmesi ile önlenebilir.
Tedavinin ilk ayları boyunca ara kanamalar ve lekelenme meydana gelebilir. Ara kanama
veya hafif kanamalar, tedavi başladıktan sonra ya da tedavi devam ederken meydana
geliyorsa veya tedavi kesildikten sonra devam ediyorsa, ilave araştırma yapılmalıdır. Buna
maligniteyi ekarte etmek için endometriyal biyopsi dahildir.
Meme kanseri
Tüm kanıtlar kombine östrojen-progestojen veya sadece östrojen içeren hormon replasman
tedavisi alan kadınlarda, hormon replasman tedavisi süresine bağlı olarak, meme kanseri
riskinin arttığını göstermektedir.
Kombine östrojen-progestojen tedavisi:
Randomize, plasebo kontrollü bir çalışma olan Kadın Sağlık Girişimi (WHI-Women's Health
Initiative) Çalışması ve prospektif epidemiyolojik çalışmaların bir meta analizi, HRT için
kombine östrojen-progestojen alan kadınlarda meme kanseri riskinde artış olduğu bulgusu
konusunda tutarlıdır ve bu risk yaklaşık 3 (1-4) yıl sonra belirgin hale gelmektedir (bkz
Bölüm 4.8).
Sadece östrojen tedavisi:
WHI çalışması, sadece östrojen HRT kullanan histerektomize kadınlarda meme kanseri
riskinde bir artış bulmadı. Gözlemsel çalışmalar, çoğunlukla meme kanseri teşhisi riskinde
küçük bir artış bildirmiştir ve bu risk östrojen-progestojen kombinasyonları kullananlarda
bulunan riskten daha düşüktür (bkz. bölüm 4.8).
Geniş bir meta-analizden elde edilen sonuçlar, tedaviyi bıraktıktan sonra aşırı riskin zamanla
azalacağını ve başlangıca dönmek için gereken sürenin önceki HRT kullanımının süresine
bağlı olduğunu göstermiştir. HRT 5 yıldan fazla alındığında, risk 10 yıl veya daha uzun süre
devam edebilir.
HRT, özellikle östrojen-progestojen kombine tedavisi, mamografik görüntülerin yoğunluğunu
arttırırarak meme kanserinin radyolojik tespitini olumsuz etkileyebilir.
Over kanseri
Over kanseri, meme kanserinden daha nadir gorülür.
Geniş bir meta analizden elde edilen epidemiyoloiik kanıtlar, tek başına östrojen veya
kombine östrojen-projestojen içeren HRT ürünlerini kullanan kadınlarda 5 yıl içerisinde
belirgin hale gelen ve kesildikten sonra zamanla azalan hafif bir risk artışı göstermektedir.
WHI (Woman Health lnitiative) çalışması dahil diğer bazı çalışmalar, kombine HRT
kullanımının benzer veya biraz daha düşük bir risk ile ilişkili olabileceğini ileri sürmektedir
(bkz Bölüm 4.8).
Venöz tromboembolizm
Hormon replasman tedavisi, 1,3-3 kat daha fazla venöz tromboembolizm (VTE), yani derin
ven trombozu veya pulmoner embolizm gelişme riski ile ilişkilendirilmektedir. Bu durumun
meydana gelmesi, daha sonraki dönemlere kıyasla hormon replasman tedavisinin ilk
yıllarında daha olasıdır.
Bilinen trombofilisi olan hastalarda venöz tromboembolizm riski artar ve hormon replasman
5tedavisi bu riske katkı yapabilir. Dolayısıyla hormon replasman tedavisi bu hastalarda
kontrendikedir.
Venöz tromboembolizme ilişkin genel olarak bilinen risk faktörleri arasında, östrojenlerin
kullanımı, ileri yaş, majör cerrahi müdahale, uzun süreli hareketsizlik, obezite (VKE >30
kg/m2), gebelik/doğum sonrası periyot, sistemik lupus eritematozis (SLE) ve kanser
sayılabilir. Venöz tromboembolizmde varikoz venlerinin olası rolüne ilişkin bir konsensus
bulunmamaktadır.
Tüm postoperatif hastalarda olduğu gibi, cerrahi müdahaleden sonra venöz tromboembolizmi
önlemek için tedbir alınması düşünülmelidir. Elektif cerrahi sonrası uzun dönemli
hareketsizlik bekleniyorsa, hormon replasman tedavisinin, müdahalenin 4-6 hafta öncesi
geçici olarak kesilmesi önerilir. Hasta tamamen mobilize olana kadar tedavi yeniden
başlatılmamalıdır.
Kişisel öyküsünde venöz tromboembolizm olmayan ancak genç yaşında tromboz öyküsü olan
birinci dereceden bir yakını olan hastalarda, tarama, bununla ilgili sınırlamalar açık şekilde
ele alınarak önerilebilir (trombofilik anormalliklerin sadece bir bölümü taramada
tanımlanabilir). Aile bireylerinde tromboza neden olan bir trombofilik sapma tanımlanırsa
veya bu ciddi bir anormallik ile ilgiliyse (örn., antitrombin, S proteini veya C proteini
eksikliği veya kusurlar kombinasyonu) hormon replasman tedavisi kontrendikedir.
Halihazırda kronik antikoagülan tedavisi gören hastalar, hormon replasman tedavisi
kullanımının fayda-risk durumuna ilişkin dikkatli bir değerlendirmeden geçmelidir.
Tedavinin başlamasını takiben VTE gelişirse ilaç uygulaması sonlandırılmalıdır. Hastalar,
tromboembolizmin sonucu olabilecek semptomların (örneğin, bacakta ağrılı şişme, göğüste
ani ağrı, nefes darlığı) oluşması durumunda derhal doktorlarını bilgilendirmeleri konusunda
uyarılmalıdır.
Koroner kalp hastalığı
Kombine östrojen-progestojen veya sadece östrojen içeren hormon replasman tedavisi alan,
mevcutta koroner kalp hastalığı olan veya olmayan kadınlarda miyokard enfarktüsüne karşı
korunmaya dair randomize kontrollü çalışmalardan bir kanıt elde edilememiştir.
Kombine östrojen-progestojen tedavisi:
Kombine östrojen-progestojen içeren hormon replasman tedavisi kullanımı sırasındaki rölatif
koroner kalp hastalığı riski biraz artmaktadır. Başlangıçtaki mutlak koroner kalp hastalığı
riski, büyük ölçüde yaşa bağlı olduğu için, östrojen-progestojen kullanımına bağlı, ekstra
koroner kalp hastalığı vakalarının sayısı menopoza yaklaşan sağlıklı kadınlarda çok düşüktür
ancak daha ileri yaşlarda artmaktadır.
İskemik Serebrovasküler Olay (SVO)
Kombine HRT veya sadece östrojen içeren HRT, iskemik SVO riskinde 1,5 kata kadar artış
ile ilişkilendirilmektedir. Rölatif risk, yaşla veya menopoz sonrası süre ile değişmez. Ancak,
başlangıçtaki SVO riski büyük ölçüde yaşa bağlı olduğu için, mutlak risk yaşla birlikte
artmaktadır.
Yardımcı maddeler
Bu ilaç laktoz monohidrat içerir.
Nadir kalıtımsal galaktoz intoleransı, Lapp laktaz yetmezliği ya da glikoz–galaktoz
malabsorpsiyon problemi olan hastaların bu ilacı kullanmamaları gerekir.
64.5 Diğer Tıbbi Ürünlerle Etkileşimler ve Diğer Etkileşim Şekilleri
In vitro veriler, farmakolojik olarak aktif olan ana metabolit 20α-dihidrodidrogesteronun
(DHD) ve daha az oranda didrogesteronun başlıca CYP3A4 ile metabolize olduğunu
göstermektedir.
Progestojenlerin klirensini artıran maddeler
Enzim indüksiyonundan dolayı düşük etkililiğe neden olacak progestojenlerin klirensini
artıran maddeleri içeren ilaçlara örnek: barbitüratlar, fenitoin, karbamazepin, primidon,
rifampisin ve ritonavir, neviparin ve efavirenz gibi HIV ilaçları ve ayrıca St. John’s Wort
(hypericum perforatum).
Didrogesteronun klirensindeki artış, etkinin klinik olarak azalmasına ve kanama paterninde
değişikliğe neden olabilir.
Progestojenlerin klirensine çeşitli şekilde etki eden maddeler:
HCV inhibitörleri ile kombinasyon dahil olmak üzere HIV proteaz inhibitörleri ve non-
nükleosid revers transkriptaz inhibitörlerinin birçok kombinasyonu, progestojenlerle eş
zamanlı uygulandığında, progestojenin plazma konsantrasyonunu yükseltebilir veya
düşürebilir. Bazı durumlarda, bu değişikliklerin net etkisi klinik açıdan anlamlı olmayabilir.
Bu nedenle, eş zamanlı uygulanması halinde potansiyel etkileşimler ve bununla ilişkili
tavsiyeler için HIV/HCV ilaçlarının ürün bilgisine bakılmalıdır.
Progestojenlerin klirensini düşüren maddeler (enzim inhibitörleri):
Enzim inhibitörleri ile olası etkileşimlerin klinik anlamı bilinmemektedir. Güçlü CYP3A4
inhibitörlerinin eşzamanlı kullanımı, progestojenlerin plazma konsantrasyonunu artırabilir.
Özel popülasyonlara ilişkin ek bilgiler:
Pediyatrik popülasyon:
Veri bulunmamaktadır.
4.6 Gebelik ve Laktasyon
Genel tavsiye
Gebelik Kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Geçerli değildir.
Gebelik dönemi
Sınırlı sayıda gebelikte maruz kalma olgularından gelen veriler, didrogesteronun gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
79 milyondan fazla gebe kadının didrogesterona maruz kaldığı tahmin edilmektedir. Bugüne
kadar gebelik süresince didrogesteron kullanımının zararlı bir etkisi olduğuna dair bulgu
bulunmamaktadır. Literatürde bir çalışmada, bazı progestojenlerin kullanımının, hipospadias
riskindeki artış ile ilişkili olduğu raporlanmıştır. Bununla birlikte, bu durum diğer
çalışmalarda bugüne kadar açık şekilde teyit edilmediği için, progestojenlerin hipospadias
oluşumuna olan etkisi ile ilgili kesin bir sonuca ulaşılamaz.
Erken gebelik döneminde didrogesteron ile tedavi edilen sınırlı sayıda kadın ile yapılan klinik
çalışmalar risk düzeyinde bir artış göstermemiştir. Didrogesteron hakkında bugüne kadar
başka bir epidemiyolojik veri bulunmamaktadır.
Embriyonal/fetal ve doğum sonrası geliştirme sırasında yapılan klinik olmayan çalışmada
gözlemlenen etkiler farmakolojik profil ile uyumludur. Sadece insanlardaki maksimum
maruziyetin önemli ölçüde aşıldığı durumlarda istenmeyen etkiler oluşmuştur bakınız bölüm
5.3).
Didrogesteron doktor tarafından gerekliliği açıkça belirtilirse gebelikte kullanılabilir.
Laktasyon dönemi
Didrogesteronun anne sütüne geçtiğine dair veri bulunmamaktadır. Didrogesteronun anne
sütüne geçip geçmediği ile ilgili araştırma yapılmamıştır. Diğer progestojenler ile deneyimler
progestojen ve metabolitlerin anne sütüne küçük miktarlarda geçtiğini göstermektedir. Bebek
için riskli olup olmadığı bilinmemektedir. Bu nedenle laktasyon döneminde didrogesteron
kullanılmamalıdır.
Üreme yeteneği/Fertilite:
Didrogesteronun fertiliteyi etkilediğine dair veri bulunmamaktadır.
4.7 Araç ve Makine Kullanımı Üzerindeki Etkiler
Didrogesteronun araç ve makine kullanma yeteneği üzerinde çok az bir etkisi vardır.
Seyrek olarak, didrogesteron, özellikle alındıktan sonraki ilk birkaç saat içinde somnolans
ve/veya baş dönmesine yol açabilir. Dolayısıyla, araç veya makine kullanılırken dikkatli
olunmalıdır.
4.8 İstenmeyen Etkiler
Didrogesteronun, östrojen tedavisi ile birlikte kullanılmadığı endikasyonlara ilişkin klinik
araştırmalarda, ürünün en yaygın bildirilen istenmeyen etkileri; vajinal kanama, metroraji,
meme ağrısı/hassasiyeti, bulantı, kusma, karın ağrısı ve migren/baş ağrısıdır.
Aşağıda yer alan istenmeyen etkiler ve sıklıkları, didrogesteronun östrojen tedavisi olmadan
kullanıldığı endikasyonlardaki klinik çalışmalar (n=3483) sırasında gözlemlenmiş olup;
Yardımcı Üreme Teknikleri (ART) ile yapılan tedavinin bir parçası olarak luteal destekte
didrogesteronun kullanıldığı şirket sponsorlu iki girişimsel klinik çalışmada (n=1.036) ve
spontan raporlardan elde edilmiştir. Sıklıklar, en konservatif yaklaşıma dayanmaktadır.
Çok yaygın (≥ 1/10); yaygın (≥1/100 ila <1/10); yaygın olmayan (≥ 1/1000 ila < 1/100); seyrek
(≥ 1/10000 ila < 1/1000); çok seyrek (< 1/10000), bilinmiyor (eldeki verilerden hareketle tahmin
edilemiyor).
8MeDRA Sistem Çok Yaygın Yaygın Yaygın Olmayan Seyrek
organ sınıfı ≥1/10 ≥1/100 ila < 1/10 ≥ 1/1000 ila < 1/100 ≥ 1/10000 ila <
1/1000
(Kist ve polipler de Progestojene
dahil olmak uzere) iyi bağımlı
huylu ve kötu huylu neoplazmların
neoplazmalar boyutunda büyüme
(meningioma gibi)*
Kan ve lenf sistemi Hemolitik anemi*
hastalıkları
Bağışıklık sistemi Aşırı duyarlılık
hastalıkları
Psikiyatrik Depresif ruh hali
hastalıklar
Sinir sistemi Migren/ Baş dönmesi Somnolans
hastalıkları Baş ağrısı
Gastrointestinal Bulantı, kusma, karın
hastalıklar ağrısı
Hepatobilier Karaciğer
hastalıklar fonksiyonlarında bozulma
(sarılık, asteni veya
kırıklık ve karın ağrısı ile
birlikte)
Deri ve deri altı doku Alerjik dermatit (örn: Anjiyoödem*
hastalıkları kurdeşen, kaşıntı, ürtiker)
Üreme sistemi ve Vajinal kanama Menstrüal bozukluklar Memede şişme
meme hastalıkları (metroraji, menoraji,
oligo- /amenore,
dismenore ve düzensiz
menstrüasyon dahil)
Memede
ağrı/hassasiyet
Genel bozukluklar ve Ödem
uygulama bölgesine
ilişkin hastalıklar
Araştırmalar Kilo artışı
* Klinik araştırmalarda gözlemlenmemiş spontan raporlardan elde edilen istenmeyen etkiler, sıklık tahmininin %95 güven
aralığı üst limitinin 3/x'ten fazla olmamasına dayanılarak, 'seyrek' sıklık kategorisine alınmıştır; burada x = 3483 (klinik
araştırmalarda gözlemlenen toplam hasta sayısı).
Östrojen–progestojen tedavisi sırasında ortaya çıkan istenmeyen etkiler (ayrıca bölüm 4.4 ve
östrojen preparatının ürün bilgisine bakınız):
- Meme kanseri, endometriyal hiperplazi, endometriyal karsinoma, over kanseri
- Over kanseri
Tek başına östrojen veya kombine östrojen-projestojen içeren HRT kullanımı,over
kanseri tanısı alma riskindeki hafif bir artış ile ilişkilendirilmiştir (bkz. Bölüm 4.4). 52
epidemiyolojik calışmadan elde edilen bir meta analizde, halihazırda HRT kullanan
kadınlarla HRT'yi hiç kullanmamış kadınlar (RR 1,43, 95% GA 1,31-1,56)
karşılaştırıldığında over kanser riskinde artış bildirilmiştir. 50-54 yaş aralığında 5 yıl
9süreyle HRT kullanan kadınlar için bu sayı her 2000 tedavi alan hastada yaklaşık 1
ilave vaka ile sonuçlanmaktadır. HRT kullamnayan 50-54 yaş aralığındaki kadınlarda,
5 yıllık süreçte 2000 kadından 2'sine over kanseri teşhisi konulması beklenmektedir.
- Venöz tromboembolism
- Miyokard enfarktüsü, koroner kalp hastalığı, iskemik SVO
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz Aşımı ve Tedavisi
Semptomlar
Didrogesteron, toksisitesi çok düşük bir maddedir. Doz aşımı durumunda teorik olarak ortaya
çıkabilen semptomlar, bulantı, kusma, letarji ve baş dönmesidir. Didrogesteron doz aşımının
zararlı etkilere yol açtığı bir vaka bilinmemektedir.
Tedavi
İnsanlarda doz aşımına ilişkin sınırlı veri mevcuttur. Didrogesteron, oral dozlamadan sonra iyi
tolere edilmiştir (insanlarda bugüne kadar alınmış maksimum günlük doz 360 mg’dır). İlaca
özgü bir antidot yoktur ve tedavi semptomatik olarak yapılmalıdır.
5. FARMAKOLOJİK ÖZELLİKLER
5.1 Farmakodinamik Özellikleri
Farmakoterapötik grubu: Genito üriner sistem ve seks hormonları
ATC Kodu: (G03DB01)
Etki mekanizması
Didrogesteron, östrojen ile hazır hale getirilmiş uterusta endometriyumun sekretuar fazını
sağlayan oral biyoyararlanımı olan bir sentetik progesteron olup, östrojen ile indüklenen
artmış endometriyal hiperplazi ve/veya endometriyal karsinoma riskine karşı koruma sağlar.
Didrogestorunun, östrojenik, androjenik, termojenik, anabolik veya kortikoid özellikleri
yoktur.
Didrogesteron ovülasyonu baskılamadığı için, kullanılması halinde çocuk doğurma
potansiyeli bulunan kadınlarda konsepsiyon mümkündür.
Uterusu alınmamış postmenopozal kadınlarda, östrojen replasmanı, endometriyal hiperplazi
ve endometriyal karsinoma riskinde artışa neden olmaktadır. Tedaviye progestojen ilavesi, bu
ekstra riski önlemektedir.
Klinik etkililik ve güvenlilik
Yardımcı Üreme Tekniği (ART) ile yapılan tedavinin bir parçası olarak luteal destek
In Vitro Fertilizasyonda Luteal Destek için Günlük 600 mg İntravajinal Mikronize
Progesteron Kapsüle karşı Günlük 30 mg Oral Didrogesteronun Etkililiği, Güvenliliği ve
10Tolere Edilebilirliğinin Karşılaştırıldığı Çift Kör, Çift Sağır, Randomize, Çok Merkezli
Çalışma (LOTUS I).
In Vitro Fertilizasyonda Luteal Destek için Günlük 90 mg Crinone 8% intravajinal
progesteron Jel’e karşı Günlük 30 mg Oral Didrogesteronun Etkililiği, Güvenliliği ve Tolere
Edilebilirliğinin Karşılaştırıldığı Randomize, Açık Etiketli, Çok Merkezli Çalışma (LOTUS
II).
Bu çalışmalarda, gestasyonun 12’nci haftasında (hafta 10) fetüsün kalp atışının olması
açısından intravajinal mikronize progesteron ile karşılaştırılan oral didrogesteronun eşdeğer
olduğu sonucuna ulaşılmıştır.
Çalışmaya dahil edilen hasta popülasyonunda, gestasyonun 12’nci haftasındaki (10 haftalık
gebelik) gebelik oranları, %37,6 ve %33,1 (LOTUS I) ve % 36,7 ve % 34,7 (LOTUS II)
bulunmuştur. İki grup arasındaki gebelik oranı farkı 4,7 (%95 GA, -1,2; 10,6) (LOTUS I) ve 2
(% 95 GA, -4; 8) (LOTUS II) olmuştur.
Çalışma ilacından en az bir doz uygulanmış 1.029 kadın (LOTUS I) ve 1.030 kadın (LOTUS
II) oluşan güvenlilik örnekleminde, en sık bildirilen tedaviye bağlı istenmeyen etkiler iki
tedavi grubu arasında benzer bulunmuştur.
Endikasyonun niteliği ve çalışmaya dahil edilen hasta popülasyonundan dolayı, bazı erken
abortus ve spontan abortus vakaları beklenebilir. Özellikle gestasyonun 12’nci haftasına
(gebeliğin 10’uncu haftası) kadar beklenen gebelik oranı yaklaşık %35’dir.
Her iki LOTUS çalışmasında da gözlemlenen güvenlilik profili, tedavinin hedef popülasyonu
ve endikasyonu için didrogesteron ile bilinen profiline uygundur.
5.2. Farmakokinetik özellikleri
Emilim:
Didrogesteron 10 mg tabletin oral uygulamasını takiben, didrogesteron hızla emilir.
Maksimum plazma konsantrasyonları, didrogesteron ve aktif metaboliti
20α-dihidrohidrogesteron (DHD) için sırasıyla yaklaşık 3.2 ng/ml ve 57 ng/ml'dir; karşılık
gelen medyan t değerleri sırasıyla 0.75 ve 1.75 saattir. Zamanla toplam ilaca maruz kalma
max
(EAA), didrogesteron ve DHD için sırasıyla yaklaşık 9.1 ve 220 ng.saat/ml'dir.
Didrogesteronun mutlak biyolojik yararlanımı (20 mg oral doza karşı 7.8 mg intravenöz
infüzyon) %28'dir.
Tek bir dozdan sonra, yemek, didrogesteronun doruk plazma konsantrasyonunu yaklaşık 1
saat geciktirir ve didrogesteron ve DHD'ye maruz kalma derecesini etkilemeden yaklaşık %20
daha düşük didrogesteron doruk plazma konsantrasyonları ile sonuçlanır.
Eşzamanlı gıda alımının didrogesteronun doruk plazma konsantrasyonu üzerinde gözlemlenen
etkisinin klinik olarak anlamlı olmadığı kabul edilir. Bu nedenle didrogesteron 10 mg tablet
yiyeceklerle birlikte alınabilir.
Dağılım:
Didrogesteronun intravenöz uygulanması sonrasında, kararlı hal dağılım hacmi yaklaşık 1400
L’dir. Didrogesteron ve DHD’nin plazma proteinlerine bağlanma oranı %90’dan fazladır.
11Biyotransformasyon:
Oral yoldan alınmasını takiben, didrogesteron hızla DHD’ye metabolize olur. In vitro veriler,
aynı zamanda DHD’yi oluşturan ana metabolik yolun, insan sitozolünde aldo-keto redüktaz
1C (AKR 1C) ile katalizlendiğini göstermektedir. Bu sitozolik metabolizmanın yanı sıra,
sitokrom P450 izoenzimlerinin (CYP’ler) yer aldığı diğer metabolik yollar da bulunmakta
olup, daha az önemli metabolitlerin oluştuğu bu yollarda yer alan hemen hemen tek izoenzim
CYP3A4’dir. Ana aktif metabolit olan DHD konsantrasyonu, didrogesteron ile benzer
zamanda pik değerine ulaşır. DHD’nin plazma konsantrasyonları ana ilaç ile kıyaslandığında
önemli ölçüde yüksektir. DHD ve didrogesteron’un EAA ve C oranları sırası ile 25 ve
maks
20’dir. Ortalama terminal eliminasyon yarılanma ömrü, hem didrogesteron hem de DHD için
yaklaşık 15 saattir. Tüm karakterize metabolitlerin genel özelliği, ana bileşiğin 4,6 dien-3-on
konfigürasyonunun korunup 17-hidroksilasyonun bulunmamasıdır. Bu durum
didrogesteronun östrojenik ve androjenik etkilerinin olmamasını açıklamaktadır.
Eliminasyon:
Etikette belirtilen didrogesteron miktarının oral yoldan alınmasını takiben, dozun ortalama
%63’ü idrar ile atılır. Toplam plazma klerensi 6,4 L/dk’dır. 72 saat içerisinde atılım
tamamlanır. DHD idrarda ağırlıklı olarak glukuronik asit konjugatı şeklinde bulunur.
Doğrusallık/Doğrusal Olmayan Durum:
Tekil ve çoklu doz farmakokinetikleri oral dozda 2,5 ila 20 mg aralığında lineerdir. Tekil ve
çoklu dozların kinetiklerinin karşılaştırılması, tekrarlanan dozun sonucu olarak
didrogesteronun ve DHD’nin farmakokinetiğinin değişmediğini göstermiştir. Genellikle 3
günlük tedavi sonrası kararlı hale ulaşılmıştır.
5.3 Klinik Öncesi Güvenlilik Verileri
Tekli ve tekrarlayan doz toksisitesi, genotoksisite ve karsinojenik potansiyele ilişkin klasik
çalışmalardan elde edilen klinik dışı veriler, insanlar için özel bir risk olmadığını ortaya
koymaktadır.
Sıçanlarda yüksek dozlarla (insan maruziyetinin 80 katından fazla) yapılan üreme toksisite
araştırması, erkek yavrularda uçlarında dikleşme (laktasyonun 11-19’uncu günlerinde) ve
hipospadias insidansında artış ortaya koymuştur. Bu gözlemlerin klinik anlamı
bilinmemektedir.
Sınırlı hayvan güvenlilik verileri, didrogesteronun, progestojenik aktiviteyle uyumlu olarak
doğumu uzatma etkisi olduğunu göstermiştir.
Çevresel risk değerlendirmesi:
Bu tıbbi ürün su ortamı için risk oluşturabilir. Artık gerekli olmayan ilaçlar atık su veya evsel
atık yoluyla atılmamalıdır. Kullanılmayan herhangi bir ürün veya atık malzeme yerel
gerekliliklere uygun olarak atılmalı veya eczaneye iade edilmelidir.
6. FARMASÖTİK ÖZELLİKLERİ
6.1 Yardımcı Maddelerin Listesi
Sığır kaynaklı laktoz monohidrat
Hipromelloz
12Mısır nişastası
Susuz kolloidal silika
Magnezyum stearat
Hipromelloz
Titanyum dioksit
Polietilen glikol
6.2 Geçimsizlikler
Geçerli değildir.
6.3 Raf Ömrü
36 ay
6.4 Saklamaya Yönelik Özel Uyarılar
25°C altındaki oda sıcaklığında, kuru bir yerde ve orijinal ambalajında saklayınız.
6.5 Ambalajın Niteliği ve İçeriği
20 tabletlik PVC/Al folyo blisterde ambalajlanmaktadır.
6.6 Beşeri Tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne
uygun olarak imha edilmelidir.
7. RUHSAT SAHİBİ
Abbott Laboratuarları İth. İhr.ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye –İstanbul
8. RUHSAT NUMARASI
199/35
9. İLK RUHSAT TARİHİ/ RUHSAT YENİLEME TARİHİ
27.02.2002 / ……..
10. KÜB’ÜN REVİZYON TARİHİ
13