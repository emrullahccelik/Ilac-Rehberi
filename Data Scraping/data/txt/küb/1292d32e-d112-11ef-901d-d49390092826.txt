KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERPLEX 40 mg/15 ml oral çözelti
2. KALİTATİF VE KANTİTATİF BİLEŞİM
Etkin madde: 15 mL’lik her bir flakon, 40 mg Fe+3 (üç değerli demir)’e eşdeğer miktarda 800 mg
demir proteinsüksinilat içerir.
Yardımcı maddeler:
Sorbitol E420 1,4 g
Sodyum metil hidroksibenzoat 0,045 g
Sodyum propil hidroksibenzoat 0,015 g
Yardımcı maddeler için Bölüm 6.1’e bakınız.
3. FARMASÖTİK FORM
Oral çözelti
Saydam kahverengi çözelti
4. KLİNİK ÖZELLİKLER
4.1. Terapötik endikasyonlar
Çocuklarda ve yetişkinlerde, yetersiz beslenme, malabsorbsiyon, hamilelik, emzirme ve kan
kayıplarından ileri gelen demir eksikliği anemilerinde koruyucu ve tedavi edici olarak kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler tarafından günde 1 ya da 2 flakon (40-80 mg Fe+3’e eşdeğer), iki eşit doza bölünmüş
olarak, tercihen yemeklerden önce alınır.
Ciddi demir eksikliği anemisinde hekimin önerilerine göre doz yükseltilebilir.
Hemoglobin tayini ve özellikle tedavinin ilk 2 ayında 3 haftalık aralarla retikülosit sayımının
yapılması hastanın tedaviye verdiği cevabın izlenmesi açısından yararlıdır. Ayrıca gerekli
görüldüğünde serum ferritin ve demir seviyelerinin de izlenmesi gerekli olabilir.
Tedavi süresi: Vücut demir depoları normal düzeye gelinceye kadar (genellikle 2-3 ay) tedaviye
devam edilmelidir.
Uygulama şekli:
FERPLEX oral yoldan direkt olarak flakondan ya da su ile seyreltilerek içilir.
1/6Özel popülasyonlara ilişkin ek bilgiler:
Böbrek/Karaciğer yetmezliği: FERPLEX, ciddi karaciğer yetmezliğinde kullanılmamalıdır.
Pediyatrik popülasyon: Hekimin önerisine göre tercihen yemeklerden önce günde 1,5 ml/kg
şeklindeki dozaj ikiye bölünerek uygulanır.
Geriyatrik popülasyon: Yaşlılardaki uygulama aynen yetişkinlerdeki gibidir.
4.3. Kontrendikasyonlar
Demire veya FERPLEX'in içeriğindeki Bölüm 6.1'de yer alan maddelerden herhangi birine karşı
aşırı duyarlılıkta, hemokromatoziste, hemosiderozisde, aplastik anemi, hemolitik anemi veya demir
kullanımında bozukluktan kaynaklanan sideroakrestik (sideroblastik) anemilerde, hemokromatozise
bağlı gelişen karaciğer sirozunda veya kronik pankreatitte kontrendikedir.
FERPLEX içeriğinde 1,4 g sorbitol bulunmaktadır. Nadir kalıtımsal fruktoz intolerans problemi
olan hastaların bu ilacı kullanmaması gerekir.
4.4. Özel kullanım uyarıları ve önlemleri
Demir eksikliği veya demir eksikliği anemisinin temelinde yer alabilecek hastalıklar tespit edilmeli
ve bu hastalıklar uygun şekilde tedavi edilmelidir.
Tolerans veya bağımlılık riski açısından özel bir uyarı yoktur. Sürekli kanama, menoraji veya
hamilelik durumları haricinde tedavi süresi 6 aydan uzun olmamalıdır.
Çocuklarda demir içeren ürünlerin yanlışlıkla alınması ölümcül zehirlenmeye yol açabilir.
Çocukların erişemeyeceği yerlerde saklayınız.
FERPLEX, süt proteini içermesinden dolayı, süt proteini intoleransı olan ve alerjik reaksiyonun
gelişebileceği hastalarda dikkatle kullanılmalıdır.
FERPLEX sodyum metil hidroksibenzoat (E219) ve sodyum propil hidroksibenzoat (E217)
içerdiğinden alerjik reaksiyonlara (muhtemelen gecikmiş) sebebiyet verebilir.
İçeriğinde bulunan sorbitol E420 nedeniyle, nadir kalıtımsal früuktoz intolerans problemi olan
hastaların bu ilacı kullanmamaları gerekir.
Aşağıdaki Durumlarda Kullanımı Dikkatle Değerlendirilmelidir:
Alkolizm, hepatit, aktif infeksiyoz durumlar, enterit, kolit, divertikülit ve ülseratif kolit, gibi
intestinal sistemin enflamatuvar durumları, pankreatit ve peptik ülser.
4.5. Diğer tıbbi ürünler ile etkileşimler ve diğer etkileşim şekilleri
Uzun süre üç değerli demirle birlikte alkol kullanımı, demirin absorbsiyonunu ve karaciğerde
depolanmasını arttıracağından toksisiteye neden olabilir.
Demir türevleri; tetrasiklinler, bifosfonatlar, kinolonlar, penisilamin, tiroksin, levodopa, karbidopa,
alfa metildopa gibi ilaçların emilimini veya biyoyararlanımını azaltabilir. Bu ilaçlar FERPLEX
uygulamasından en az 2 saat önce veya sonra uygulanmalıdır.
2/6Demir emilimi, 200 mg’ın üzerinde askorbik asitin eş zamanlı uygulaması ile artabilmekte veya
antiasid kullanımı ile azalabilmektedir. Kloramfenikol demir tedavisine terapötik yanıtı
geciktirebilir.
H2-reseptör antagonistleri ile FERPLEX'in eş zamanlı kullanımı sırasında farmakolojik etkileşim
rapor edilmemiştir.
Sebzelerin içeriğindeki fosfat, fitat, oksalat gibi demir ile kompleks yapan ajanlar ve süt, kahve
veya çay demir emilimini baskılar. Bu tür yiyecek ve içecekler FERPLEX uygulamasından en az 2
saat önce veya sonra uygulanmalıdır.
Kloramfenikol, demir tedavisine yanıtı geciktirebilir.
Levotiroksin içeren ilaçların demir içeren diğer ilaçlarla birlikte alındığında emilimi
bozulduğundan, iki ilacın en az 2 saat ara verilerek alınması gerekmektedir.
• Diyagnostik Test Sonuçları ile Etkileşimler
Demir, ortotoludin test sonuçları ile yalancı pozitif sonuçlar verir. Demir suplemanları ayrıca, Tc 99
m- ile işaretli diyagnostik ajanların kemikte tutulumunun azalmasına yol açar. Dışkının rengini
siyaha boyadığından, gaytada kan aranması için yapılan testler FERPLEX kullanımı sırasında
yapıldığında yanıltıcı olabilir.
Levotiroksin içeren ilaçların demir içeren diğer ilaçlarla birlikte alındığında emilimi
bozulduğundan, iki ilacın en az 2 saat ara verilerek alınması gerekmektedir.
4.6. Gebelik ve laktasyon
Genel Tavsiye
Gebelik kategorisi A’ dır.
Bu gebelik kategorisine rağmen hekim, gebenin ilacı kullanıp kullanmaması konusundaki
o
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
o
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait herhangi bir bilgi
bulunmamaktadır.
Gebelik dönemi
İyi yönetilmiş epidemiyolojik çalışmalar etkin maddenin gebelik üzerinde ya da fetusun/yeni doğan
çocuğun sağlığı üzerinde advers etkileri olmadığını göstermektedir.
FERPLEX’in gebelik döneminde kullanımında sakınca yoktur.
Laktasyon dönemi
FERPLEX’in laktasyon döneminde kullanımında sakınca yoktur.
3/6Üreme yeteneği/Fertilite
FERPLEX’in üreme yeteneği üzerine herhangi bir etkisi bulunmamaktadır.
4.7. Araç ve makine kullanımı üzerindeki etkiler
FERPLEX’in araç ve makine kullanımı üzerine etkisi bildirilmemiştir.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan (≥
1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
Bağışıklık sistemi hastalıkları
Bilinmiyor: Alerjik belirtiler
Gastrointestinal hastalıklar
Seyrek: Epigastrik ağrı, bulantı, konstipasyon, diyare.
Bu yan etkiler dozun azaltılması veya tedavinin kesilmesi ile geçer.
Demir preparatlarının oral kullanımı ile birlikte feçes genellikle siyah bir renk alır. Bunun sebebi
absorbe olmayan demir olup zararsız bir durumdur. Ayrıca yüksek dozlarda demir sülfid oluşumuna
bağlı olarak idrar rengi koyulaşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta:tufam@titck.gov.tr; tel:0 800
314 00 08; faks: 0 312 218 35 99)
4.9. Doz aşımı ve tedavisi
Akut toksisite çalışmalarında demir proteinsüksinilatın çok iyi tolere edildiği gösterilmiştir; fare ve
ratlarda oral uygulama sonrası LD değerleri 4000 mg/kg üzerindedir.
50
Demirin yüksek dozda alınımını izleyen 6 – 8 saatlik sürede hastada epigastrik ağrı, bulantı, kusma,
diyare ve hematemez görülebilir. Bu semptomlara solukluk, siyanoz, uyku hali, şok ve koma hali de
eşlik edebilir.
Ipeka şurubu ile emezis oluşturulup; hasta komatöz ise sodyum bikarbonatla lavaj yapılır. Sıvı ve
elektrolit dengesi sağlanmalıdır ve asidoz için i.v. sodyum bikarbonat uygulanır. Antidotu
deferoksamindir, şiddetli vakalarda yavaş i.v. enjeksiyon şeklinde uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Ferrik demir içeren oral antianemik ilaç.
ATC kodu: B03AB09
4/6Demir, hemoglobin oluşumunda rol alan, etkin bir eritropoez ve kanın oksijen taşıma kapasitesi için
yeterli miktarda alınması gereken esansiyel bir elementtir. Ayrıca, miyoglobin üretiminde de benzer
bir fonksiyona sahip olan demir, birçok esansiyel enzim için de bir kofaktördür.
Demir proteinsüksinilat, Fe+3 iyonlarının proteik bir taşıyıcı olan kazeine bağlı olduğu, yarı sentetik
bir bileşiktir. Asit ortamda çözünmediğinden demir iyonlarının midede serbest hale geçmesi söz
konusu değildir. Bu özelliği ile diğer demir preparatlarından farklı olarak gastrik tolerans önemli
ölçüde artmış olup, mukoza iritasyonuna bağlı olarak ortaya çıkabilecek bulantı, mide yanması gibi
yan etkilerin görülme insidansı son derece düşüktür. Demir proteinsüksinilatın çözünürlüğü pH’ın
6,5’in üzerine çıkması ve duodenumdaki pankreatik enzimlerin proteik kompleksi parçalaması ile
oluşur ve serbest hale geçen demir absorbe olur.
5.2. Farmakokinetik özellikler
Emilim:
Demir proteinsüksinilatın protein kısmı gastrointestinal sıvılarla sindirilince demir serbestleşerek
emilir. Demir proteinsüksinilat başlıca duodenum ve proksimal çekumdan absorbe olur. Demir
eksikliği olmayan bireylerde alınan demirin %3 ila 10’u absorbe olurken, demir eksikliğinde bu
oran, eksiklikle orantılı olarak, %20 – 30’lara erişir.
Gıdalarla birlikte alındığında absorbsiyonu, boş midedekine kıyasla 1/2 ila 1/3 oranında azalır.
Dağılım:
Hemoglobine bağlanma oranı yüksektir.
Biyotransformasyon:
Veri yoktur.
Eliminasyon:
Demirin itrahı için herhangi bir fizyolojik sistem bulunmamakla birlikte deri, saç ve tırnaklardan;
feçes, ter, anne sütü (0,5 – 1 mg/gün), menstrüel kan ve idrarla, düşük miktarlarda bir kayıp söz
konusudur. Ortalama günlük kayıp, erkekler ve postmenopozal kadınlarda 1 mg.; premenopozal
kadınlarda ise 1,5 mg’dır.
5.3. Klinik öncesi güvenlilik verileri
Akut Toksisite:
Demir proteinsüksinilat’ın fare ve ratlara oral uygulanması sonucu LD > 4000 mg/kg olarak
50
bulunmuştur.
İntraperitoneal yolla uygulama sonucu farelerde LD = 707 mg/kg, ratlarda 708 mg/kg olarak tespit
50
edilmiştir.
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel, üreme
toksisitesi ile ilgili konvansiyonel çalışmalara dayanan klinik öncesi veriler, insanlar için özel bir
tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sorbitol E420
Propilen glikol
5/6Sodyum metil hidroksibenzoat
Sodyum propil hidroksibenzoat
Vişne esansı
Sodyum sakkarin
Saf su
6.2. Geçimsizlikler
Kuvvetli asitler ve alkalilerle veya indirgeyici bileşiklerle fiziksel ve kimyasal geçimsizlik
görülebilir. Demir, gaytada gizli kan testini bozabilir.
6.3. Raf ömrü
24 ay
6.4. Saklamaya yönelik özel tedbirler
30°C’nin altında oda sıcaklığında saklanmalıdır.
6.5.Ambalajın niteliği ve içeriği
15 ml çözelti içeren 10 flakonluk kutularda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ITALFARMACO S.p.A., İtalya lisansı ile,
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak /Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
166/19
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.10.1993
Ruhsat yenileme tarihi:
10. KÜB’ÜN YENİLENME TARİHİ
6/6