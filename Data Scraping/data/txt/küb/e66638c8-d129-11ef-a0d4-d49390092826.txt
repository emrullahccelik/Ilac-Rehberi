KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEDOTİLİN 1000 mg/4ml İ.M./İ.V. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin Madde:
Her bir ampul 1000 mg kolin alfoskerata eşdeğer 1222,34 mg kolin alfoskerat hidrat içerir.
Yardımcı maddeler:
Yardımcı maddeler için 6.1 ‘e bakınız.
3. FARMASÖTİK FORM
Enjeksiyonluk çözelti
Pratik olarak partikülsüz, berrak, renksiz ya da açık sarı çözelti
4. KLİNİK ÖZELLİKLER
4.1. Terapötik Endikasyonları:
- Beyin sapının ağırlıklı olarak etkilendiği travmatik beyin hasarlarının akut dönemindeki
bilinç bozukluklarında,
- İskemik inmenin akut ve iyileşme dönemleri ile hemorajik inmenin iyileşme dönemlerinde,
- Beynin dejeneratif ve vasküler hastalıklarındaki kognitif bozukluklarda,
- Multiinfarkt demanslarda esas tedavilere yardımcı tedavi olarak kullanılabilir.
4.2. Pozoloji ve Uygulama Şekli
Pozoloji, uygulama sıklığı ve süresi:
MEDOTİLİN, intramüsküler ve intravenöz olarak kullanılır.
Akut koşullarda: İntramüsküler olarak günlük doz miktarı 1g (1 ampul).
İntravenöz uygulamada, 1 ampul içeriği (4 ml) 50 ml serum fizyolojik içinde infüzyon hızı
dakikada 60-80 damla olacak şekildedir. Ortalama tedavi süresi 10 gündür ancak ihtiyaç
duyulduğunda iyileşme görülene kadar tedaviye devam edilebilir.
Uygulama şekli:
MEDOTİLİN intravenöz ya da intramüsküler olarak uygulanabilir.
1Özel popülasyonlara ilişkin ek bilgiler:
Böbrek/Karaciğer yetmezliği: MEDOTİLİN’in böbrek veya karaciğer yetmezliği olan
hastalarda kullanımına ve uygulanmasına ilişkin bilgi bulunmamaktadır.
Pediyatrik popülasyon: MEDOTİLİN’in çocuklarda kullanımına ve uygulanmasına ilişkin
bilgi bulunmamaktadır.
Geriyatrik popülasyon: Geriyatrik hastalarda, yetişkinler için önerilen dozlar kullanılır.
4.3. Kontrendikasyonlar
- Etkin maddeye ya da yardımcı maddelerden herhangi birine karşı aşırı duyarlılığı
bulunanlarda
- Hamile ve emzirenlerde kontrendikedir.
4.4. Özel kullanım uyarıları ve önlemleri
MEDOTİLİN’in, hastanın tehlikeli aktivitelere katılma ve araç kullanma yeteneği üzerine
etkisi bulunmamaktadır.
Pediyatrik kullanım
MEDOTİLİN’in çocuklarda kullanımına ve uygulanmasına ilişkin bilgi bulunmamaktadır.
4.5. Diğer tıbbi ürünler ile etkileşimler ve diğer etkileşim şekilleri
MEDOTİLİN’in diğer ilaçlarla etkileşimine dair veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
MEDOTİLİN’in gebe kalmayı planlayan kadınlarda kullanılması önerilmemektedir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
MEDOTİLİN hamilelik döneminde kontrendikedir.
2Laktasyon dönemi
MEDOTİLİN emzirme döneminde kontrendikedir.
Tedavi süresince emzirme sonlandırılmalıdır.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerine etkiler
MEDOTİLİN’in, hastanın tehlikeli aktivitelere katılma ve araç kullanma yeteneği üzerine
etkisi bulunmamaktadır.
4.8. İstenmeyen etkiler
Kolin alfoskeratın istenmeyen etkileri MedDRA sistem organ sınıfına ve aşağıda yer alan
sıklık derecelerine göre sınıflandırılmıştır.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Bilinmiyor: Alerjik reaksiyonlar
Gastrointestinal hastalıklar
Bilinmiyor: Bulantı (dopaminenerjik stimülasyonun sonucu olarak)
Bu istenmeyen etkiler, uzun süre ilaç kullanıldığında tolere edilebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar ve Belirtiler
MEDOTİLİN yüksek dozda alındığında bulantının gözlemlendiği, doz azaltıldığında ya da
tedavi kesildiğinde bulantının sona erdiği görülmüştür.
35. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Diğer parasempatomimetikler
ATC Kodu: N07AX02
Merkezi sinir sistemi üzerindeki merkezi eylem ve ayrıcalıklı etkisi ile kolinomimetriktir.
İlaç, metabolik olarak %40,5’i korunan kolin içermektedir. Beyin enzimleri ile etkileştiğinde,
kolin alfoskerat vücutta kolin ve alfoskerata bozunur, alfoskerat da biyolojik olarak
gliserofosfata dönüşür. Gliserofosfat nöral membran fosfatidilkolin öncüsü iken, kolin, beyin
fonksiyonlarının iyileştirilmesi ve impuls iletimi ile asetilkolin sentezini sağlamaktadır.
MEDOTİLİN, serebral kan akışını arttırır, beyindeki metabolik işleyişi uyarır, travmatik
beyin hasarında bilincin yerine gelmesini ve beyindeki retiküler formasyonun etkinleşmesini
sağlar. Nöral membran fosfolipit kompozisyonundaki değişikliklerden involüsyonel
psikoorganik sendrom gibi faktörler üzerinde profilaktik ve düzeltici etkileri vardır. Kolinerjik
aktiviteyi azaltıcı etkisi vardır.
5.2. Farmakokinetik özellikler
Genel özellikler
Emilim
MEDOTİLİN, kan- beyin bariyerini kolayca geçer.
Dağılım
MEDOTİLİN, çoğunlukla beyinde toplanır (kan plazma konsantrasyonunun %45’i) ve ayrıca
akciğer ile karaciğerde toplanır.
Eliminasyon
Genellikle akciğerden (%85) karbondioksit formunda atılırken, kalan miktar böbrekler
tarafından ve dışkı yoluyla atılır.
5.3. Klinik öncesi güvenlilik verileri
CDP-kolin moleküler ve hücresel düzeylerde büyük ölçüde benzerdir ve bu nedenle bilişsel
ve davranışsal düzeylerde de benzer olması muhtemeldir:
 Sıçanların beyin dokusu ile inkübe edildiğinde, kolin metabolizmasında yer alan bir
enzim olan CDP-kolin asetilkolinesteraz (AChE) aktivitesini uyarır. Benzer şekilde,
4yüksek-doz oral alfa GPC yaşlı sıçanların beyinlerindeki düşük AChE aktivitesini
daha genç seviyelere ulaştırır.
 Yüksek dozda oral olarak CDP-kolinin kronik uygulaması, normal yaşlanma ile
azalan asetilkolin reseptörlerinin sayısını düzenler. Yüksek dozda oral alfa-GPC de
aynısını yapar.
 Hem CDF-kolin hem de alfa, fosfatidilkolin sentezinin artmasından kaynaklanan bir
etki ile, GPC hücre membranlarının viskozitesini azaltır.
6. FARMASÖTİK ÖZELLİKLER
6.1.Yardımcı maddelerin listesi
Enjeksiyonluk su
6.2. Geçimsizlikler
Bilinmemektedir.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız. Nem ve ışıktan koruyunuz.
6.5. Ambalajın niteliği ve içeriği
Enjeksiyonluk çözelti
5 ml’lik renksiz Tip I cam ampul. Karton kutuda, içerisinde 3 ya da 5 ampul bulunan 1 adet
separator ve 1 adet kullanma talimatı ile birlikte kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha
edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/ İstanbul
8. RUHSAT NUMARASI
2017/693
59. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.09.2017
Ruhsat yenileme tarihi:
10. KÜB’ÜN YENİLENME TARİHİ
6