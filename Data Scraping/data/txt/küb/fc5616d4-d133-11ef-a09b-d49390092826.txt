KISA ÜRÜN BİLGİSİ
1. BEŞERİ TIBBİ ÜRÜNÜN ADI
GRAVİS 2.5 mg film tablet
2. KALİTATİF VE KANTİTATİF BİLEŞİM
Etkin madde :
Zolmitriptan 2.5 mg
Yardımcı maddeler :
Laktoz (susuz) 99.5 mg
Sodyum nişasta glikolat 3.0 mg
Yardımcı maddeler için, 6.1’e bakınız
3.FARMASÖTİK FORM
Film kaplı tablet
Sarı renkte, yuvarlak film kaplı tabletler
4. KLİNİK ÖZELLİKLER
4.1 .Terapötik endikasyonlar
GRAVİS, auralı veya aurasız migren ataklarının akut tedavisinde endikedir.
4.2 .Pozoloji ve uygulama şekli
Pozoloji/uygulama sıklığı ve süresi :
Bir migren atağının tedavisinde önerilen GRAVİS dozu 2.5 mg’dır.
Eğer semptomlar devam eder veya 24 saat içerisinde tekrarlarsa, alınacak ikinci bir dozun
etkili olduğu gösterilmiştir. İkinci bir doz gerekiyorsa bu, başlangıç dozundan en az 2 saat
geçtikten sonra alınmalıdır.
Eğer hasta 2.5 mg’lık dozlardan tatmin edici bir fayda görmüyorsa, daha sonraki ataklar 5
mg’lık GRAVİS dozlarıyla tedavi edilebilir. Bu hastalarda dozun alınmasını izleyen 1 saat
içerisinde anlamlı bir etki görülür.
Migren atağı sırasında alındığı zaman da aynı derecede etkili olan GRAVİS tabletlerin,
migren atağı başladıktan sonra mümkün olan en kısa zamanda alınması önerilir.
Tekrarlayan ataklarda 24 saat içerisinde alınacak toplam GRAVİS miktarı 10 miligramı
aşmamalıdır.
GRAVİS migren profilaksisinde kullanılmaz.
1Uygulama şekli :
Oral yolla kullanılır.
2.5 mg’lık doz, GRAVİS 2.5 mg Tablet ile ya da GRAVİS 5 mg Tablet’in çentikten ikiye
bölünmesi ile alınabilir.
Özel popülasyonlara ilişkin ek bilgiler :
Böbrek /Karaciğer yetmezliği :
Böbrek yetmezliği olan hastalarda doz ayarlanmasına ihtiyaç yoktur (Bölüm 5.2
Farmakokinetik Özelliklere bkz.).
Karaciğer yetmezliği olan hastalarda metabolizma azalmıştır (Bölüm 5.2 Farmakokinetik
Özelliklere bkz.). Bu sebeple orta veya şiddetli karaciğer yetmezliği olan hastalarda, 24 saatte
önerilen maksimum doz 5 mg’dır.
Pediyatrik popülasyon :
12 yaşın altındaki çocuklarda kullanım :
Pediatrik hastalarda zolmitriptanın güvenlilik ve etkililiği değerlendirilmemiştir.
Bu nedenle GRAVİS’in bu yaş grubu çocuklarda kullanımı önerilmemektedir.
Ergenlik döneminde kullanım (12-17 yaş arası) :
12 ila 17 yaş arası hastalar için zolmitriptan tabletin etkinliği plasebo kontrollü klinik
çalışmalarda göşterilmemiştir. Bu sebeple GRAVİS tabletin ergenlik döneminde kullanımı
önerilmemektedir.
Geriyatrik popülasyon :
GRAVİS’in yaşı 65’in üzerinde olan hastalardaki ilaç emniyeti ve etkinliği, sistematik olarak
değerlendirilmemiştir.
4.3 .Kontrendikasyonlar
GRAVİS aşağıdaki durumlarda kontrendikedir;
- Ürün bileşiminde bulunan maddelerden herhangi birine karşı bilinen aşırı duyarlığı
olanlarda,
- Kan basıncı kontrol altında olmayan hipertansiyon vakalarında,
- İskemik kalp hastalığında,
- Koroner spazm/Printzmetal angina vakalarında.
- Serebrovasküler olay (CVA) veya geçici iskemik atak (TİA) hikayesi olanlarda
-GRAVİS tabletin ergotamin veya ergotamin türevleri veya diğer 5-HT reseptör
1
antagonistleri ile birlikte uygulanması
- Hemiplejik, baziller ve oftalmoplejik migren vakalarında kontrendikedir.
24.4 Özel kullanım uyarıları ve önlemleri
GRAVİS yalnızca, migren teşhisi açıkça konulmuş olan hastalarda kullanılmalı ve önemli
olabilecek diğer nörolojik durumların bulunmadığı kesinleştirilmelidir. GRAVİS’in
hemiplejik veya baziler migren tedavisinde kullanımıyla ilgili herhangi bir veri mevcut
değildir. Migren hastalarında, belirli serebrovasküler olayların gelişme riski söz konusu
olabilir. 5HT agonistleriyle tedavi edilen hastalarda serebral hemoraji, subaraknoid
1B/1D
hemoraji, inme veya diğer serebrovasküler olaylar bildirilmiştir.
GRAVİS, semptomatik Wollf-Parkinson-White sendromu vakalarına veya kalpteki aksesuvar
uyaran iletim yolları ile ilişkili başka aritmileri olan hastalara verilmemelidir.
Çok nadir durumlarda, diğer 5HT/ agonistleri ile olduğu gibi, koroner vazospazm, anjina
1B/1D
pektoris ve miyokard enfarktüsü bildirilmiştir. İskemik kalp hastalığı riski olan hastalara
GRAVİS’ de dahil bu sınıftan bileşiklerle tedaviye başlamadan önce kardiyovasküler
değerlendirme yapılması önerilir (Bkz. Bölüm 4.3 Kontrendikasyonlar). Ancak bu
değerlendirmeler kalp hastalığı olan her hastayı belirleyemeyebilir ve çok seyrek olarak
herhangi bir kardiyovasküler rahatsızlığı olmayan hastalarda da ciddi kardiyak olaylar
gelişmiştir.
Diğer 5HT/ agonistleri gibi zolmitriptan kullanılmasından sonra da prekordiyal bölgede
1B/1D
atipik duyular bildirilmiştir.(Bkz. Bölüm 4.8, İstenmeyen etkiler) Eğer göğüs ağrısı veya
iskemik kalp hastalığı ile uyumlu semptomlar gözlenirse, uygun bir tıbbi değerlendirme
yapılmadan daha fazla zolmitriptan alınmamalıdır.
Diğer 5HT/ agonistleri ile olduğu gibi, hipertansiyon hikayesi olan veya olmayan
1B/1D
hastalarda sistemik kan basıncında geçici artış bildirilmiştir, çok nadiren kan basıncındaki bu
artışlar belirgin klinik olaylara neden olmuştur.
Diğer 5HT/ agonistleri ile olduğu gibi, GRAVİS alan hastalarda nadiren
1B/1D
anaflaksi/anaflaktoid reaksiyonlar bildirilmiştir.
Akut anti- migren ilaçların aşırı kullanımı baş ağrısı sıklığının artmasına ve muhtemelen
tedavinin durdurulmasına sebep olabilir.
Triptanların, Selektif Serotonin Geri Alım İnhibitörleri (SSRIs) ve Serotonin/ Norepinefrin
Geri Alım İnhibitörleriyle (SNRIs) birlikte kullanımının Serotonin Sendromuna neden
olabileceği bildirilmiştir. Serotonin Sendromu hayati tehlike oluşturma potansiyeline sahiptir
ve mental durum değişikliği (örn: ajitasyon, halusinasyonlar, koma), otonomik instabilite,
(örn: taşikardi, değişken kan basıncı, hipertermi), nöromuskuler bozukluklar (örn:
hiperrefleksi, koordinasyon bozukluğu), ve/veya gastrointestinal semptomlar (örn: bulantı,
kusma, diyare) gibi belirti ve semptomlar gösterir. GRAVİS ile birlikte SSRI veya SNRI
kullanması klinik açıdan gerekli olan hastalarda, özellikle tedavinin başlangıcında ve doz
artırıldığında dikkatli bir gözlem önerilir. (Bkz. Bölüm 4.5 Diğer Tıbbi ürünlerle etk.)
GRAVİS tabletler laktoz içerir. Galaktoz intoleransı, lapp laktaz yetmezliği,veya
glükozgalatoz malabsorbsiyonu gibi nadir genetik problemli hastalar bu ilacı
kullanmamalıdır.
3Bu tıbbi ürün her dozunda 23 mg’dan daha az sodyum ihtiva eder. Dozu nedeni ile
herhangi bir uyarı gerekmemektedir.
4.5 .Diğer tıbbi ürünler ile etkileşimler ve diğer etkileşim şekilleri
Beta blokörler, oral dihidroergotamin, pizotifen gibi migren profilaksisi ilaçlarının birlikte
kullanılmasının, zolmitriptanın etkinliğinde değişiklik yaptığını veya istenmeyen etkilere yol
açtığını gösteren hiçbir kanıt yoktur.
Akut semptomatik tedavi amacıyla kullanılan parasetamol, metoklopramid ve ergotamin gibi
ilaçlar zolmitriptanın farmakokinetiğini veya tolerabilitesini etkilememiştir. Zolmitriptan
tedavisini izleyen 12 saat içerisinde, diğer 5HT agonistlerinin kullanılmaması gerekir.
1B/1D
Sağlıklı gönüllülerden elde edilen veriler, zolmitriptanın ile ergotamin arasında
farmakokinetik veya klinik olarak önemli bir etkileşim olmadığını gösterse de, teorik olarak
koroner vazospazm riskinin artması olasıdır. Bu nedenle ergotamin içeren preparatların
kullanılmasını takiben GRAVİS kullanılması için en az 24 saat beklenmesi, bunun aksine
GRAVİS kullanılmasını takiben ergotamin içeren preparatlar kullanılması için en az 6 saat
beklenmesi önerilir (Bkz. Bölüm 4.3 Kontrendikasyonlar).
Spesifik bir MAO-A inhibitörü olan moklobemid kullanılmasını takiben, zolmitriptanın EAA
(Eğri Altındaki Alan) değeri küçük bir oranda (%26), aktif metabolitinin EAA (Eğri Altındaki
Alan) değeri ise 3 kat arttığından;bir MAO-A inhibitörü kullanan hastalarda 24 saat içerisinde
kullanılacak GRAVİS dozu 5 mg’ı aşmamalıdır.
Genel bir P450 inhibitörü olan simetidin kullanılmasını takiben, zolmitriptanın eliminasyon
yarı-ömrü %44, EAA (Eğri Altındaki Alan) değeri %48 oranında artmıştır. Ayrıca,
zolmitriptanın aktif metaboliti olan 183C91’in (N-desmetil) eliminasyon yarı-ömrü ve EAA
(Eğri Altındaki Alan) değeri 2 kat artmıştır. Simetidin kullanan hastalarda 24 saat içerisinde
maksimum 5 mg GRAVİS kullanılması önerilir. Etkileşim profili bir bütün olarak göz önünde
bulundurulduğunda, bir sitokrom P450 izoenzimi olan CYP1A2 inhibitörleriyle etkileşim göz
ardı edilemez. Bu nedenle, fluvoksamin ve kinolon grubu antibiyotikler (örneğin
siprofloksasin) gibi bileşiklerle de aynı şekilde doz azaltılması önerilir Fluoksetin
zolmitriptanın farmakokinetik parametrelerini etkilemez.
Spesifik serotonin geri alım inhibitörleri olan fluoksetin, sertralin, paroksetin ve sitalopramın
terapötik dozları, CYP1A2’yi inhibe etmez. Fakat, triptanların ve SSRIs (örn: fluoksetin,
paroksetin, sertralin) ve SNRIs (örn: venlafaksin, duloksetin) ile kombine kullanımı sırasında
Serotonin Sendromu bildirilmiştir(Bkz. Bölüm 4.4) .
Diğer 5HT agonistleri ile olduğu gibi, zolmitriptan kullanımı ile bitkisel tedavi St John’s
1B/1D
Wort bitkisel preparatının (Hypericum perforatum) arasında dinamik etkileşim potansiyeli
mevcut olduğundan, istenmeyen etkilerin artışına neden olabilir.
4.6 Gebelik ve laktasyon
Genel tavsiye : Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
4Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /veveya/
doğum /ve-veya/ doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
GRAVİS, gebe kadınlarda yalnızca, annede elde edilecek faydaların, fetusun karşı karşıya
kalabileceği risklerden açıkça daha fazla olması durumunda kullanılmalıdır. Gebe kadınlarda
yapılmış herhangi bir çalışma yoktur fakat hayvan çalışmalarında hiçbir teratojenik etki ile
karşılaşılmamıştır(Bkz. Bölüm 5.3 Klinik öncesi Güvenlilik Verileri) .
Laktasyon dönemi
Zolmitriptanın süt veren hayvanların sütüne geçtiği gösterilmiştir. Zolmitriptanın insanlarda
anne sütüne geçişi konusunda herhangi bir veri mevcut olmadığından GRAVİS’in bebeğini
emziren kadınlarda kullanılması sırasında dikkatli olmak gerekir.
Üreme yeteneği/Fertilite
Hayvanlarda yapılan üreme çalışmalarında, fertilite üzerinde bir etki ortaya çıkmamıştır.
İnsanlar üzerinde ya da klinik dışı üreyebilirlik çalışmalarından elde edilmiş veri
bulunmamaktadır.
4.7 Araç ve makine kullanımı üzerindeki etkiler
20 miligrama kadar çıkan zolmitriptan dozları, psikomotor test performansını anlamlı şekilde
bozmamıştır. GRAVİS kullanımının, hastaların araç ya da makine kullanma yeteneğini bozma
olasılığı yoktur. Ancak somnolansa neden olabileceğinden, hastalar motorlu araçlar da dahil
makine kullanımı sırasında dikkatli olmaları konusunda uyarılmalıdır.
4.8 İstenmeyen etkiler
GRAVİS, iyi tolere edilir.Advers olaylar tipik olarak hafif/orta şiddettedir, geçicidir, ciddi
değildir ve ek tedavi gerektirmeksizin kendiliğinden düzelir.
Olası yan etkilerin, dozun alınmasını izleyen 4 saat içerisinde görülme eğilimi vardır ve
bunlar, tekrarlanan dozlardan sonra sıklaşmaz.
İstenmeyen etkiler aşağıdaki sınıflama kullanılarak sıklık gruplarına ayrılmıştır :
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000); çok seyrek (< 1/10.000); bilinmiyor
Bağışıklık sistemi hastalıkları
Seyrek : Anaflaksi/anaflaktoid reaksiyonlar, aşırı duyarlılık reaksiyonları
Sinir sistemi hastalıkları
Yaygın: Duyu anormallikleri ve bozuklukları, baş dönmesi, baş ağrısı, hiperestezi, parestezi
somnolans, sıcaklık hissi
5Kardiyak hastalıkları
Yaygın : Palpitasyon
Yaygın olmayan : Taşikardi
Çok seyrek : Anjina pektoris, koroner vazospazm, miyokard enfarktüsü
Vasküler hastalıkları
Yaygın olmayan: Sistemik kan basıncında geçici artış
Gastrointestinal hastalıkları
Yaygın : Karın ağrısı, ağız kuruluğu, bulantı, kusma
Çok seyrek : Kanlı ishal, gastrointestinal enfarkt veya nekroz, gastrointestinal iskemik
olaylar, iskemik kolit, splenik enfarkt
Deri ve deri altı dokusu hastalıkları
Seyrek : Anjiyoödem, ürtiker
Kas iskelet bozuklukları, bağ dokusu ve kemik hastalıkları
Yaygın : Kas zayıflığı, miyalji
Genel bozukluklar ve uygulama bölgesine ilişkin hastalıklar
Yaygın: Asteni, boğaz boyun ekstremitelerde veya göğüste ağırlık, daralma veya baskı hissi
Böbrek ve idrar yolu hastalıkları
Yaygın olmayan : Poliüri, idrar sıklığı
Çok seyrek : Acil idrar yapma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
50 miligramlık bir tek oral doz zolmitriptan alan gönüllülerde genellikle sedasyon
görülmüştür. Zolmitriptan tabletlerin eliminasyon yarı-ömrü 2.5-3 saat olduğundan (Bkz.
Bölüm 5.2 Farmakokinetik Özellikler) aşırı doz alan hastalar, en az 15 saat boyunca veya
semptomlar ve belirtiler devam ettiği sürece izlenmelidir.
Zolmitriptanın spesifik bir antidotu yoktur. Şiddetli intoksikasyon durumunda yoğun bakım
önlemlerinin alınması ve bu arada açık bir hava yolu sağlanması ve devam ettirilmesi, yeterli
oksijenasyon ve ventilasyon sağlanması, kardiyovasküler sistemin izlenmesi ve desteklenmesi
önerilir.
Hemodiyaliz veya peritoneal diyalizin zolmitriptanın serum konsantrasyonları üzerinde
etkileri bilinmemektedir.
5 FARMAKOLOJİK ÖZELLİKLER
5.1 .Farmakodinamik özellikler
Farmakoterapötik grubu: Selektif serotonin (5HT ) agonisti
1
ATC kodu: N02C C03
6Preklinik çalışmalarda zolmitriptanın, vasküler insan rekombinant 5HT ve 5HT reseptör
1B 1D
alt-tiplerinin selektif agonisti olduğu gösterilmiştir. Zolmitriptan, yüksek affiniteli bir
5HT/ reseptör agonistidir ve ılımlı bir 5HT reseptör affinitesine sahiptir.
1B/1D 1A
Zolmitriptan’ın 5HT -, 5HT -, 5HT -, alfa -, alfa -, veya beta -, adrenerjik; H -, H -
2 3 4 1 2 1 1 2
,histaminik; muskarinik; dopaminerjik , veya dopaminerjik reseptörlerine belirgin bir
1 2
afinitesi (radyoligand bağlanma analizleri ile ölçüldüğü gibi) veya farmakolojik aktivitesi
yoktur. 5HT reseptörü baskın olarak trigeminal sinirlerin hem periferik hem de merkezi
1D
sinapslarında presinaptik yerleşmiştir ve klinik öncesi çalışmalar zolmitriptanın her iki
bölgeyi de etkileyebildiğini göştermiştir.
Bir kontrollü çalışmada 696 ergenlik dönemindeki migren hastasında, zolmitriptan tabletlerin
2.5 mg, 5 mg ve 10 mg dozlarının plaseboya üstünlüğü göşterilememiştir.
5.2 .Farmakokinetik özellikler
Genel Özellikler
Zolmitriptan hızla ve iyi bir şekilde emilir. Asıl bileşiğin ortalama mutlak biyoyararlanım
oranı yaklaşık %40’tır.
Emilim:
GRAVİS konvensiyonel tabletlerin oral yolla alınmasını takiben, zolmitriptan hızla ve iyi bir
şekilde (dozun en az %64’ü) emilir. Asıl bileşiğin ortalama mutlak biyoyararlanım oranı
yaklaşık %40’tır. Yine bir 5HT agonisti olan ve hayvan modellerinde zolmitriptanın 2-6
1B/1D
katı daha güçlü olduğu gösterilen aktif bir metaboliti de vardır (183C91, N-desmetil
metabolit).
Dağılım:
Sağlıklı kişilerde, tek doz olarak verildiğinde, zolmitriptan ve aktif metaboliti 183C91, 2.5 ila
50 mg doz aralığında dozla orantılı EAA ve Cmaks gösterir. Cmaks’ın %75’i ile absorpsiyon
hızlıdır ve 1 saat içinde ulaşılır, plazma konsantrasyonları 4 ila 6 saat devam eder.
Zolmitriptan absorpsiyonu gıda varlığından etkilenmez. Zolmitriptanın çoklu dozlarında bile
biriktiği gösterilmemiştir.
Biyotransformasyon:
Zolmitriptan vücuttan daha çok, karaciğerde biyotransformasyon geçirerek oluşan
metabolitlerinin böbrekler yoluyla atılması şeklinde uzaklaştırılır. Zolmitriptanın başlıca 3
metaboliti vardır: İndol asetik asit (plazmadaki ve idrardaki ana metabolit). N-oksit ve N-
desmetil analogları. Bunlardan N-desmetil metabolit (183C91) aktiftir, diğerleri değildir.
Plazmadaki 183C91 konsantrasyonları, asıl ilacın yaklaşık yarısı olduğundan bu metabolitin,
GRAVİS’in terapötik etkisine katkıda bulunması beklenir. Tek oral dozun %60’dan fazlası
idrarla (esas olarak indol asetik asit metaboliti olarak) atılır ve %30’u değişmemiş ana bileşen
olarak feçesle atılır.
Karaciğer hastalığının zolmitriptanın farmakokinetiği üzerindeki etkisini değerlendirmek için
yapılan çalışmada, sağlıklı gönüllülerle orta veya ileri derecede karaciğer bozukluğu olan
hastalar karşılaştırıldığında orta dereceli karaciğer bozukluğu olan hastaların EAA ve Cmax
7değerleri sırasıyla %94 ve %50 ve ileri derecede karaciğer bozukluğu olan hastaların ise
%226 ve %47 arttığı gösterilmiştir. 183C91 metaboliti için, orta düzeyde karaciğer yetmezliği
olan hastalarda AUC ve Cmax sırasıyla %33 ve %44 azalmış, şiddetli karaciğer yetmezliği
olan hastalarda sırasıyla %82 ve %90 azalmıştır.
Eliminasyon :
Zolmitriptanın plazma yarı ömrü ( t ) sağlıklı gönüllülerde 4.7 saat, orta derecede karaciğer
1/2
bozukluğu olan hastalarda 7.3 saat ve ileri derecede karaciğer bozukluğu olanlarda ise 12
saattir. 183C91 metaboliti için ilgili t değerleri sırasıyla 5.7 saat, 7.5 saat ve 7.8 saattir.
1/2
İntravenöz kullanımdan sonraki ortalama total plazma klirensi 10 ml/dakika/kg kadardır ve
bunun üçte biri renal klirenstir. Renal klirensin glomerüler filtrasyon hızından fazla olması
renal tübüler sekresyonu akla getirmektedir. İntravenöz dozdan sonraki dağılım hacmi, 2.4
litre/kg’dır. Plazma proteinlerine bağlanma oranı düşüktür (yaklaşık %25). Zolmitriptanın
ortalama eliminasyon yarı-ömrü 2.5-3 saat kadardır. Metabolitlerinin yarı ömrünün de benzer
olması, eliminasyonlarının oluşum hızı ile sınırlı olduğunu akla getirmektedir.
Zolmitriptanın ve metabolitlerinin renal klirensi, orta-ileri derecede böbrek bozukluğu
vakalarında sağlıklı deneklere göre 7 ila 8 kat azalmıştır, ana bileşenin ve aktif metabolitin
AUC değeri hafif artarken (sırasıyla %16 ve %35), yarı ömrü 1 saat artış ile 3 ila 3.5 saattir.
Bu parametreler sağlıklı gönüllülerde gözlenen aralık dahilindedir.
Hastalardaki karakteristik özellikler
Yaşlılar
Zolmitriptanın ileri yaşta, sağlıklı insanlardaki farmakokinetiği, sağlıklı genç
gönüllülerdekine benzer bulunmuştur.
Böbrek yetmezliği
Böbrek yetmezliği olan hastalarda doz ayarlanmasına ihtiyaç yoktur.
Karaciğer yetmezliği
Karaciğer yetmezliği olan hastalarda metabolizma azalmıştır. Bu sebeple orta veya şiddetli
karaciğer yetmezliği olan hastalarda, 24 saatte önerilen maksimum doz 5 mg’dır.
Etkileşimler
Sağlıklı küçük bir gönüllü grubunda, zolmitriptan ergotaminle birlikte kullanıldığında
farmakolojik etkileşim görülmemiştir. Zolmitriptanın ergotamin/kafein ile birlikte verilmesi,
iyi tolere edilmiş ve yan etkilerde ya da kan basıncı değişikliklerinde, zolmitriptanın tek
başına kullanılmasına kıyasla herhangi bir artışla sonuçlanmamıştır.
Rifampisin uygulanmasını takiben, zolmitriptan veya aktif metabolitlerinde klinik olarak
ilişkili bir fark gözlenmemiştir.
Bir MAO-B inhibitörü olan selegilin, serotonin geri-alım inhibitörü (SSRI) olan fluoksetin,
zolmitriptan farmakokinetik parametreleri üzerinde etkili olmamıştır.
85.3 .Klinik öncesi güvenlilik verileri
Zolmitriptan kullanılarak oral teratojen etki çalışması yapılmıştır. Zolmitriptanın maksimum
tolere edilebilen dozları 1200 mg/kg/gün (EAA 605μg/ml saat = insanda önerilen maksimum
günlük dozdan 15 mg’a ait EAA’nın yaklaşık 3700 katı) ve 30 mg/kg/gün (EAA 4.9μg
/ml.saat = insanda önerilen maksimum günlük dozdan 15 mg’a ait EAA’nın yaklaşık 30 katı)
sıçan ve tavşanlarda herhangi bir teratojenik etki görülmemiştir.
Beş genotoksisite çalışması yapılmış ve bunların sonucunda zolmitriptanın, insanlarda
herhangi bir genetik risk taşımadığına karar verilmiştir.
Sıçanlarda ve farelerde uygulanabilen en yüksek dozlarla yapılan karsinojen etki çalışmaları,
tümorojen etki izlenimi vermemiştir.
Erkek ve dişi sıçanlarda, toksisite tarafından sınırlanan dozlar kullanılarak yapılan üreme
çalışmaları, fertilite üzerinde herhangi bir etki göstermemiştir.
6 .FARMASÖTİK ÖZELLİKLER
6.1 .Yardımcı maddelerin listesi
Çekirdek tablet:
Laktoz (susuz)
Mikrokristalin selüloz (Avicel PH 102)
Sodyum nişasta glikolat
Magnezyum stearat.
Film kaplama:
Opadry II Yellow 33G22265.
Opadry II Yellow 33G22265’un bileşiminde bulunan maddeler:
Laktoz monohidrat
Hidroksipropil metilselüloz 6 cp
Titanyum dioksit
Polietilen glikol 3000
Sarı demir oksit
Triacetin, Ponceau 4R
FD&C Blue No:2.
6.2 .Geçimsizlikler
Bilinen geçimsizlik yoktur.
6.3 .Raf ömrü
24 ay
6.4 .Saklamaya yönelik özel tedbirler
25 C’nin altındaki oda sıcaklığında saklayınız.
6.5 .Ambalajın niteliği ve içeriği
3 film tablet içeren Al/Al blister ve karton kutu ambalaj
96.6 .Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI
214/31
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.01.2008
10.KÜB’ÜN YENİLENME TARİHİ
10