1 / 11 KULLANMA  TALİMATI  
PROGRAFTM 0.5 mg  sert jelatin  kapsül  
Ağızdan  alınır.  
 
• Etkin madde: 0.5 mg tak rolimus  
• Yardımcı  madde(ler):   Laktoz  monohidrat  (inek  sütü kaynaklı),  soya lesitin,  titanyum  dioksit 
E171 , sarı demir  oksit  E172,  kırmızı  demir  oksit  E172,  jelatin  (sığır  kaynaklı ), hipromelloz, 
kroskarmeloz sodyum, magnezyum stearat, şellak, hidroksipropil selüloz, simetikon   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. PROGRAF  nedir ve ne için kullanılır?  
2. PROGRAF ’ı kullanmadan önce dikkat edilmesi gerekenler  
3. PROGRAF  nasıl kullanılır?  
4. Olası yan etkiler nelerdir?  
5. PROGRAF ’ın saklanması  
 
Başlıkları yer almaktadır.  
1. PROGRAF nedir ve ne için kullanılır?   
• PROGRAF 0.5  mg kapsül, her biri kırmızı ile “0.5 mg” ve “[f] 607” baskılı, beyaz toz 
içeren, opak, açık sarı renkli 50 kapsüllük ambalajlarda takdim edilmektedir. Kutu 
içerisinde, kapsülleri nemden korumak için içinde nem çekici bulunan koruyucu bir 
alüminyum folyo a mbalaj içerisindeki 10 kapsüllük 5 blister bulunmaktadır.  
 
• PROGRAF, immünosüpresanlar (bağışıklık baskılayıcı) adı verilen bir ilaç grubuna 
aittir. Organ naklinizi takiben (örn. karaciğer, böbrek, kalp) vücudunuzun bağışıklık 
sistemi yeni organı reddetmeye çalışacaktır. PROGRAF, vücudunuzun bağışıklık 
cevabını kontrol ederek, vücudunuzun nakledilen organı kabul etmesini sağlamak için 
kullanılmaktadır. PROGRAF çoğu kez, bağışıklık sistemini baskılayan diğer ilaçlarla 
birlikte  kullanılı r. 
 
• Ayrıca PROGRAF, size nakledilen karaciğer, böbrek, kalp ya da diğer organınızın 
devam eden reddedilme durumu için ya da daha önceden almış olduğunuz bir tedavinin 
organ naklinden  sonraki bağışıklık cevabını kontrol edemediği durumlarda da  verilebilir . 
 
2. PROGRAF ’ı kullanmadan  önce  dikkat  edilmesi  gerekenler   2 / 11 PROGRAF ’ı aşağıdaki durumlarda  KULLANMAYINIZ  
• Eğer takrolimus veya ilacın içerdiği maddelerin herhangi birine karşı alerjiniz (aşırı 
duyarlılığınız)  varsa  
• Eğer makrolid  antibiyotiklerin alt grubundaki herhangi bir antibiyotiğe (örn. eritromisin, 
klaritromisin, josamisin) karşı alerjiniz (aşırı duyarlılığınız ) varsa  
 
PROGRAF ’ı aşağıdaki  durumlarda DİKKATLİ  KULLANINIZ  
• Nakledilen organınızın reddini önlemek için bağışıklık sisteminizin baskılanmasına 
ihtiyaç duyduğunuz sürece PROGRAF’ı her gün almanız gerekecektir. Doktorunuzla 
düzenli olarak iletişim halinde olmanız  gerekmektedir . 
• PROGRAF’ı kullanırken doktorunuz zaman zaman birtakım testler yaptırmanızı (kan, 
idrar, kalp fonksiyonu, görme ve nörolojik testler dahil) isteyebilir. Bu oldukça normaldir 
ve doktorunuzun  sizin  için en uygun  PROGRAF  dozuna  karar  vermesine  yardımcı  
olacaktır . 
• Almanız gereken PROGRAF’ın dozunu ve etkililiğini etkileyebileceği için, St. John’s 
wort (Hipericum perforatum ) (Sarı Kantaron) gibi bitkisel ilaçları ya da diğer herhangi 
bir bitkisel ürünü kullanmaktan kaçınınız. Şüphede olduğunuz takdirde, herhangi bir 
bitkisel ürün ya da ilacı kullanmadan önce lütfen doktorunuza  danışınız . 
 
Tedaviniz sırasında aşağıdakilerden biri sizin için geçerli olursa derhal doktorunuza söyleyiniz.  
 
• Eğer karaciğer problemleriniz varsa ya da karaciğerinizi etkilemiş olabilecek bir hastalık 
geçirdiyseniz, alacağınız PROGRAF dozunu etkileyebileceği için lütfen doktorunuza 
söyleyiniz . 
• Eğer titreme,  ateş, bulantı veya  kusma  gibi belirtilerin  eşlik ettiği  veya  etmediği  şiddetli  
karın ağrısı  hissederseniz , 
• Eğer bir günden uzun süre ishal olursanız, lütfen doktorunuza söyleyiniz, çünkü aldığınız 
PROGRAF dozunun ayarlanması  gerekebilir . 
• Eğer ‘QT uzaması’ olarak adlandırılan bir elektriksel aktivite değişiminiz  varsa , 
• PROGRAF kullanırken uygun ko ruyucu kıyafetler giyerek ve yüksek koruma faktörlü bir 
güneş kremi kullanarak, güneş ışığına ve UV ışığına maruz kalmanızı 
sınırlandırmalısınız. Bunun  nedeni,  bağışıklık  sistemini  baskılayan  tedavilerde  kötü huylu  
cilt değişikliklerine  dair potansiyel risk olmasıdır . 
• Eğer herhangi bir aşı yapılmasına ihtiyacınız olursa, öncesinde doktorunuza danışınız. 
Doktorunuz en iyi şekilde ne yapılması gerektiği konusunda sizi bilgilendirecektir . 
• PROGRAF kullanan hastalarda, lenfoproliferatif (Lenfoid do kuların kontrolsüz 
büyümesiyle karakterize hastalıklar) hastalıkların gelişme riskinin yüksek olduğu 
raporlanmıştır (Bkz. Bölüm 4). Bu hastalıklarla ilgili olarak belirli tavsiyeler için 
doktorunuza  danışınız . 
• Trombotik mikroanjiyopati/trombotik trombositopenik purpura/hemolitik üremik 
sendrom olarak bilinen, en küçük kan damarlarınızda hasar varsa veya geçmişte olduysa. 
Ateş, deri altında morarma (kırmızı noktalar şeklinde görünebilir), açıklanamayan 
yorgunluk, zihin bulanıklığı, ciltte veya gözl erde sararma, idrar çıkışında azalma, görme 
kaybı ve nöbet meydana gelirse doktorunuza söyleyiniz (bkz. Bölüm 4). Takrolimus, 
sirolimus veya everolimus ile birlikte alındığında bu semptomların gelişme riski artabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız . 
 
Kullanımdaki önlemler:  3 / 11 Hazırlama sırasında cildiniz veya gözleriniz gibi vücudunuzun herhangi bir bölümüyle 
doğrudan temastan veya takrolimus ürünlerinde bulunan enjeksiyon çözeltilerinin veya 
tozlarının solunmasından kaçınılmalıdır. Bu tür bir temas meydana gelirse, cildi ve gö zleri 
yıkayınız.  
 
PROGRAF ’ın yiyecek  ve içecek ile  kullanılması  
PROGRAF’ı  genellikle boş mide ile veya yemekten en az 1 saat önce veya 2 ila 3 saat sonra 
almalısınız. PROGRAF alırken greyfurt ve greyfurt suyu tüketiminden kaçınılmalıdır . 
 
Hamilelik  
İlacı kullanmadan  önce doktorunuza  veya eczacınıza  danışınız.  
• Hamile kalmayı planlıyorsanız veya hamile olduğunuzu düşünüyorsanız herhangi bir ilacı 
kullanmadan önce doktorunuza veya eczacınıza  danışınız . 
 
PROGRAF gerekli olmadıkça gebelik döneminde kullanılmamalıdır.  
 
Etkili ve hormonal olmayan bir doğum kontrol yöntemi te rcih edilmelidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız . 
 
Emzirme  
İlacı kullanmadan  önce doktorunuza  veya eczacınıza  danışınız.  
• PROGRAF anne sütüne geçmektedir. Bu nedenle PROGRAF kullanırken  
emzirmemelisiniz.  
Araç ve makine kullanımı  
PROGRAF’ı  kullandıktan sonra, baş dönmesi veya uyku hali hissediyorsanız veya net görme 
konusunda problem yaşıyorsanız herhangi bir araç, alet ya da makine kullanmayınız. Bu etkiler, 
PROGRAF alkol ile birlikte alındığında daha sık gözlenmektedir . 
 
PROGRAF ’ın içeriğinde bulunan bazı yardımcı maddeler hakkında önemli bilgiler  
PROGRAF laktoz  içermektedir. Eğer daha önceden doktorunuz tarafından bazı şekerlere karşı  
intoleransınız  olduğu  söylenmişse  bu ilacı almadan  önce  doktorunuzla  temasa  geçiniz.  
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
PROGRAF  0,5 ve 1 mg  kapsülde kullanılan baskı mürekkebi soya lesitini içerir. Eğer soya veya 
fıstığa alerjiniz varsa bu ilacı kullanıp kullanmayacağınız a karar vermek için doktorunuza 
danışınız.  
 
Diğer  ilaçlar  ile birlikte  kullanımı  
Reçetesiz alınan ilaçlar ve bitkisel ilaçlar dahil ilaçlar alıyorsanız, yakın zamanda almışsanız 
veya alacaksanız doktorunuza veya eczacınıza söyleyiniz.  
 
PROGRAF,  siklosporin  (bağışıklık baskılayıcı) ile birlikte alınmamalıdır.  4 / 11 Organ nakli  uzmanınız dışında bir doktora gitmeniz gerekiyorsa, doktorunuza 
takrolimus kullandığınızı söyleyiniz. Takrolimus kan seviyenizi artırabilecek veya 
azaltabilecek başka bir  ilaç kullanmanız gerekiyorsa, doktorunuzun nakil uzmanınıza 
danışması gerekebilir.  
 
PROGRAF kan düzeyleri aldığınız diğer ilaçlardan etkilenebilir ve diğer ilaçların kan düzeyleri 
de PROGRAF kullanmanızdan etkilenebilir ve bu durum PROGRAF dozunun artırılmasını veya 
azaltılmasını veya kesilmesini gerektirebilir.  
 
Bazı hastalar başka ilaçlar alırken takrolimus kan seviyelerinde artış yaşamıştır. Bu, böbrek 
sorunları, sinir sistemi soru nları ve kalp ritim bozuklukları gibi ciddi yan etkilere yol açabilir 
(bkz. Bölüm 4).  
 
Başka bir ilaç kullanılmaya başlandıktan çok kısa bir süre sonra PROGRAF kan seviyeleri 
etkilenebilir, bu nedenle başka bir ilaca başladıktan sonraki ilk birkaç gün için de ve diğer ilaçla 
tedavi devam ederken PROGRAF kan seviyenizin sürekli olarak sıklıkla izlenmes i gerekebilir. 
Diğer bazı ilaçlar, takrolimus  kan seviyelerinin düşmesine neden olabilir ve bu da nakledilen 
organı reddetme riskini artırabilir. Özellikle, aşağıdaki etkin maddeleri içeren ilaçlar alıyorsanız 
veya yakın zamanda aldıysanız doktorunuzu bilgilendirmelisiniz : 
 
• Enfeksiyonların tedavisind e kullanılan ve özellikle makrolid antibiyotikler adı verilen 
antibiyotikler ve antifungal ilaçlar (örn. ketokonazol, flukonazol, itrakonazol,  posakonazol,  
vorikonazol, klotrimazol, izavukonazol,  mikonazol,  kaspofungin,  telitromisin,  eritromisin, 
klaritromisin, josamisin , azitromisin, rifampisin , rifabutin , izonia zid ve flukloksasilin ) 
• İnsan sitomegalovirüsün (CMV) sebep olduğu hastalığı önlemek için kullanılan 
letermovir  
• HIV proteaz inhibitörleri, örn.  ritonavir, nelfinavir, sakinavir  HIV enfeksiy onunun 
tedavisinde kullanılan  güçlendirici ilaç korbisistat ve kombinasyon tabletleri  veya HIV 
nükleozid olmayan ters transkriptaz inhibitörleri (efavirenz, etravirin, nevirapin)   
• Hepatit C enfeksiyonunun tedavisinde kullanılan HCV proteaz  inhibitörleri (örn. 
telaprevir, boseprevir , dasabuvir  ile birlikte  veya dasabuvir  olma ksızın  
ombitasvir/paritaprevir/ritonavir  kombinasyon u, elbasvir/grazoprevir ve 
glecaprevir/pibrentasvir )  
• Nilotinib ve imatinib , idelalisib, ceritinib,  crizotinib , apalutamid e, enzalutamid e veya 
mitotan e (belirli kanser türlerinin tedavisi için)  
• Organ naklinin reddini önlemek için bağışıklık sistemini baskılamada kullanılan 
mikofenolik asit  
• Mide ülseri ve reflünün tedavisinde kullanılan omeprazol, lansopr azol veya simetidin  
• Bulantı  ve kusma  tedavisinde  kullanılan  antiemetikler  olarak  bilinen  ilaç (örn. 
metoklopramid)  
• Mide yanması tedavisinde kullanılan antasit olarak bilinen ilaç (magnezyum -alüminyum - 
hidroksit)  
• Etinilöstradiol (örn. ağızdan alınan doğum kontrol hapı) veya danazol ile hormon  tedavileri  
• Nifedipin, nikardipin, diltiazem ve verapamil gibi yüksek tansiyon veya kalp 
problemlerinde kullanılan ilaçlar  
• Aritmiyi  (düzensiz  kalp atışı)  kontrol  altına  almak  için kullanılan  antiaritmikler  olarak  
bilinen ilaç (amiodaron)  
• Yüksek  kolesterol  ve trigliseridlerin  tedavisinde  kullanılan  ve “statinler”  olarak  bilinen  
ilaçlar  
• Epilepsi (sara) hastalığında kullanılan antiepileptik ilaçlar (karbamazepin, fenitoin veya  5 / 11 fenobarbital ) 
• Ağrı ve ateş tedavisinde kullanılan metamizol  
• Kortikosteroidler prednizolon ve metilprednizolon  
• Depresyon tedavisinde kullanılan antidepresan  nefazodon  
• St. John wort (hipericum perforatum ) (Sarı Kantaron) içeren bitkisel ilaçlar veya Schisandra 
sphenanther a (Şizandra üzümü) içeren özütler  
• Kannabidiol ( nöbet tedavisini de kapsayan diğer kullanımları ). 
 
Hepatit C tedavisi görüyorsanız doktorunuza söyleyiniz. Hepatit C için ilaç tedavisi karaciğer 
fonksiyonunuzu değiştirebilir ve kandaki takrolimus  düzeylerini etkileyebilir. Takrolimus kan 
seviyeleri, hepatit C için reçete edilen ilaçlara bağlı olarak düşebilir veya artabilir. Hepatit C 
tedavisine başladıktan sonra doktorunuzun takrolimus kan seviyelerini yakından izlemesi ve 
PROGRAF dozunda gerekli  ayarlamaları yapması gerekebilir.  
 
İbuprofen (Ateş, ağrı ve iltihap tedavisinde kullanılan bir ilaç), amfoterisin B ( mantar enfeksiyon u 
tedavisinde kullanılan bir ilaç) , antibiyotikler (kotrimoksazol, vankomisin veya aminoglikozit 
antibiyotikler olarak ad landırılan gentamisin gibi)  veya antiviraller (viral enfeksiyonların 
tedavisinde kullanılan ilaç lar örn. asiklovir , gansiklovir, sidofovir veya foskarnet ) alıyorsanız veya 
almanız gerekiyorsa doktorunuza söyleyiniz. Bunlar PROGRAF ile birlikte alındığında böbrek 
veya sinir sistemi sorunlarınızı kötüleştirebilir . 
 
Sirolimus veya everolimus kullanıyorsanız doktorunuza söyleyiniz. Takrolimus , sirolimus veya 
everolimus ile birlikte alındığında trombotik mikroanjiyopati, trombotik trombositopenik 
purpura ve hemo litik üremik sendrom gelişme riski artabilir (bkz. Bölüm 4).  
 
Ayrıca PROGRAF’ı aldığınız sırada potasyum takviyeleri veya potasyum tutucu diüretikler (idrar 
söktürücüler) (örn. amilorid, triamteren veya spironolakton) veya kanınızdaki potasyum 
düzeylerini art tırabilecek trimetoprim veya kotrimoksazol antibiyotikleri, belirli ağrı kesiciler 
(NSAİİ adı verilen ilaçlar, örn. ibuprofen) antikoagülanlar (kan pıhtılaşmasını önleyici ilaçlar) 
veya diyabet (şeker hastalığı) tedavisi için oral tedavi alı yorsanız, doktorunuzun bilmesi 
gerekmektedir . 
 
Eğer aşı olmanız gerekiyorsa, öncesinde lütfen doktorunuzu bilgilendiriniz . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi  veriniz.  
 
3. PROGRAF  nasıl kullanılır?  
 
Uygun  kullanım  ve doz/uygulama  sıklığı  için talimatlar:  
PROGRAF’ı her zaman doktorunuzun size söylediği gibi alınız. Emin olmadığınız  durumlarda  
doktorunuz veya eczacınıza  danışınız.  
 
 
 Transp lantasyond a uzman hekimin iz farkl ı bir takrolimu s ilacın a değiştirmey e karar 
vermediğ i sürec e reçeten iz her yazıldığınd a aynı takrolimu s ilacını aldığını zdan emin 
olunu z. Bu ilaç günd e iki kez alınmalıdır . Eğer ilacın görünüş ü her zamankinden farklı 
ise veya doz talimatlar ı değiş mişse doğr u ilacı aldığını zdan emin olma k için en kısa 
süred e doktorunu zla ya da eczacınızla konuşunu z. 6 / 11 Nakledilen organınızın reddini önlemek için başlangıç dozu, vücut ağırlığınıza göre hesaplanarak 
doktorunuz tarafından belirlenecektir. Transplantasyondan hemen sonraki başlangıç dozları 
genellikle nakledilen organa bağlı olarak  
 
vücut ağırlığı (kg ) başına günlük 0 ,075 – 0,3 mg 
 
aralığında olacaktır.  
 
Dozunuz  genel  durumunuza  ve kullanmakta  olduğunuz  diğer  bağışıklık  sistemini  baskılayan  
ilaçlara bağlıdır. Doğru dozu belirlemek veya zaman zaman dozu ayarlamak için doktorunuz 
düzenli kan testlerine ihtiyaç duyacaktır. Durumunuz istikrarlı olduğunda, doktorunuz genellikle 
PROGRAF dozunuzu azaltacaktır. Doktorunuz size alacağınız kapsül miktarını ve sıklığını tam 
olarak söyleyecektir . 
 
PROGRAF, genellikle sabah ve akşam olmak üzere günde iki defa ağız yoluyla alınır. 
PROGRAF’ı genellikle boş mide ile veya yemekten en az 1 saat  önce veya 2 ila 3 saat sonra 
almalısınız . 
 
Uygulama yolu ve metodu:  
Kapsüller  bir bardak  su ile bütün  halde  yutulmalıdır.  PROGRAF  aldığınız  sırada  greyfurt  ve 
greyfurt suyu tüketiminden kaçınınız. Folyo ambalajda bulunan nem çekiciyi  yutmayınız . 
 
Değişik yaş grupları:   
Çocuklarda  kullanımı:  
Doktorunuzun tavsiye ettiği şekilde  kullanılmalıdır.  
Yaşlılarda kullanımı:  
Özel kullanımı  yoktur.  
Özel  kullanım  durumları:   
Böbrek  yetmezliği:  
Özel kullanımı yoktur. Böbreğe toksik  etkisi olduğu için doktorunuz böbreğinizin fonksiyonlarını 
ölçmek için bazı testler isteyebilir . 
Karaciğer  yetmezliği : 
Doktorunuzun tavsiye ettiği şekilde  kullanılmalıdır.  
Eğer  PROGRAF’ın  etkisinin  çok güçlü  veya zayıf olduğuna  dair bir izleniminiz  var ise doktorunuz 
veya eczacınız ile konuşunuz.  
 
Kullanmanız gerekenden daha fazla  PROGRAF  kullandıysanız  
Eğer  kazayla  PROGRAF’dan  kullanmanız  gerekenden  fazlasını  kullanmışsanız  bir doktor  veya 
eczacı ile konuşunuz veya en yakın hastanenin acil bölümüne  başvurunuz.  
 
 
PROGRAF  kullanmayı  unutursanız  
PROGRAF kapsüllerinizi almayı unutursanız, sonraki dozun zamanı gelene kadar bekleyiniz 
ve daha sonra önceki gibi devam ediniz . 
Unutulan  dozları  dengelemek  için çift doz almayınız.  
 
PROGRAF ile tedavi sonlandırıldığında oluşabilecek  etkiler  7 / 11 PROGRAF tedavinizi durdurmak, nakledilen organınızın reddedilme riskini artırabilir. 
Doktorunuz  bunu yapmanızı söylemedikçe tedavinizi kesmeyiniz . 
İlacın kullanımı ile ilgili ilave sorularınız olduğunda, doktorunuza veya eczacınıza danışınız . 
 
4. Olası yan etkiler  nelerdir?  
Tüm  ilaçlar  gibi, PROGRAF’ın  içeriğinde  bulunan  maddelere  duyarlı  olan kişilerde  yan etkiler  
olabilir.  
PROGRAF, nakledilen organı reddetmenizi engellemek için vücudunuzun kendi savunma 
mekanizmasını zayıflatır. Bunun sonucunda, vücudunuz enfeksiyonlarla mücadelede her zamanki 
kadar iyi olmayacaktır. Bu nedenle PROGRAF alıyorsanız, cilt, ağız, mide ve bağırsak, akciğer 
ve idrar yolu enfeksiyonları gibi enfeksiyonlara normalden daha çok  yakalanabilirsiniz . Bazı 
enfeksiyonlar ciddi veya ölümcül olabilir ve bakteri, virüs, mantar, parazit veya diğer 
enfeksiyonların neden olduğu enfeksiy onları içerebilir.  
 
Aşağıdakiler dahil bir enfeksiyon belirtisi görürseniz derhal doktorunuza söyleyiniz:  
• Ateş, öksürük, boğaz ağrısı, halsizlik veya genel olarak kendini iyi hissetmeme  
• Hafıza kaybı, düşünme güçlüğü, yürüme zorluğu veya görme kaybı - bunlar , ölümcül 
olabilen çok seyrek, ciddi bir beyin enfeksiyonuna bağlı olabilir (Progresif Multifokal 
Lökoensefalopati veya PML)  
 
Aşağıdakilerden biri olursa PROGRAF kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
− Aşağıdaki belirtilerle birlikte alerjik ve anafilaktik reaksiyonlar: Ani kaşıntılı döküntü 
(kurdeşen),  el, ayak, ayak  bileği,  yüz, dudaklar,  ağız veya boğazda  şişme  (yutma  veya  
solunum güçlüğüne neden olabilir) ve baygınlık  hissi.  
− Stevens -Johnson  sendromu:  Açıklanamayan  yaygın  deri ağrısı,  yüzde  şişme,  deri, ağız, 
gözler ve genital bölgede kabar ma ile seyreden ciddi hastalık, kurdeşen, dilde şişme, 
yayılım gösteren kırmızı veya mor deri döküntüsü, deri soyulması.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin PROGRAF ’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:  10 hastanın en az 1’inde görülebilir.  
Yaygın:  10 hastanın birind en az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor . 
 
Aşağıda belirtilen ciddi yan etkiler gelişebilir.  
 
Aşağıdaki c iddi yan etkilerden herhangi biri oluştuysa veya oluştuğunu düşünüyorsanız 
derhal doktorunuza söyleyiniz : 
 
Ciddi yaygın yan etkiler (10 kişiden en fazla 1'inde görülebilir):  8 / 11 • Gastrointestinal perforasyon: titreme, ateş, mide bulantısı veya kusma gibi diğer 
semptomların eşlik ettiği veya etmediği şiddetli karın ağrısı.  
• Nakledilen organın yetersiz işlevi.  
• Bulanık görme.  
 
Ciddi yaygın olmayan yan etkiler (100 kişiden en fazla 1'inde görülebilir):  
• Aşağıdaki semptomların görüldüğü bir durum olan h emolitik üremik sendrom dahil  olmak 
üzere  trombotik mikroanjiyopati (en küçük kan damarlarında meydana gel en hasar ): idrar 
çıkışının azalması veya olmaması (akut böbrek yetmezliği), aşırı yorgunluk, deride veya 
gözlerde sararma (sarılık) ve anormal morarma  veya kanama ve enfeksiyon belirtileri.  
Ciddi seyrek yan etkiler (1.000 kişiden en fazla 1'inde görülebilir):  
• Trombotik Trombositopenik Purpura : en küçük kan damarlarında meydana gelen hasarı 
içeren ve akut böbrek yetmezliği  semptomları  (idrar çıkışının azalması  veya olmaması) , 
görme kaybı ve nöbet  belirtileriyle  birlikte  açıklanamayan  aşırı yorgunluk,  zihin  karışıklığı, 
deride veya gözlerde sararmanın (sarılık) eşlik ettiği veya etmediği iğne ucu büyüklüğünde 
kırmızı noktalar şeklinde görülebil en deri altında morarma  ve ateşle karakterize bir durum . 
• Toksik epidermal nekroliz: derinin veya mukus membranların  erozyonu ve kabarması, 
vücuttan büyük parçalar halinde ayrılabilen kırmızı şiş deri bölgeleri . 
• Körlük  
 
Ciddi çok seyrek yan etkiler (10.000 kişiden en fazla 1'inde görülebilir ): 
• Stevens -Johnson sendromu: açıklanamayan  yaygın  deri ağrısı,  yüzde  şişme,  deri, ağız, gözler 
ve genital bölgede kabar ma ile seyreden ciddi hastalık, kurdeşen, dilde şişme, yayılım gösteren 
kırmızı veya mor deri döküntüsü, deri soyulması  
• Torsades de pointes : göğüs  ağrısı  (angina),  baygınlık,  denge  bozukluğundan  kaynaklanan  baş 
dönmesi (vertigo) veya bulantı, palpitasyon (kalp çarpıntısı) ve solunum güçlüğü gibi 
belirtilerin eşlik ettiği veya etmediği, kalp atım sıklığında  değişim . 
 
Ciddi yan etkiler  - sıklığı bilinmiyor (eldeki verilerden hareketle tahmin edilemiyor ): 
-     Fırsatçı  enfeksiyonlar  (bakteriyel,  fungal,  viral ve protozoal): Uzun  süren  ishal,  ateş ve 
boğaz ağrısı . 
-     Bağışıklık sisteminin baskılanması sonucu, tedavi sonrasında bildirilen iyi huylu  ve kötü 
huylu tümörler . 
-     Saf kırmızı  hücre  aplazisi  (kırmızı  kan hücresi  sayısında  çok şiddetli  azalma) , hemolitik  
anemi (yorgunlukla birlikte, anormal yıkım nedeniyle kırmızı kan hücrelerinin sayısında  
azalma)  ve febril nötropeni (ateşin eşlik ettiği , enfeksiyonla savaşan beyaz kan 
hücrelerinde azalma) vakaları  bildirilmiştir.  Bu yan etkilerin tam olarak hangi sıklıkla 
meydana geldiği bilinmemektedir . Hiç belirti  oluşmayabilir  veya  hastalığın  şiddetine  
bağlı  olarak yorgunluk,  kayıtsızlık,  deride  anorma l solgunluk,  nefes  darlığı,  baş dönmesi,  
baş ağrısı,  göğüs ağrısı ve ellerde ve ayaklarda üşüme  hissedebilirsiniz . 
-     Agranülositoz  (ağızda  ülserler,  ateş ve enfeksiyon(lar)  ile birlikte,  beyaz  kan hücresi  
sayısında şiddetli azalma). Hiç belirti oluşmayabilir veya ani ateş, üşümeden kaynaklı  
titreme ve boğaz ağrısı hissedebilirsiniz . 
− Aşağıdaki belirtilerle birlikte alerjik ve anafilaktik reaksiyonlar: Ani kaşıntılı döküntü 
(kurdeşen),  el, ayak,  ayak  bileği,  yüz, dudaklar,  ağız veya boğazda  şişme  (yutma  veya  
solunum güçlüğüne neden olabilir) ve baygınlık  hissi.  
− Posterior Reversibl Ensefalopati Sendromu (PRES): Baş ağrısı,  zihin karışıklığı, duygu  
durumda değişim, nöbetler ve görme bozuklukları . Bunlar, takrolimus ile tedavi edilen 
bazı hastalarda rapor edilen, posterior reversibl ensefalopati sendromu olarak bilinen bir 9 / 11 bozukluğun belirtileri olabilir.  
-  Optik nöropati  (optik sinir anormalliği): bulanık görme, renk görüşünde değişiklikler, 
ayrıntıları görmede zorluk veya görüş alanınızda kısıtlama gibi görme ile ilgili sorunlar.  
 
PROGRAF alındıktan sonra olabilecek yan etkiler aşağıda  listelenmiştir  ve bunlar ciddi 
olabilir:  
 
Çok yaygın:  
• Kan şekeri yükselmesi, şeker hastalığı, kanda potasyum  yükselmesi  
• Uyuma kta zorluk  çekme  
• Titreme, baş ağrısı  
• Kan basıncının yükselmesi  
• Karaciğer fonksiyon testlerinde anormallik  
• İshal,  bulantı  
• Böbrek problemleri  
 
Yaygın:  
• Kan hücresi (trombosit, alyuvar veya akyuvar) sayısında azalma, beyaz kan hücre  
sayısında artış, kırmızı kan hücre  sayısında değişiklik (kan testlerinde görülür)  
•  Kan magnezyum, fosfat, potasyum, kalsiyum ve ya sodyum değerlerinde düşüş, fazla sıvı 
yüklenmesi, kanda ürik asit artması  veya kan yağlarının yükselmesi, iştahsızlık, kan 
asiditesinin artması, kan tuzlarındaki diğer değişiklikler (kan testlerinde görülür ) 
• Endişe belirtileri, zihin  bulanıklığı  ve yönelim bozuklukları, depresyon, ruh hali 
değişiklikleri,  kabuslar, halüsinasyonlar, ruhsal bozukluklar  
•     Nöbetler , bilinç bozukluğu, ellerde ve ayaklarda (bazen ağrılı olabilen) karıncalanma ve 
uyuşma, sersemlik hissi, yazma  yeteneğinde bozulma , sinir sistemi bozuklukları  
• Işığa hassasiyette artış, göz bozuklukları  
• Kulak  çınlaması  
• Kalp damarlarında kan akımının azalması, kalp atımında  hızlanma.  
• Kanama, kan damarlarının kısmen veya tamamen tıkanması, tansiyon  düşüklüğü  
• Nefes darlığı, akciğer dokusunda değişiklik , akciğer çevresinde sıvı birikimi,  farinkste 
enflamasyon, öksürük, grip benzeri belirtiler  
• Karın ağrısı ve ishale neden olan iltihaplanmalar veya ülserler, mide kanamaları, ağızda 
iltihaplanma  veya  ülserler,  karında  sıvı birikimi,  kusma,  karın  ağrısı,  hazımsızlık,  kabızlık,  
gaz çıkarma, şiş kinlik, sulu dışkılama, mide  problemleri  
• Karaciğer enzimleri ve fonksiyonlarında değişiklikler, karaciğer problemlerine bağlı 
olarak cildin sarı renk alması, karaciğer doku harabiyeti ve karaciğer iltihabı  
• Kaşıntı, döküntü, saç dökülmesi , akne, fazla terleme  
• Eklemlerde, uzuvlarda, sırtta ve ayaklarda ağrı, kas spazm ları 
• Böbrek yetmezliği, idrar çıkışında azalma, idrar yapmada bozulma veya ağrılı idrar 
yapma  
• Vücut dayanıklılığında azalma, ateş, vücutta sıvı toplanması, ağrı ve huzursuzluk, kanda 
alkalin fosfataz artışı, kilo artışı, sıcaklık algısı nda bozulma  
 
Yaygın olmayan:  
•     Kan pıhtılaşmasında değişiklikler , tüm kan hücrelerinde  azalma  
• Dehidrasyon  (vücudun susuz kalması) , kandaki protein veya şeker değerinin düşmesi , 
kandaki fosfat değerinin  yükselmesi  
• Koma, beyin kanaması, inme, felç, beyin bozuklukları, konuşma ve dil bozuklukları, 
hafıza  sorunları  10 / 11 • Göz lensinde bulanıklık  
• Duymada  bozulma  
• Düzensiz kalp atışı, kalbin durması, kalp işlevinin azalması, kalp kasına ilişkin 
bozukluklar, kalp kasında büyüme, kalbin daha güçlü  atması, EKG anormallikleri, kalp 
hızı ve nabız   anormalliği  
• Bacak veya kol toplar damarında pıhtı oluşumu, şok  
• Solunumda zorluk, solunum yolu bozuklukları, astım  
• Bağırsak tıkanıklığı, kanda amilaz enzim seviyesinde artış, mide muhteviyatının ağza 
gelmesi, mide boşalmasında gecikme  
• Deride iltihap, güneş ışığında yanma hissi  
• Eklem bozuklukları  
• İdrar yapamama, ağrılı adet görme ve anormal adet kanaması  
• Bazı organların yetmezliği, grip benzeri hastalık, sıcağa ve soğuğa duyarlılıkta artış, 
göğüste baskı hissi, gergi n veya anormal hissetme, kanda laktat dehidrojenaz enziminin 
artışı, kilo kayb ı 
Seyrek:  
• Pıhtılaşma hücrelerin e bağlı deride küçük noktalar halinde  kanama  
• Kas gerginliğinde  artma  
• Sağırlık  
• Kalp çevresinde sıvı  toplanması  
• Ani başlayan solunum  yetmezliği  
• Pankreasta kist  oluşumu  
• Karaciğerde kan akışı ile ilgili problemler  
• Kıllanma  artışı  
• Susuzluk, düşme, göğüste sıkışma hissi, hareketlilikte azalma,  ülser  
 
Çok seyrek:  
• Kaslarda güçsüzlük  
• Anormal kalp EKG’si  
• Karaciğer yetmezliği, safra kanalının  daralması  
• İdrarda kan ile bir likte ağrılı idrar yapma  
• Yağ dokusunda  artış 
 
Eğer bu kullanma talimatında bahsi geçmeyen herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
 
Yan etkilerin  bildirimi  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya  eczacınızı  bilgilendiriniz.  Ayrıca  yan etkileri  www.titck.gov.tr  sitesinde  yer alan 
“İlaç  Yan Etki Bildirimi” ikonuna tıklayarak doğrudan Türkiye Farmakovijilans Merkezi 
(TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da 
kullanabilirsiniz. Meydana  gelen  yan etkileri  bildirerek  kullanmakta  olduğunuz  ilacın  güvenliliği  
hakkında  daha  fazla bilgi edinilmesine katkı sağlamış  olacaksınız . 
 
5. PROGRAF ’ın saklanması  
PROGRAF ’ı çocukların  göremeyeceği, erişemeyeceği yerlerde ve ambalajında  saklayınız.  
 
• Kapsülleri blisterden çıkardıktan hemen sonra  kullanınız . 
• Alüminyum folyo açıldıktan sonra 12 ay içinde  kullanılmalıdır.  
• 25°C  altındaki oda sıcaklığında  saklayınız.  11 / 11 • Blisterler  kuru bir yerde  saklanmalıdır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PROGRAF ’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği  Bakanlığınca belirlenen toplama sistemine  veriniz.  
Eğer üründe ve/veya ambalajında bozukluklar fark ederseniz PROGRAF’ı  kullanmayınız.  
 
Ruhsat  sahibi:   
Astellas Pharma İlaç Ticaret ve Sanayi  A.Ş. 
Esentepe Mah. Bahar Sk.  
Özdilek River Plaza Vyndham Grand Blok  
No:13 İç Kapı No:39  
34394 Şişli, İstanbul  
Tel: (0212) 440 08  00 
Faks:  (0212) 438 36  71 
 
Üretim  yeri:   
Astellas Ireland Co. Ltd., Killorglin, Co. Kerry, İrlanda  
 
Bu kullanma talimatı ../../…. tarihinde  onaylanmıştır.  