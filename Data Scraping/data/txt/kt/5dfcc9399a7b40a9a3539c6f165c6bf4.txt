 
1 KULLANMA TALİMATI  
 
DUOPROST göz damlası   
Steril.  
Göz içine damlatılır.  
 
Etkin madde:  Her 1 ml çözelti, 50 mikrogram latanoprost ve 5 mg timolole eşdeğer 6,83 mg 
timolol maleat içerir.  
Yardımcı maddeler: Benzalkonyum klorür, sodyum dihidrojen fosfat dihidra t, disodyum 
fosfat dodekahidrat, sodyum klorür, 1M sodyum hidroksit  çözeltisi veya 1M hidroklorik asit 
çözeltisi (pH ayarı için), saf su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgil er içermektedir . 
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında  
yüksek  veya düşük  doz kullanmayınız  
 
Bu Kullanma Talimatın da: 
 
1. DUOPROST nedir ve ne için kullanılır?  
2. DUOPROST’u kullanmadan önce dikkat edilmesi gerekenler  
3. DUOPROST nasıl kul lanılır ? 
4. Olası yan etkiler nelerdir?  
5. DUOPROST’un saklanması  
 
Başlıkları yer almaktadır.  
 
1. DUOPROST nedir ve ne için kullanı lır? 
 
DUOPROST, bir mililitresi 50 mikrogram latanoprost ve 5 mg timolole eşdeğer 6,83 mg 
timolol maleat içeren göz damlasıdır. 2,5 mililitre solüsyon içeren plastik şişelerde 
sunulmaktadır.  
 
DUOPROST, açık açılı glokom ve gözdeki yüksek tansiyon hastalığı na karşı göze 
damlatılarak kullanılan sabit kombinasyonlar grubuna dahil bir ilaçtır.  
 
DUOPROST  göz damlası , iki farklı ila cın bileşimi dir, bu iki ilaç göz basıncını farklı yollarla 
düşürür. Timolol, beta blokerler olarak bilinen ilaç grubunda ndır ve gözün  içinde oluşan 
sıvının göz içine akışını az altarak gözün basıncını düşürür . Latanoprost gözün içindeki sıvının 
doğal yoldan dışarıya akışını  artırır.   
 
DUOPROST beta blokerler, prostaglandinler veya göz içi basıncını azaltan göz damlalarına 
yeterli yanıt v ermeyen açık açılı glokom ve gözünde yüksek tansiyonu (oküler hipertansiyon) 
olan hastaların tedavisinde kullanılır.  
2 2. DUOPROST’u kullanmadan önce dikkat edilmesi gerekenler  
 
DUOPROST’u aşağıdaki durumlarda KULLANMAYINIZ.  
 
Eğer,  
 Astım, ağır kron ik obstrü ktif bronşit (hırıltı , nefes almada zorluk ve/veya uzun süreli 
öksürüğe neden olabilen ağır bir akciğer hastalığı)  gibi bir solunum hastalığınız varsa 
veya  daha önceden  bu hastalıkları geçirdiyseniz,  
 Kalbiniz ile ilgili ciddi problemleriniz veya kalp ritmi  düzensizliğiniz varsa,  
 Etkin madde l atanoprost ve timolol e veya DUOPROST ’un içindeki yardımcı 
maddelerden herhangi birine karşı  daha önce  alerjik reaksiyon geliştirdiyseniz , 
 Hamile iseniz ya da hamile kalmayı planlıyorsanız,  
 Emziriyorsanız.  
 
DUOPROST’u aş ağıdaki durumlarda DİKKATLİ KULLANINIZ.  
 
Eğer,  
 Koroner kalp hastalığı nız (göğüs ağrısı veya göğüste sıkışma , nefessiz kalma veya  
boğulma  gibi belirtiler i olabilir ), kalp yetmezliği niz veya düşük kan basıncı nız varsa , 
 Düşük  kalp atımı gibi kalp atı m hızınızda düzensizlik  varsa, 
 Solunum problemleri niz, astım ınız veya kronik obstrüktif akciğer hastalığı nız varsa,  
 Raynaud hastalığı veya Raynaud sendromu gibi kan akışı z ayıflığı hastal ığınız varsa,  
 Timolol düşük kan şekeri belirti  ve bulgularını  maskeleyebileceğ inden  şeker 
hastalığınız varsa,  
 Timolol belirti ve bulgularını maskeleyebileceği nden  tiroid beziniz aşırı aktifse,  
 Herhangi bir göz ameliyatı  geçirecekseniz (katarakt ameliyatı da dahil) veya geçmişte 
gözünüz  ile ilgili herhangi bir ameliyat geçirdiyseniz,  
 Gözünüzle veya görmenizle ilgili şikayetleriniz varsa (örn. gözde kuruluk, ağrı, tahriş 
veya iltihap, bulanık görme),  
 Kontak lens  kullanıyorsanız   
 Anjinanızın (kalbi besleyen damarların daralması ile ortaya çıkan göğüs ağrısı) 
olduğunuzu biliyorsanız,  
 Genellikle hastaney e gitmenize neden olan  ciddi alerjik reaksiyon  riskiniz olduğunu  
biliyorsanız , 
 Herpes simpleks adı verilen virüsün neden olduğu bir göz enfeksiyonu geçiriyorsanız 
veya  daha önce geçirdiyseniz.   
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DUOPROST’un yiyecek ve içecek ile kullanılması  
 
Kullanım yolu nedeniyle geçerli değildir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Bu tıbbi ürünün insanlarda gebelik sırasında kullanım açısından güvenliliği belirlenmemiştir. 
Gebeliğin seyri bakımından ve doğmamış bebek veya yenidoğan açısından potansiyel 
tehlikeli etkilere sahiptir. Bu nedenle, DUOPROST , gebelik  esnasında  kullanılmamalıdır.   
3  
DUOPROST’u hamile i seniz veya hamile kalmayı planlıyorsanız kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
Timolol ve latanoprost anne  sütüne geçebilirler. Bu nedenle DUOPROST emzi ren 
kadınlarda kullanılmamalı veya DUOPROST kullanılacaksa emzirmeye son verilmelidir .  
 
Araç ve makine kullanımı  
 
DUOPROST’un göze damlatılması geçici görme bulanıklığına yol açabilir. Bu durum 
geçinceye kadar  araç ve makine kullanmamalısınız.  
 
DUOPROST’un içeriğinde bulunan bazı yardımcı maddeler hakkında önemli bilgiler  
 
DUOPROST, benzalkonyum klorür adı verilen bir koruyucu madde içerir. Gözde irritasyona 
sebebiyet verebilir. Bu maddenin yumuşak kontakt lens lerin renklerinin bozulmasına neden 
olduğu bilinmektedir. Yumuşak kontakt lenslerle temasından kaçınınız.  Uygulamadan önce 
kontakt lensi çıkartınız ve lensi takmak için en azından 15 dakika bekleyiniz.  
 
DUOPROST sodyum içermektedir ancak, uygulama yolu ne deniyle herhangi bir uyarı 
gerekmemektedir.  
Diğer ilaçlar ile birlikte kullanımı  
 
DUOPROST,  glokom tedavisinde kullanılan diğer göz damlaları da dahil olmak üzere, 
kullandığınız diğer ilaçları etkileyebilir veya onlardan etkilenebilir. Kan basıncınız, kalb iniz 
veya şeker hastalığınız için herhangi bir ilaç kullanıyorsanız veya kullanmayı planlıyorsanız 
doktorunuza söyleyiniz.  
 
Özellikle aşağıdaki ilaçlardan herhangi birini alıyorsanız doktorunuza veya eczacınıza 
danışınız:  
 Prostaglandinler, prostaglandin an alogları veya  prostaglandin türevleri  (inflamatuvar 
hastalıklar, üriner sistem hastalıkları ve kalp hastalıklarında kullanılır)  
 Beta blokö rler (kalp hastalıklarında kullanılır)  
 Epinefrin  (adrenalin) (glokom tedavisinde, kalp hastalıklarında, solunum hast alıklarında 
ve hematolojik hastalıklarda kullanılır)  
 Yüksek kan basıncı tedavisi için kullanılan, o ral kalsiyum kanal b lokörleri, klonidin, 
guanidin, antiaritmik ler, dijtal gli kozidler ya da parasempatomimetikler  
 Kinidin  (anormal kalp atışının tedavisinde  kullanılan ilaçlardan, kinidin gibi anti 
aritmikler)  
 Fluoksetin ve parosektin olarak bilinen depresyon tedavisinde kullanılan ilaçlar  
 Şeker hastalığının (diyabet) tedavisinde kullanılan ilaçlar  
 Daha kolay idrara çıkmanızı sağlayan veya bağırsak hareketle rinizi normale döndüren 
ilaçlar  
 Burun içindeki şişliği/tıkanıklığı azaltan ilaçlar  
  
4 Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi verini z.  
 
3. DUOPROST nasıl kullanılır?  
 
Uygun kullanım ve doz/ uygulama sıklığı için talimatlar:  
 
DUOPROST’u ilk  kez açtığınızda kutuda gördüğünü z bir boşluğa şişeyi açtığınız tarihi 
yazınız, böylelikle ilacın açıldıktan sonra 4 hafta olan kullanım süresini aş mamış olursunuz.  
 
Yetişkinler için doz günde bir kez hasta göz(ler)e  bir damla damlatılmasıdır.  Eğer daha sık 
kullanı yorsanız tedavinin etkinliği azaltabileceğinden  günde bir kereden fazla kullanmayınız.  
 
DUOPROST ile başka ilaç birlikte kullanılacak ise , ilaçları en az beş dakika ara yla damlatınız.  
 
Doktorunuz DUOPROST kullanır ken, kalp ve dolaşım  sisteminizle  ile ilgili ekstra  testler  
isteyebilir.  
 
Kontakt lens kullanıcılar ı: 
Kontakt lens kullanıyorsanız, ilacı gözünüze damlatmadan önce lenslerinizi çı karınız. 
DUOPROST damlatıldıktan en az 15 dakika sonra lensinizi tekrar takabilirsiniz.  
 
Uygulama yolu ve metodu:  
 
DUOPROST göze aşağıdaki şekilde uygulanır.  
 
                    
          1                            2                             3  
1. Ellerinizi yıkayınız ve rahat bir şekilde oturunuz ya da ayakta durunuz.  
2. Şişenin kapağını döndürerek açınız. Bu kapak saklanmalıdır.  
3. Parmağınızın uç bölümünü kullanarak, h asta g özünüzün alt göz kapağını, aşağıya 
doğru yavaşça çekiniz (Şekil 1).  
4. Damlatıcının ucunu  gözünüze yaklaştırın ancak gözünüze değdirmeyiniz  (Şekil 2).  
5. Damlatıcıyı yavaşça sıkınız ve gözünüze sadece bir damla damlatınız. Daha sonra 
göz kapağınızı serbest bırak ınız. 
6. DUOPROST kullan ımından  sonra, p armağınız  ile gözünüzün kenarından burn unuz a 
doğru 2 dakika bastırınız  (Şekil 3). Bu latanoprost ve timololün vücudunuzun  diğer 
bölümlerine geçişini engellemeye yardımcı olacaktır.  
7. Doktorunuz diğer gözünüze de uygulaman ızı söyledi ise,  ona da aynı şekilde 
uygulama yapınız.  
8. Şişenin kapağı ile sişeyi kapatınız.  
 
 
5 Değişik yaş grupları:  
Çocuklarda kullanım:  
Çocuklarda güven lilik ve etki lilik çalışmaları yapılmamıştır. Bu nedenle, DU OPROST’un 
çocuklarda kullanımı önerilmez.  
Yaşlılarda kullanım:  
Doz, erişkin dozu ile aynıdır.  
Özel kullanım durumları:  
Özel kullanımı yoktur.  
Eğer DUOPROST’un etkisinin çok güçlü veya zayıf olduğuna dair bir izlenimiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DUOPROST kullandıysanız:  
 
DUOPROST’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Gözünüze çok fazla DUOPROST damlattıysanız, gözlerinizde az miktarda bir yanma, 
sulanma ve kıza rma olabilir, bu durum sizi rahatsız ediyorsa doktorunuzdan tavsiye alınız.  
  
DUOPROST’u kazara içtiyseniz hemen doktorunuzu arayınız. Eğer ç ok fazla DUOPROST 
yuttuysanız  kendinizi hasta hissedebilirsiniz. Ayrıca mide ağrısı, yorgun hissetme, sıcak 
basmas ı ve üşüme ile birlikte terleme görülebilir.  
 
DUOPROST’u kullanmayı unutursanız:  
 
Eğer bir damla damlatmayı unutursanız, bir sonraki damlayı zamanında damlatınız. 
Unuttuğunuz bir damla için gözünüze ikinci bir damla daha damlatmayınız.  
 
Unutulan dozları d engelemek için çift doz almayınız.  
 
DUOPROST ile tedavi sonlandırıldığında oluşabilecek etkiler:  
 
DUOPROST ile tedaviyi sonlandırmak istiyorsanız doktorunuz ile konuşunuz.  
 
4. Olası yan etkiler nelerdir?  
 
Tüm ilaçlar gibi, DUOPROST’un içeriğinde bulunan maddeler e duyarlı olan kişilerde yan 
etkiler olabilir.  
 
Çok c iddi yan etkiler gözlemediğiniz sürece  DUOPROST  kullanmaya  devam edebilirsiniz. 
Eğer yan etkiler konusunda endişelenirseniz doktorunuza veya eczacınıza danışınız.  
DUOPROST kullanmayı doktorunuza  danışmadan bırakmayınız.  
 
 
 
  
6 Aşağıda belirtilen yan etkiler DUOPROST’un bilinen yan etkiler idir. En önemli yan etki si, 
gözünüzün renginin dereceli ve kalıcı olarak değişmesidir.  Ayrıca DUOPROST  kalbinizin 
çalışmasında ciddi değişiklere neden olabi lir. Eğer kalp atım hızınızda veya kalp 
fonksiyonlarınızda bir değişim  farkederseniz doktorunuz a danışınız .  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın:   10 hastanın en az bir inde görülebilir.  
Yaygın:   10 hastanın birind en az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1000 hastanın birinden fazla görülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın yan etkiler : 
 İris olarak bilinen, gözün  renkli kısmındaki kahverengi pigment miktarı artışı 
nedeniyle , göz renginizde kademeli olarak gerçekleşen değişiklik. Eğer göz renginiz 
birkaç rengin karışımından oluşuyorsa (mavi -kahverengi, gri -kahverengi, sarı -
kahverengi veya yeşil -kahverengi gibi) bu yan etki ile karşılaşma ihtimaliniz göz rengi 
tek bir renk olanlara (mavi, gri, yeşil veya kahverengi gözler) kıyasla daha çoktur.  Göz 
rengin deki değişikliğin  meydana gelm esi yıllar alabilir. Renk değişimi kalıcı olabilir 
ve eğer DUOPROST’u sadece tek gözü nüz için kullanıyorsanız  daha kolay fark 
edilebilir.  Göz rengi değişikliği başka bir probleme neden olmaz. DUOPROST tedavisi 
kesildikten sonra göz rengi değişikliği devam etmez.  
 
Yaygın yan etkiler : 
 Gözde tahriş ( batma, yanma, kumluluk hissi, gözde yabancı  cisim hissi ve kaşıntı 
dahil)   
 Gözde ağrı.  
 
Yaygın olmayan yan etkiler : 
 Baş ağrısı  
 Gözde pempelik/kırmızılık  
 Bir çeşit g öz iltihabı  (konjonktivit ) 
 Bulanık görme  
 Gözde sulanma  
 Göz kapağı kenarındaki yağ bezelerinin iltihabı (blefarit)  
 Göz bebeğinin ve re nkli kısmın önündeki saydam tabakada (kornea) bozulma  
 Deride döküntü, kaşıntı   
 
Diğer yan etkiler:  
DUOPROST kullanımı ile görülmemiş olsa bile, DUOPROST içindeki iki bağımsız madde 
(latanoprost ve timolol  maleat ) için bazı yan etkiler görülmüştür. Bu neden le DUOPROST 
kullanırken bu yan etkiler sizde de görülebilir.  
 
Aşağıdaki yan etkiler latanoprost kullanımı ile görü lmüştür.  
 
Bilinmiyor:  
 Herpes simpleks adı verilen  virüsün neden olduğu gözde viral bir enfeksiyon gelişimi  
 Alerjik reaksiyon belirtileri (de ride kabarıklık ve kızarıklık ile döküntü)  
 Depresyon, hafıza kaybı, cinsel istekte azalma, uyuma zorluğu, kabus  
 Baş dönmesi, deride karıncalanma ve ya uyuşma, beyin kan akışında değişiklik, 
miyastenia gravis isminde bir tür kas güçsüzlüğü hastalığı belirtil erinde kötüleşme 
(eğer daha önce bu hastalık sizde mevcutsa), bayılma (senkop)   
7  Daha koyu, daha kalın, daha uzun ve daha fazla kirpik ve  göz çevresinde tüylenme 
artışı  
 Yanlış yönde uzayan kirpikler  
 Gözde/göz kapağında ve çevresinde iltihaplanma ve şişlik  
 Gözün renkli kısmında (iris) veya d amar tabakasında (uvea) iltihap  
 Gözün arka  kısmında şişlik (maküler ödem)  
 Göz bebeğinin önündeki saydam tabakanın iltihabı (keratit)  
 Gözde kurulu k 
 Gözün renkli kısmı içerisinde oluşan içi sıvı dolu kist (iris kisti)  
 Parlak ışığa dayanamama (fotofobi)  
 Göz kapağı oyuğunun derinleşmesi ile sonuçlanan göz kapağı çevresi ve göz kapağı 
değişiklikleri  
 Kulak  çınlaması  
 Göğüs ağrısında kötüleşme, çarpıntı  
 Astım, astımın kötüleşmesi, nefes darlığı.  
 Göz kapağı  derisinde koyulaşma . 
 Eklem ağrısı, kas ağrısı  
 Göğüs ağrısı  
 
Göze uygulanan diğer ilaçlarda olduğu gibi DUOPROST kana geçer . İçerdiği timolol nedeni 
ile damar  içerisine ve/veya ağızdan kullanılan beta blokör adı verilen ilaçlar ile aynı yan 
etkileri gösterebilir.  Göze  uygulama , ağızdan ya da damar içerisine uygulamadan daha az yan 
etki ile sonuçlanır.  Aşağıda yer alan  yan etkiler göz hastalıkları nı tedavi için  kullanılan beta 
blokör ilaçlarda görülen yan etkileri içermektedir.  
 
 Genel alerjik reaksiyonlar; y üz, dudaklar ve dilde  şişme gibi. Dilde şişme, 
havayollarını tıkayarak yutma ve nefes almayı zorlaştırabilir. Kurdeşen veya kaşıntılı 
döküntü, genel ya da bölgesel olabilen döküntü, kaşıntı, yaşamı teh dit edebilen ani 
alerjik reaksiyon  
 Düşük kan şekeri seviyesi  
 Uyuma zorluğu ( insomnia), depresyon, kabus görme, davranışlarda değişiklik, hayal 
görme, kafa karışıklığı, hafıza kaybı, endişe, mekanı şaşırma gibi belirtiler gösteren 
ruhsal dengesizlik  
 Bayılma, inme, beynin kan tedariğinde azalma, miyastenia gravis (bir çeşit kas 
bozu kluğu) bulgu ve belirtilerinde artma, sersemlik, karıncalanma gibi alışılmadık 
hissetme , baş ağrısı  
 Göz ir ritasyonu  bulgu ve belirtiler i (yanma,  batma, kaşınma, sulanma, kızarma), göz 
kapağı iltihabı, kornea iltihabı, bulanık görme, görme bozukluğuna yol a çabilen bazı 
göz ameliyatları sonrasında retinanın kan damarlarını barındıran arka çeperinin 
zedelenmesi, kornea duyarlılığının azalması, göz kuruluğu, kornea aşınması (göz 
bebeğinin önündeki çepherin zedelenmesi), üst göz kapağının düşmesi (gözün hafif 
kapalı kalmasına neden olur), çift görme  
 Düşük kalp atım hızı, göğüs ağrısı, çarpıntı, ödem , kalp ritminde veya kalp atım 
hızında değişiklikler, konjektif kalp hastalığı (nefes darlığı ve el ve ayaklarda sıvı 
toplanması nedeni yle şişlik ile kendini gösteren bir kalp hastalığı), kalp ritim 
bozuklukları, kalp krizi, kalp yetmezliği  
 Düşü k kan basıncı, Raynaud fenomeni  (ellerin ve parmakların soğuğa karşı duyarlı 
hale gelerek beyaz bir görünüm alması ve hissizleşmesi) , soğuk el ve ayaklar  
 Akciğerlerde hava yollar ının tıkanması (ağırlıklı olarak önceden akciğer hastalığı 
geçirmiş hastalarda görülür), nefes almada zorluk, öksürük , burun tıkanıklığı, akciğerde  
8 sıvı toplanması ve solunum yetmezliği  
 Tat almada bozukluk, mide bulantısı, hazımsızlık, ishal, ağız kuruluğu , karın ağrısı, 
kusma , retroperitoneal fibrozis isimli bir hastalık  
 Saç kaybı , beyaz gümüş renk görünümlü deri döküntüsü (psöriyaziform döküntü) veya 
psöriyazisin (sedef hastalığı) kötüleşmesi deri döküntüsü  
 Egzersiz neden i ile olmayan kas ağrısı  
 Cinsel iş lev bozukluğu, cinsel istekte azalma,  cinsel iktidarsızlık, Peyronie  hastalığı  
isiminde erkek cinsel organı ile ilgili bir hastalık  
 Kas güçsüzlüğü veya yorgunluğu  
 Göğüs ağrısı, ödem  
 
Çok nadir olarak, gözün ön kısmındaki saydam tabakada (kornea) ciddi hasa rı olan hastalarda 
tedavi süresince kalsiyum birikmesi nedeniyle kornea üzerinde bulanık benekler oluşur.  
 
Bu yan etkilerden herhangi birini yaşıyorsanız ve endişeliyseniz, lütfen hemen doktorunuza 
bildiriniz.  
  
Yan etkilerin raporlanması  
Kullanma Talima tında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde  yer alan “İlaç Yan Etki B ildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi e dinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. DUOPROST’un saklanmas ı 
 
DUOPROST’ u çocukların göremeyeceği, erişemeyeceği yerler de ve ambalajında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra DUOPROST’u  kullanmayınız.  
 
DUOPROST’u açmamışsanız 2 -8°C arasındaki sıcaklıkl arda (buzdolabında) saklayınız. 
Işıktan koruyunuz.  
Şişe bir kez açıldıktan sonra ilaç 4 hafta içinde kullanılmalıdır ; bu süre içinde 25°C’nin 
altındaki oda sıcaklığında ve kendi kutusu içinde direkt gün ışığından koruyarak saklanabilir.  
 
Ruhsat sahibi:  
ROMPHARM İLAÇ Sanayi ve Ticaret Ltd. Şti.  
Gazi Osman Paşa  Mah., Çerkezköy Organize Sanayi Bölgesi  
5. Cad. No:17 Çerkezköy, Tekirdağ  
Tel: 0282 758 22 23  
Faks: 0282 758 22 40  
 
 
 
 
  
9 Üretici:  
ROMPHARM İLAÇ Sanayi ve Ticaret Ltd. Şti.  
Gazi Osman Paşa Mah., Çerkezköy Organize Sanayi Bölgesi  
5. Cad. No:17 Çerkezköy, Tek irdağ  
Tel: 0282 758 22 23  
Faks: 0282 758 22 40  
 
 
Bu kullanma talimatı 01.03.2017  tarihinde onaylanmışt ır. 