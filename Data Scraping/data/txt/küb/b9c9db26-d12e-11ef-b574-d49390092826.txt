KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLEET PHOSPHO -SODA oral laksatif
2. KALİTATİF VE KANTİTATİF BİLEŞİM
Etkin maddeler:
45 ml içinde:
Monobazik Sodyum Fosfat 21,6 g
Dibazik Sodyum Fosfat 8,1 g
Yardımcı maddeler:
Her 45 ml'lik şişe 5 g Sodyum ihtiva eder
Yardımcı maddeler için 6.1’e bakınız.
3. FARMASÖTİK FORM
Oral solüsyon
Beyaz, renksiz, zencefil-limon kokulu, çökelti ve bulanıklık içermeyen solüsyon
4. KLİNİK ÖZELLİKLER
4.1. Terapötik endikasyonlar
Bağırsak temizleyicisi olarak, hastayı kolon cerrahisine, kolonu röntgen ya da endoskopik
inceleme için hazırlamak amacıyla kullanılır.
Bağırsak temizleme ajanları, kabızlığın tedavisi için kullanıma yönelik değildir.
4.2. Pozoloji ve uygulama şekli
Pozoloji/uygulama sıklığı ve süresi
Öğlen 12 öncesi hastane randevuları için sabah dozaj talimatları, öğleden sonraki randevular
için de öğleden sonraki dozaj talimatlarına uyulmalıdır.
1Uygulama şekli:
SABAH RANDEVUSU
Randevudan önceki gün
Sabah saat 7'de kahvaltı yerine, en az bir bardak su veya "katı partikül içermeyen sıvı" içilir.
Arzu edildiğinde daha fazla içilebilir.
"Katı partikül içermeyen sıvı" su, katı partikül içermeyen çorba, posası süzülmüş meyve suyu,
siyah çay veya koyu kahve, katı partikül içermeyen karbonatlı veya karbonatsız meşrubatlar.
1. Doz – 45 ml. FLEET PHOSPHO-SODA'yı yarım bardak (120 ml) soğuk suda karıştırınız
ve hemen içiniz. Üzerine bir bardak (240 ml) soğuk su içiniz. Arzu edildiğinde daha fazla
içilebilir.
Bağırsak hareketleri boyunca, kaybolan sıvıyı yerine koyabilmek için içebildiğiniz kadar
ekstra sıvı içiniz.
Öğlen 13.00 - Öğle yemeği yerine en az 3 bardak dolusu (720 ml.) "katı partikül içermeyen
sıvı" veya su içilir. Arzu edildiğinde daha fazla içilebilir.
Akşam 19:00 - Akşam yemeği yerine en az 1 bardak dolusu "katı partikül içermeyen sıvı"
veya su içilir. Arzu edildiğinde daha fazla içilebilir.
2.Doz - 45 ml. FLEET PHOSPHO-SODA'yı yarım bardak (120 ml) soğuk suda karıştırınız ve
hemen içiniz. Üzerine bir bardak (240 ml) soğuk su içiniz. Arzu edildiğinde daha fazla
içilebilir.
İhtiyaç duyulduğunda ilave su veya "katı partikül içermeyen sıvı" gece yarısına kadar
alınabilir.
Çok miktarda "katı partikül içermeyen sıvı" içmek bağırsağın temizliğini sağlar.
2ÖĞLEDEN SONRA RANDEVUSU
Randevudan önceki gün
Öğlen 13:00 – Hafif yiyecekler alınabilir. Öğle yemeğinden sonra, hastane randevusu bitene
kadar katı yiyecekler alınmamalıdır.
Akşam 19:00 – Akşam yemeği yerine en az bir bardak dolusu "katı partikül içermeyen sıvı"
veya su içilir. Arzu edildiğinde daha fazla içilebilir.
1. Doz – 45 ml. FLEET PHOSPHO-SODA'yı yarım bardak (120 ml) soğuk suda karıştırınız
ve hemen içiniz. Üzerine bir bardak (240 ml) soğuk su içiniz. Arzu edildiğinde daha fazla
içilebilir.
Bağırsak hareketleri boyunca, kaybolan sıvıyı yerine koyabilmek için içebildiğiniz kadar
ekstra sıvı içiniz.
Akşam yatmadan önce en az üç bardak dolusu “katı partikül içermeyen sıvı" veya su içiniz.
Randevu günü:
Sabah 07:00 – Sabah kahvaltısı yerine bir bardak dolusu "katı partikül içermeyen sıvı" veya
su içilir. Arzu edildiğinde daha fazla içilebilir.
2.Doz - 45 ml. FLEET PHOSPHO-SODA'yı yarım bardak (120 ml) soğuk suda karıştırınız ve
hemen içiniz. Üzerine bir bardak (240 ml) soğuk su içiniz.
Bağırsak hareketleri boyunca, kaybolan sıvıyı yerine koyabilmek için içebildiğiniz kadar
ekstra sıvı içiniz.
Çok miktarda "katı partikül içermeyen sıvı" içmek bağırsağın temizliğini sağlar.
Saat 08:00’e kadar daha fazla “katı partikül içermeyen sıvı” veya su alınabilir.
Bu ürün yarım ila altı saat arasında bağırsak hareketi meydana getirir.
Uygulama sonrası:
Hastalar işlem sonrası kaybolan sıvıyı telafi etmek amaçlı bol su içmeye teşvik edilmelidir.
3Özel popülasyonlara ilişkin ek bilgiler:
Böbrek/Karaciğer Yetmezliği:
Hasta tuz yasaklı bir diyette ise ya da böbrek hastası ise doktor tavsiyesi ile kullanılmalıdır.
Kullanımı yetişkinlerde olduğu gibidir.
Pediyatrik Popülasyon:
Yalnızca yetişkinler içindir: 18 yaşından küçük çocuklara verilemez.
Geriyatrik Popülasyon:
Yaşlı hastalarda nadiren de olsa elektrolit kaybından dolayı potansiyel ve ciddi ölüm
vakalarıyla ilişkilendirilmiştir. Risk-yarar oranı değerlendirilmeli, tedavi sonrası elektrolit
düzeyleri ölçülmelidir.
4.3. Kontrendikasyonlar
Aşağıdaki hallerde kullanılmamalıdır:
• 18 yaş altı çocuklarda,
• Bulantı, kusma veya karın ağrısı olduğunda,
• Etkin veya yardımcı maddelerden herhangi birine karşı aşırı duyarlılık varsa,
• Konjestif kalp yetmezliğinde,
• Renal fonksiyonun klinik olarak anlamlı bozulması durumunda,
• Assitte,
• Bilinen veya şüphelenilen gastrointestinal obstrüksiyonda,
• Megakolonda (Konjenital veya sonradan edinilen),
• Perforasyonda,
• Bağırsak tıkanıklığında
• Aktif inflamatuvar bağırsak hastalığı,
• Hiperkalseminin eşlik ettiği primer hiperparatiroidizmde.
FLEET PHOSPHO-SODA diğer sodyum fosfat içeren laksatif ürünlerle birlikte
kullanılmamalıdır.
44.4. Özel kullanım uyarıları ve önlemleri
FLEET PHOSPHO-SODA yaşlı hastalarda nadiren de olsa elektrolit kaybından dolayı
potansiyel ve ciddi ölüm vakalarıyla ilişkilendirilmiştir. FLEET PHOSPHO-SODA'nın
riskli popülasyonda tedavi başlamadan önce risk-yarar oranı dikkatlice
değerlendirilmelidir.
Riskli popülasyonlarda, bilinen kontrendikasyonlu ve su kaybı olan hastalarda FLEET
PHOSPHO-SODA reçetelenirken özel olarak dikkat edilmelidir (4.2. ve 4.3.e bakınız).
Tedaviden sonra elektrolit düzeylerinin ölçülmesi önemlidir.
FLEET PHOSPHO-SODA yaşlı hastalarda nadiren şiddetli ve potansiyel olarak fatal
vücuttaki tuz seviyelerinde değişiklik (elektrolit bozukluğu) olguları ile ilişkilendirilmiştir.
FLEET PHOSPHO-SODA'nın yarar/risk oranının bu risk grubu üzerinde tedaviye
başlanmadan önce dikkatle değerlendirilmesi gerekir.
Akut miyokard enfarktüstü, anstabil angina vb. kalp hastalıkları, altta yatan renal bozukluk
için risk artışı, hipotansiyon, hipovolemi ile eşlik eden hipotansiyon, önceden mevcut olan
elektrolit bozuklukları, elektrolit bozuklukları için risk artışı, (örn., dehidratasyon, gastrik
retansiyon, kolit, oral yolla yeterli miktarda sıvı alamama, hipertansiyon veya hastalarda
dehidratasyona neden olabilecek diğer durumlar) durumlarında veya zayıf bünyeli, düşkün ya
da yaşlı hastalarda dikkatle kullanılmalıdır.
Kolostomi veya ileostomi varlığında veya tuzsuz bir diyet yapılması gerekiyorsa preparat
dikkatli kullanılmalıdır. Çünkü elektrolit dengesinde bozukluk, dehidratasyon veya asit
dengesinde bozukluk meydana getirir.
Bu riskler altındaki hastalarda, başlangıçta ve tedavi sonrasında sodyum, potasyum, kalsiyum,
klorür, bikarbonat, fosfat, kandaki üre azotu ve kreatinin değerleri göz önüne alınmalıdır.
Serumda sodyum ve fosfat düzeylerinde yükselme, kalsiyum ve potasyum düzeylerinde ise
azalma riski vardır ve bunların sonucunda hipernatremi, hiperfosfatemi, hipokalsemi,
hipokalemi ve asidoz oluşabilir.
Mide- bağırsak ameliyatı olmuş ya da başka bir nedenden dolayı hipomotilite problemi olan
hastalarda dikkatli kullanılmalıdır.
İlaç kullanımı ardından sık ve sulu dışkı gelecektir. Hastalar sık ve sulu dışkı çıkaracakları
konusunda uyarılmalıdır. Dehidratasyonun önlenmesine yardımcı olması için hastalar
5mümkün olduğunca çok sıvı almaya teşvik edilmelidir. Etkili bir pürgatif kullanılırken yeterli
sıvı alınmaması, aşırı sıvı kaybına neden olabilir. Bunun sonucunda da dehidratasyon ve
hipovolemi oluşturabilir. Pürgatif kullanımına bağlı dehidratasyon ve hipovolemi oral yetersiz
sıvı alımıyla, bulantı, kusma ile, iştahsızlık, diüretik ile, anjiyotensin dönüştürücü enzim
(ADE) inhibitörleri, anjiyotensin reseptör blokerleri (ARB'ler) ve nonsteroidal
antiinflamatuvar ilaçlar (NSAİİ’ler) gibi ilaçların kullanımıyla artabilir ve akut renal
yetmezlikle birlikte olabilir. Sodyum fosfatlar ve PEG-3350 içeren pürgatifler ile akut renal
yetmezliğe ilişkin raporlar nadirdir.
Geçici renal yetersizlik ve renal yetmezlik ile ilişkili olan nefrokalsinozis, bağırsak temizliği
için sodyum fosfat kullanan hastalarda çok nadir olarak rapor edilmiştir. Bu raporların
çoğunluğu hipertansiyon tedavisi için ilaç almakta olan veya diüretikler ve NSAID gibi
dehidratasyona neden olabilecek başka ilaçlar kullanan yaşlı kadın hastalarda meydana
gelmiştir. Dehidratasyona predispozisyonu olabilecek durumları bulunan ya da anjiyotensin
dönüştürücü enzim (ADE) inhibitörleri veya anjiyotensin reseptör blokerleri (ARB'ler) gibi
glomerüler filtrasyon oranını azaltabilecek ilaçlar alan hastalar pürgatif preparatların
kullanımından önce hidrasyon durumu değerlendirilmeli ve uygun şekilde tedavi edilmelidir.
Bilinen kontrendikasyonlara ve yeterli hidrasyona dikkat edilerek önerilere göre FLEET
PHOSPHO-SODA reçetelenmesine dikkat edilmelidir.
Bu ürün çoğunlukla 30 dakika ila 6 saat arasında etki gösterir. FLEET PHOSPHO-SODA
aldıktan sonra 6 saat içinde bağırsak hareketi olmadığı takdirde kullanımının kesilmesi ve
dehidratasyon olasılığı nedeniyle derhal doktorla temas etmesi talimatı verilmelidir.
Çok nadiren, endoskopide rektosigmoid bölgede tek veya çok sayıda aftoid benzeri noktasal
lezyonlar gözlemlenmiştir. Bunlar kolon preparatında lenfoid foliküller veya farklı
inflamatuar infiltratlar ya da epitelyal konjesyonlar/değişiklikler olarak ortaya çıkar. Bu
anormallikler klinik olarak anlamlı değildir ve tedavi edilmeden spontan olarak kaybolurlar.
Hipokalsemi veya hipokalemi gibi elektrolit dengesizliklerinin bir sonucu olarak hafif QT
aralığı uzaması nadiren oluşabilir. Bu değişiklikler klinik açıdan anlamlı değildir.
Bu tıbbi ürün her 45 ml’lik şişede 5 g sodyum ihtiva eder. Bu durum, kontrollü sodyum
diyetinde bulunan hastalar için göz önünde bulundurulmalıdır.
64.5. Diğer tıbbi ürünler ile etkileşimler ve diğer etkileşim şekilleri
Kalsiyum kanal blokerleri, diüretikler, lityum tedavisi veya elektrolit düzeylerini etkileyebilen
başka ilaçlarla birlikte dikkatli kullanılmalıdır. Çünkü hiperfosfatemi, hipokalsemi,
hipokalemi, hipernatremik dehidratasyon ve asidoz oluşabilir.
FLEET PHOSPHO-SODA alımı sırasında gastrointestinal kanaldan ilaçların absorpsiyonu
gecikebilir veya tümüyle engellenebilir. Düzenli olarak alınan oral ilaçların (örn. oral
kontraseptifler, antiepileptik ilaçlar, antidiyabetikler ve antibiyotikler) etkinliği azalabilir ya
da tümüyle ortadan kalkabilir. QT aralığını uzattığı bilinen ilaçları alan hastalarda da dikkatli
olunması önerilir.
Paratiroid hormonu kullanan hastalarda dikkatli kullanılmalıdır.
FLEET PHOSPHO-SODA'nın alkol ile etkileşimi ile ilgili veri yoktur.
Özel popülasyonlara ilişkin ek bilgiler:
Pediyatrik popülasyon:
l8 yaşın altındaki çocuklarda kullanımı kontrendike olduğu için bu popülasyon ile etkileşim
çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi: C
Çocuk doğruma potansiyeli bulunan kadınlar/Doğum kontrolü (Kontrasepsiyon) :
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir. Çocuk doğurma potansiyeli bulunan kadınlar tedavi süresi boyunca etkin bir doğum
kontrol yöntemi kullanmalıdır.
Gebelik dönemi:
FLEET PHOSPHO-SODA'nın gebe kadınlarda kullanımına ilişkin yeterli veri mevcut
değildir. Hayvanlar üzerinde yapılan çalışmalar, gebelik, embriyonal/fetal gelişimi, doğum ve
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
7FLEET PHOSPHO-SODA gerekli olmadıkça gebelik sırasında kullanılmamalıdır.
Bu kategorideki ilaçlar, eğer hekim ilacın gebe kadına sağlayacağı yararın, fetüs üzerindeki
potansiyel riskini haklı göstereceğine inanıyorsa kullanılmalıdır.
Laktasyon dönemi:
FLEET PHOSPHO-SODA'nın insan sütüne geçip geçmediği bilinmemektedir. Sodyum fosfat
insan sütüne geçebileceğinden, bağırsak temizleme solüsyonunun ilk dozundan itibaren ikinci
dozun 24 saat sonrasına kadar sütün sağılarak atılması tavsiye olunur. Kadınlar, FLEET
PHOSPHO-SODA'nın ikinci dozunu aldıktan sonra 24 saat süreyle bebeklerini
emzirmemelidir.
Üreme yeteneği/Fertilite:
Henüz bir gebelik oluşmadığından üreme yeteneği ve fertilite döneminde gözlenen bir yan
etki görülmemiştir.
4.7. Araç ve makine kullanımı üzerindeki etkiler
FLEET PHOSPHO-SODA dehidrasyondan dolayı baş dönmesine neden olabilir. Bu da araç
veya makine kullanımını hafif düzeyde etkileyebilir. Tedaviden sonra araç ve makine
kullanımının sakıncalı olabileceği konusunda hastalar uyarılmalıdır.
4.8. İstenmeyen etkiler
Görülen yan etkiler aşağıdaki sıklıklara göre MedDRA V8.0 sistemi ile sınıflandırılmıştır:
Çok yaygın (≥ 1/10), yaygın (≥ 1/100, < 1/10), yaygın olmayan (≥ 1/1,000, <1/100), seyrek (≥
1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Çok seyrek: Hipersensitivite
Metabolizma ve beslenme hastalıkları:
Yaygın olmayan: Dehidratasyon
Çok seyrek: Hiperfosfatemi, Hipokalsemi, Hipokalemi, Hipernatremi, Metabolik asidoz,
Tetani
Sinir sistemi hastalıkları:
Çok yaygın: Baş dönmesi
8Yaygın: Baş ağrısı
Çok seyrek: Parestezi, Bilinç kaybı
Kardiyak hastalıklar:
Çok seyrek: Miyokard enfarktüsü, Aritmi
Vasküler hastalıklar:
Çok seyrek: Hipotansiyon
Gastrointestinal hastalıklar:
Çok yaygın: Bulantı, Abdominal ağrı, Abdominal distansiyon, Diyare
Yaygın: Kusma, Anormal kolonoskopi (rektosigmoid bölgede klinik açıdan anlamlı olmayan
ve tedavi edilmeden spontan olarak kaybolan tek veya çok sayıda aftoid benzeri noktasal
lezyonlar)
Deri ve deri altı doku hastalıkları:
Çok seyrek: Dermatit alerji
Kas-iskelet bozuklukları, bağ doku ve kemik hastalıkları:
Çok seyrek: Kas krampı
Böbrek ve idrar yolu hastalıkları:
Çok seyrek: Akut renal yetmezlik, Kronik renal yetmezlik, Nefrokalsinoz
Genel bozukluklar ve uygulama bölgesine ilişkin hastalıklar:
Çok yaygın: Ürperme, Asteni
Yaygın: Göğüs ağrısı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Doz fazlası sonucu ciddi yan etkiler oluşabilir. Eğer kazara normal dozdan çok daha fazla
alındıysa hastaneye başvurun.
9FLEET PHOSPHO-SODA aşırı dozlarda kullanıldığında, çocuklara verildiğinde veya
sindirim kanalında tıkanıklığı olan hastalara verildiğinde hipokalsemi, hipernatremi ve
asidozun eşlik ettiği ölümcül hiperfosfatemi olguları vardır.
Aşırı doz hastalarda aşağıdaki semptomlara neden olmaktadır: dehidratasyon, hipotansiyon,
taşikardi, bradikardi, taşipne, kalp durması, şok, solunum yetmezliği, dispne, konvülsiyonlar,
paralitik ileus, anksiyete, ağrı. Aşırı doz alınması serumdaki sodyum ve fosfat düzeylerinde
artışa, kalsiyum ve potasyum düzeylerinde azalmaya yol açabilir. Bu vakalarda hipernatremi,
hiperfosfatemi, hipokalsemi, hipokalemi ve asidoz oluşabilir.
Aşırı dozlarda, yanlışlıkla FLEET PHOSPHO-SODA verilen çocuklarda ve obstrüksiyonlu
hastalarda da belgelenmiş tümüyle iyileşme olguları vardır. Bu hastalardan biri, normal dozun
altı katı olan aşırı doz almıştır.
Aşırı alıma bağlı toksik etkiyi rehidratasyonla tedavi etmek mümkündür, intravenöz yoldan
%10’luk kalsiyum glukonat verilmesi gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Konstipasyon ilaçları, Osmotik etkili laksatifler
ATC kodu: A06AD17
FLEET PHOSPHO-SODA osmotik olarak ince bağırsak lümeninde sıvı tutulmasını arttırarak
etki gösteren tuzlu laksatiftir. İleum içerisindeki sıvı toplanması şişkinlik oluşturur ve
sırasıyla peristaltik hareketleri ve barsakların boşaltımını arttırır.
5.2. Farmakokinetik özellikler
Genel özellikler:
Lokal etkilidir, emilimi yoktur dolayısıyla farmakokinetik özellik göstermez.
Emilim:
Emilimi yoktur.
Dağılım:
Lokal olarak bağırsakta dağılır.
Biyotransformasyon:
Lokal etkili olduğu için biyotransformasyonu beklenmemektedir.
10Eliminasyon:
Herhangi bir eliminasyona uğramamaktadır.
5.3. Klinik öncesi güvenlilik verileri
FLEET PHOSPHO-SODA ile hayvanlarda üreme toksisitesi çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Gliserol
Sodyum sakkarin
Sodyum benzoat (E211)
Saf su
Zencefil-limon aroması*
* Zencefil-limon aroması
Oleorezin Zencefil
Alkol
Limon Yağı
Kısmen Deterpine Limon Yağı
Sitrik Asit
Su
6.2. Geçimsizlikler
Uygulanabilir değildir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
FLEET PHOSPHO-SODA 45 ml ve 90 ml çözelti kutuda, plastik kapaklı polietilen şişede
sunulmaktadır.
116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Recordati İlaç Sanayi ve Ticaret A.Ş.
Doğan Araslı Cad. No: 219
34510 Esenyurt / İSTANBUL
Tel: 0212 620 28 50
Faks: 0212 596 20 65
8. RUHSAT NUMARASI
2016/559
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 04.08.2016
Ruhsat yenileme tarihi:
10. KÜB’ÜN YENİLENME TARİHİ
08.08.2016
12