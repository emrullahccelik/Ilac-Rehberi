KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADALAT CRONO® 60 mg Kontrollü Salım Tableti
2. KALİTATİF VE KANTİTATİF BİLEŞİM
Etkin madde:
Nifedipin 60 mg
Yardımcı maddeler:
Sodyum klorür 47.8 mg
Yardımcı maddelerin tam listesi için 6.1’e bakınız.
3. FARMASÖTİK FORM
Kontrollü Salım Tableti
Yuvarlak, konveks, pembe renkte renginde film kaplı tablet
4. KLİNİK ÖZELLİKLER
4.1 - Terapötik endikasyonlar
1. Hipertansiyon tedavisi
2. Koroner kalp hastalığı tedavisi
- Kronik stabil anjina pektoris (efor anjinası)
4.2 - Pozoloji ve uygulama şekli
Pozoloji / uygulama sıklığı ve süresi
Tedavi mümkün olduğu kadar hastanın ihtiyacına göre düzenlenmelidir.
Doktor tarafından başka şekilde önerilmedikçe, yetişkinler için tavsiye edilen doz:
1. Hipertansiyonda
Ciddi hipertansiyonda önerilen başlangıç dozu günde 30 mg’dır. Eğer gerekli ise doz
bireysel ihtiyaçlara göre günde tek seferde 90 mg’a çıkartılabilir.
2. Koroner kalp hastalığında
Başlangıç dozu günde tek doz 30 mg’dır. Doz bireysel ihtiyaçlara göre günde tek
seferde maksimum 90 mg’a kadar yükseltilebilir.
CYP 3A4 inhibitörleri veya CYP 3A4 indüktörleri ile birlikte uygulanması
durumunda, nifedipin dozunun ayarlanması veya nifedipinin hiç kullanılmaması
tavsiye edilebilir (bkz. "Diğer tıbbi ürünlerle etkileşimler ve diğer etkileşim formları").
Kullanım süresine doktor karar vermelidir.
Uygulama şekli
Oral kullanım içindir.
ADALAT CRONO tabletler, 24 saat ara ile tercihen günün hep aynı saatlerinde,
tercihen sabahları, yemeklerden bağımsız olarak, bir miktar su ile bütün olarak
yutulmalıdır. Greyfurt suyu ile birlikte alımından kaçınılmalıdır (bkz. “4.5 Diğer tıbbi
ürünlerle etkileşimler ve diğer etkileşim biçimleri”).
Tabletler bölünmemelidir ve çiğnenmemelidir.
1/13Özel popülasyonlara ilişkin ek bilgiler
Böbrek / Karaciğer yetmezliği:
Farmakokinetik verilere göre, böbrek yetmezliği olan hastalarda hiçbir doz
ayarlamasına gerek yoktur (bkz. “Farmokinetik Özelikleri”).
Karaciğer fonksiyon bozukluğu olan hastalar dikkatle izlenmelidir, ciddi vakalarda
doz azaltımı gerekebilir.
Pediyatrik popülasyon:
ADALAT CRONO’nun 18 yaşın altındaki çocuklarda güvenliliği ve etkililiği
saptanmamıştır.
Geriyatrik popülasyon:
Farmakokinetik verilere göre, 65 yaş üzerindeki yaşlı hastalarda ADALAT CRONO
kullanımına ilişkin doz ayarlamasına gerek yoktur.
4.3 - Kontrendikasyonlar
ADALAT CRONO,
• Teorik çapraz reaksiyon riski nedeniyle nifedipin veya diğer dihidropiridinlere ya
da ilacın içeriğindeki yardımcı maddelere karşı aşırı duyarlılığı olan hastalara
uygulanmamalıdır (bkz. bölüm “4.4 Özel kullanım uyarıları ve önlemleri” ve “6.1
Yardımcı maddelerin listesi”),
• Kardiyojenik şok, klinik açıdan anlamlı aort stenozu ve stabil olmayan anjina
pektoris olgularında veya miyokard enfarktüsü sırasında ya da sonraki bir ay içinde
kullanılmamalıdır,
• Akut anjina ataklarının tedavisi için kullanılmamalıdır,
• Miyokard enfarktüsüne yönelik sekonder koruma amacıyla kullanılmamalıdır,
• Formülasyonun etki süresinden ötürü, karaciğer yetmezliği olan hastalarda
uygulanmamalıdır,
• Gastrointestinal obstrüksiyon veya özofageal obstrüksiyon öyküsü ya da
gastrointestinal kanal çapında herhangi bir derecede lümen daralması olan hastalara
uygulanmamalıdır,
• Kock kesesi (proktokolektomi sonrası ileostomi) olan hastalarda kullanılmamalıdır,
• Crohn hastalığı veya inflamatuvar bağırsak hastalığı olan hastalarda kontrendikedir,
• Enzim indüksiyonu nedeniyle nifedipinin etkili plazma düzeylerine ulaşılamayacağı
için, ADALAT CRONO rifampisinle birlikte kullanılmamalıdır (bkz. Bölüm “4.5
Diğer tıbbi ürünlerle etkileşimler veya diğer etkileşim biçimleri”),
• ADALAT CRONO 'nun malign hipertansiyondaki güvenliliği henüz
belirlenmemiştir.
4.4 - Özel kullanım uyarıları ve önlemleri
• ADALAT CRONO tablet bütün olarak yutulmalı, hiçbir şekilde ısırılmamalı,
çiğnenmemeli ve kırılmamalıdır.
• Kan basıncında daha da azalma olmasına ilişkin risk olduğundan, hipotansiyonlu
hastalarda dikkatli olunmalı, ayrıca kan basıncı çok düşük (sistolik kan basıncının 90
mmHg'dan az olduğu şiddetli hipotansiyon) olan hastalarda da dikkatli olunmalıdır.
• ADALAT CRONO, kadının klinik durumu nifedipin kullanımı gerektirmediği sürece
gebelik sırasında kullanılmamalıdır. Gebelikte ADALAT CRONO kullanımı, standart
tedaviye yanıt vermeyen şiddetli hipertansiyon bulunan hastalarla sınırlanmalıdır (bkz.
bölüm 4.6 Gebelik ve laktasyon).
2/13• Nifedipin, i.v. magnezyum sülfatla birlikte uygulandığında kan basıncının aşırı
düşmesine neden olabilir ve bu durum gerek anne gerekse fetus açısından zararlı
olabilir, dolayısıyla bu şekilde uygulama yapıldığında kan basıncı dikkatle
izlenmelidir. Gebelikte kullanımla ilgili ayrıntılı bilgi için, bkz. Bölüm 4.6 Gebelik ve
laktasyon.
• Nifedipinin insanlarda anne sütüne geçtiği bildirildiği için ve nifedipin maruziyetinin
bebek üzerindeki etkileri bilinmediğinden, ADALAT CRONO'nun emzirme
döneminde kullanılması önerilmemektedir (bkz. Bölüm 4.6 Gebelik ve laktasyon).
• Karaciğer fonksiyonu bozukluğu olan hastalar dikkatle izlenmelidir ve şiddetli
olgularda dozun azaltılması gerekebilir (bkz. 4.2 Pozoloji ve uygulama şekli /
Karaciğer yetmezliği).
• ADALAT CRONO, beta blokörlerle ve diğer antihipertansif ilaçlarla kombinasyon
halinde kullanılabilir ancak postural hipotansiyona yol açan aditif etki göz önünde
bulundurulmalıdır. ADALAT CRONO diğer antihipertansif tedavinin kesilmesi
sonrasında olası rebound etkilerini önlemeyecektir.
• ADALAT CRONO kardiyak rezervi yetersiz olan hastalarda dikkatle kullanılmalıdır.
Zaman zaman nifedipinle kalp yetmezliğinin kötüleştiği gözlenmiştir.
• ADALAT CRONO kullanan diyabetik hastalarda kontrol bakımından ayarlama
yapılması gerekebilir.
• Malign hipertansiyon ve hipovolemi bulunan diyaliz hastalarında kan basıncı belirgin
derecede düşebilir.
• Nifedipin, sitokrom P450 3A4 sistemi yoluyla metabolize olur. Bu nedenle bu enzim
sistemini inhibe ettiği veya indüklediği bilinen ilaçlar nifedipinin ilk geçiş veya klirens
düzeyini değiştirebilir (bkz. "4.5 Diğer tıbbi ürünlerle etkileşimler veya diğer etkileşim
formları").
• Sitokrom P450 3A4 sistemini inhibe edici olan ve bu nedenle yüksek nifedipin plazma
konsantrasyonlarına neden olabilecek ilaçlar, örn.:
- makrolid antibiyotikleri (örn. eritromisin)
- anti-HIV proteaz inhibitörleri (örn. ritonavir)
- azol antimikotikler (örn. ketokonazol)
- nefazodon ve fluoksetin antidepresanları
- kuinupristin/dalfopristin
- valproik asit
- simetidin
Bu ilaçların birlikte uygulanmasının ardından kan basıncı izlenmelidir ve gerekirse
nifedipin dozunun azaltılması düşünülmelidir.
• ADALAT CRONO tabletin dış membranı sindirilmediği için, tuvalette ve hastanın
dışkısında tabletin tamamı gibi bir görünüm olabilir. Ayrıca, bu nedenle ADALAT
CRONO hastalara uygulanırken obstrüktif semptomlar ortaya çıkabileceğinden,
3/13dikkatli olunmalıdır. Çok nadir olgularda bezoar ortaya çıkabilir ve cerrahi girişim
gerektirebilir.
• Münferit olgularda bilinen gastrointestinal bozukluk öyküsü olmaksızın obstrüktif
semptomlar tarif edilmiştir.
• Baryumlu röntgen çekilirken yalancı pozitif etki oluşabilmektedir.
Özel popülasyonlarda kullanımı için bkz. bölüm “4.2 Pozoloji ve uygulama şekli”.
Bu tıbbi ürün her dozunda 47.8 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5 - Diğer tıbbi ürünler ile etkileşimler ve diğer etkileşim şekilleri
Nifedipini etkileyen ilaçlar:
Nifedipin intestinal mukoza ve karaciğerde bulunan sitokrom P450 3A4 sistemi
üzerinden metabolize edilmektedir. Bu nedenle, söz konusu enzim sistemini inhibe
ettiği ya da indüklediği bilinen ilaçlar nifedipinin ilk geçiş ya da klirensini (oral
yoldan uygulandıktan sonra) değiştirebilir (bkz. Bölüm 4.4 Özel kullanım uyarıları ve
önlemleri).
Nifedipin aşağıdaki ilaçlarla birlikte uygulandığında etkileşimlerin boyutu ve süresi
dikkate alınmalıdır:
Rifampisin: Rifampisin sitokrom P450 3A4 sistemini güçlü şekilde indüklemektedir.
Rifampisinle birlikte uygulama yapıldığında, nifedipinin biyoyararlanımı belirgin
derecede azalmakta ve bu nedenle etkililiği zayıflamaktadır. Dolayısıyla nifedipin ile
rifampisin kombinasyonu kontrendikedir (bkz. Bölüm 4.3 Kontrendikasyonlar).
Sitokrom P450 3A4 sisteminin bilinen inhibitörleriyle birlikte uygulama yapılması
halinde, kan basıncı izlenmeli ve gerektiğinde nifedipin dozunun azaltılması
düşünülmelidir (bkz. Bölüm 4.2 Pozoloji ve uygulama şekli ve 4.4 Özel kullanım
uyarıları ve önlemleri). Şimdiye kadar bu olguların büyük bölümü için nifedipin ile
listede yer alan ilaç(lar) arasındaki ilaç etkileşimi potansiyelinin değerlendirilmesine
yönelik formal çalışmalar yapılmamıştır.
Nifedipin maruziyetini artıran ilaçlar:
- makrolid antibiyotikler (örn. eritromisin)
- anti-HIV proteaz inhibitörleri (örn. ritonavir)
- azol antimikotikler (örn. ketokonazol)
- fluoksetin
- nefazodon
- kuinupristin/dalfopristin
- sisaprid
- valproik asit
- simetidin
- diltiazem
4/13Sitokrom P450 3A4 sisteminin indükleyicileriyle birlikte uygulama yapılması halinde,
nifedipine verilen klinik yanıt izlenmeli ve gerektiğinde nifedipin dozunun artırılması
düşünülmelidir. İki ilaç birlikte uygulanırken nifedipin dozunun artırılması halinde,
tedavi kesildiğinde nifedipin dozunun azaltılması düşünülmelidir.
Nifedipin maruziyetini azaltan ilaçlar:
- rifampisin (yukarıdaki bölümü inceleyiniz)
- fenitoin
- karbamazepin
- fenobarbital
Nifedipinin diğer ilaçlar üzerindeki etkileri:
Nifedipin eşzamanlı uygulanan antihipertansiflerin kan basıncını düşürme etkilerini
artırabilir.
İzole olgularda kalp yetmezliğinin kötüleştiği de bilindiği için, nifedipin ß-reseptör
blokörleriyle birlikte uygulandığında hasta dikkatle izlenmelidir.
Digoksin:
Nifedipin ile digoksinin birlikte uygulanması digoksin klirensinin azalmasına ve buna
bağlı olarak plazma digoksin düzeyinin yükselmesine neden olabilir. Bu nedenle hasta
digoksinle ilgili doz aşımı semptomları bakımından önlem amaçlı kontrollerden
geçmeli ve gerektiğinde glikozid dozu azaltılmalıdır.
Kinidin:
Nifedipin ile kinidinin birlikte uygulanması plazma kinidin düzeylerini azaltabilir ve
bazı olgularda nifedipin kesildikten sonra plazma kinidin düzeyinde belirgin artış
gözlenebilir. Sonuç olarak, nifedipin ek olarak uygulandığında veya kesildiğinde,
plazma kinidin konsantrasyonunun izlenmesi ve gerektiğinde kinidin dozunun
ayarlanması önerilmektedir. Kan basıncı dikkatle izlenmeli ve gerektiğinde nifedipin
dozu azaltılmalıdır.
Takrolimus:
Takrolimus sitokrom P450 3A4 sistemi üzerinden metabolize edilmektedir.
Yayınlanan veriler nifedipin ile birlikte uygulanan takrolimus dozunun bireysel
vakalarda azalabileceğini göstermektedir. Bu iki ilacın birlikte uygulanması halinde
plazma takrolimus konsantrasyonları izlenmeli ve gerektiğinde takrolimus dozunun
azaltılması düşünülmelidir.
İlaç-yiyecek etkileşimleri:
Greyfurt suyu sitokrom P450 3A4 sistemini inhibe etmektedir. Bu nedenle, nifedipinin
greyfurt suyuyla birlikte uygulanması ilk geçiş metabolizmasının zayıflamasına ya da
klirensin azalmasına bağlı olarak plazma konsantrasyonunun yükselmesine ve
nifedipinin etki süresinin uzamasına yol açmaktadır. Sonuç olarak, nifedipinin kan
basıncını düşürme etkisi artabilmektedir. Greyfurt suyunun düzenli olarak alınmasını
takiben, bu etki greyfurt suyunun alınmasından sonra en az üç gün sürmektedir.
5/13Dolayısıyla nifedipin kullanılırken, greyfurt/greyfurt suyu alımından kaçınılmalıdır
(bkz. Bölüm 4.2 Pozoloji ve uygulama şekli).
Diğer etkileşim şekilleri
Nifedipin üriner vanililmandelik asidin spektrofotometrik değerlerinde yalancı artışa
neden olabilir. Bununla birlikte, HPLC ölçümleri etkilenmemektedir.
Özel popülasyonlara ilişkin ek bilgiler:
Özel bir veri bulunmamaktadır.
Pediyatrik popülasyon:
Özel bir veri bulunmamaktadır. Pediyatrik doz formu bulunmamaktadır.
4.6 - Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü
(Kontrasepsiyon):
Mevcut verilere dayanarak, nifedipinin oral kontraseptifler üzerinde etkisinin olması
beklenmez.
Gebelik dönemi
Nifedipin tedavisi gerektiren klinik koşul olmadıkça, ADALAT CRONO gebelikte
kullanılmamalıdır. Gebelerde yeterli çalışmalar yapılmamıştır.
Hayvanlarda yapılan çalışmalarda embriyotoksik, fetotoksik ve teratojenik etkiler
görülmüştür (bkz. 5.3 Klinik öncesi güvenlilik verileri).
Mevcut klinik kanıtlara göre, perinatal asfiksi ve sezaryen doğumun yanı sıra
prematürite ve rahim içi gelişme geriliğinde artış bildirilmiş olsa da spesifik bir
prenatal risk belirlenmemiştir. Bu raporların sebebinin altta yatan hipertansiyon mu,
uygulamanın kendisinin ya da spesifik olarak ilacın kendisinden mi olduğu kesin
olarak bilinmemektedir.
Mevcut bilgiler, doğmamış ve yeni doğan çocuk üzerindeki advers ilaç etkilerini
dışlamak için yeterli değildir. Bu nedenle, çok dikkatli bir bireysel risk-fayda
değerlendirmesi gerektiren gebelikte kullanım yalnızca başka hiçbir tedavi seçeneği
endike olmadığında veya etki göstermediğinde düşünülmelidir.
Laktasyon dönemi
Nifedipin anne sütüne geçmektedir. Anne sütündeki nifedipin konsantrasyonu,
annenin serum konsantrasyonu ile hemen hemen karşılaştırılabilir seviyededir.
Üreme yeteneği / Fertilite
Nadir in vitro fertilizasyon vakalarında, nifedipin benzeri kalsiyum antagonistleri ile
spermatozoaların kafa kısımlarındaki reversibl biyokimyasal değişiklikler arasında
ilişki görülmüştür. Tekrarlanan in vitro fertilizasyon girişimlerinin başarısız olduğu
6/13erkeklerde, sonuç başka bir nedene bağlanamıyorsa, nifedipin benzeri kalsiyum
antagonistleri muhtemel bir neden olarak göz önüne alınmalıdır.
4.7 - Araç ve makine kullanımı üzerindeki etkiler
Bireyden bireye değişiklik gösteren ilacın etkileri araç ve makine kullanma
kabiliyetini etkileyebilir (bkz. 4.8 İstenmeyen etkiler). Bu nedenle özellikle tedavinin
başlangıcında, tedavi değiştirildiğinde ve alkolle birlikte alındığında dikkatli
olunmalıdır.
4.8 - İstenmeyen etkiler
Nifedipin ile plasebo kontrollü çalışmalara dayanan advers ilaç reaksiyonlarının
(ADR’ler), CIOMS III sıklık kategorilerine (klinik çalışma veritabanı: nifedipin n =
2.661; plasebo n= 1.486; durum: 22 Şubat 2006 ve ACTION çalışması: nifedipin n =
3.825; plasebo n = 3.840) göre sıralaması aşağıda gösterilmiştir:
"Yaygın” ibaresinin altında gösterilen advers reaksiyonlar, ödem (%9,9) ve baş ağrısı
(%3,9) hariç olmak üzere %3’ün altında bir sıklıkla gözlenmiştir.
Nifedipin içeren ürünlerle ilgili bildirilen ADR’lerin sıklığı azalan şiddet yönünde
sunulmuştur. Sıklıklar yaygın (‡ 1/100 ila <1/10), yaygın olmayan (‡ 1/1,000 ila
<1/100) ve seyrek (‡ 1/10,000 ila <1/1,000) şeklinde tanımlanmıştır. Yalnızca devam
eden pazarlama sonrası sürveyans sırasında tanımlanan ve sıklığı tahmin edilemeyen
ADR’ler “bilinmiyor” başlığı altında sıralanmıştır.
Kan ve lenf sistemi hastalıkları
Bilinmiyor: Agranülositoz, lökopeni
Bağışıklık sistemi hastalıkları
Yaygın olmayan: Alerjik reaksiyon, alerjik ödem / anjiyoödem (hayati tehlike
oluşturabilecek larinks ödemi dahil)
Seyrek: Kaşıntı, ürtiker, cilt döküntüsü
Bilinmiyor: Anafilaktik/anafilaktoid reaksiyon
Psikiyatrik hastalıklar
Yaygın olmayan: Anksiyete reaksiyonları, uyku bozuklukları
Metabolizma ve beslenme hastalıkları
Bilinmiyor: Hiperglisemi
Sinir sistemi hastalıkları
Yaygın: Başağrısı
Yaygın olmayan: Vertigo, migren, baş dönmesi, titreme
Seyrek: Parestezi/disestezi
Bilinmiyor: Hipoestezi, somnolans
Göz hastalıkları
Yaygın olmayan: Görme bozukluğu
Bilinmiyor: Göz ağrısı
7/13Kardiyak hastalıklar
Yaygın olmayan: Taşikardi, çarpıntı
Bilinmiyor: Göğüs ağrısı (Anjina pektoris)
Vasküler hastalıklar
Yaygın: Ödem, vazodilatasyon
Yaygın olmayan: Hipotansiyon, senkop
Solunum, göğüs bozuklukları ve mediastinal hastalıklar
Yaygın olmayan: Burun kanaması, nazal konjesyon
Bilinmiyor: Dispne
Gastrointestinal hastalıklar
Yaygın: Kabızlık
Yaygın olmayan: Gastrointestinal ağrı ve karın ağrısı, mide bulantısı, hazımsızlık,
flatulans, ağız kuruluğu
Seyrek: Dişeti hiperplazisi
Bilinmiyor: Bezoar, disfaji, intestinal tıkanıklık, intestinal ülser, kusma,
gastroözofajiyal sfinkter yetmezliği
Hepato-bilier hastalıklar
Yaygın olmayan: Karaciğer enzimlerinde geçici artış
Bilinmiyor: Sarılık
Deri ve deri altı doku hastalıkları
Yaygın olmayan: Eritem
Bilinmiyor: Toksik epidermal nekroliz, ışığa duyarlılık alerjik reaksiyonları, palpabl
purpura
Kas-İskelet ve bağ doku bozuklukları
Yaygın olmayan: Kas krampları, eklem şişmesi
Bilinmiyor: Artralji, miyalji
Böbrek ve idrar hastalıkları
Yaygın olmayan: Poliüri, dizüri
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Hastalık hissi
Yaygın olmayan: Tanımlanamayan ağrı, üşüme
Malign hipertansiyon ve hipovolemik diyaliz hastalarında vazodilatasyon sonucu kan
basıncında aşırı düşüş gelişebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
8/13izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0 312 218 35 99).
4.9 - Doz aşımı ve tedavisi
Semptomlar
Aşağıda belirtilen semptomlar şiddetli nifedipin intoksikasyonu vakalarında gözlenir:
Koma noktasına kadar bilinç bozuklukları, kan basıncında düşme, taşikardi,
bradikardi, hiperglisemi, metabolik asidoz, hipoksi, pulmoner ödemli kardiyojenik
şok.
Tedavi
Tedavi düşünüldüğünde nifedipinin eliminasyonu ve stabil kardiyovasküler koşulların
restorasyonu önceliklidir. Aktif maddenin yeniden absorpsiyonunu önlemek için, ince
bağırsak da dahil olmak üzere, eliminasyon mümkün olduğunca tamamlanmış
olmalıdır.
Gastrik dekontaminasyonun faydaları belirsizdir.
1. Hasta, potansiyel olarak toksik miktarda yuttuktan sonra 1 saat içinde gelirse aktif
kömür (yetişkinler için 50 g, çocuklar için 1 g/kg) düşünülmelidir.
Geç aktif kömür uygulamasının yavaş salınımlı (SR, MR) preparatlar açısından faydalı
olabileceği makul görülse de bunu destekleyecek hiçbir kanıt yoktur.
2. Alternatif olarak, yetişkinlerde potansiyel olarak yaşamı tehdit eden aşırı dozdan
sonra 1 saat içinde gastrik lavaj düşünülebilir.
3. Klinik açıdan önemli miktarda yavaş salımlı bir preparat yutulmuş ise osmotik bir
laksatifin (sorbitol, laktoz veya magnezyum sülfat gibi) tek dozu ile birlikte her 4
saatte bir alınan aktif kömüre devam edilmesi düşünülmelidir.
4. Asemptomatik hastalar ilacı aldıktan sonra en az 4 saat, yavaş salımlı preparat
alınmış ise 12 saat gözlenmelidir.
Nifedin diyalize uygun olmadığından hemodiyaliz hiçbir amaca hizmet etmez ancak
plazmaferez önerilebilir (yüksek plazma protein bağlama, görece düşük hacimli
dağılım).
Kardiyojenik şok ve arteryel vazodilatasyonun sonucu olarak hipotansiyon kalsiyumla
tedavi edilebilir (5-10 dakika intravenöz olarak uygulanan 10-20 ml %10 kalsiyum
glükonat çözeltisi). Etkiler yetersizse, ECG izlemeyle tedaviye devam edilebilir.
Kalsiyum ile kan basıncında yetersiz bir artış sağlanırsa dopamin veya noradrenalin
gibi vazokonstriktif sempatomimetikler uygulanmalıdır. Bu ilaçların dozajları hastanın
verdiği cevaba göre belirlenmelidir.
Semptomatik bradikardi gerektiği gibi, atropin, beta-sempatomimetikler veya geçici
bir kardiyak pille tedavi edilebilir.
Kardiyak aşırı yükten kaçınılması için ek sıvılar dikkatli bir şekilde uygulanmalıdır.
9/135. FARMAKOLOJİK ÖZELLİKLER
5.1 - Farmakodinamik özellikler
Farmakoterapötik grup: Kalsiyum kanal blokörleri
ATC-Kodu: C08 CA05
Nifedipin, 1,4-dihidropiridin tipi bir kalsiyum antagonistidir. Kalsiyum antagonistleri,
kalsiyum iyonlarının yavaş kalsiyum kanalından hücreye transmembranal akışını
azaltır.
Spesifik ve potent bir kalsiyum antagonisti olarak, nifedipin özellikle miyokard
hücreleri ile koroner arterler ve periferik rezistans damarlarının düz kas hücreleri
üzerinde etkilidir. Nifedipinin başlıca etkisi, koroner ve periferik dolaşımda arteriyel
düz kasları gevşetmektedir. ADALAT CRONO, klinik kullanımda günde bir defa
uygulamanın etkili olmasını sağlamak için yeterli bir salım profiliyle kontrollü
nifedipin iletimini sağlayacak şekilde formüle edilmiştir.
Hipertansiyonda nifedipinin başlıca etkisi periferik vazodilatasyon sağlayarak
periferik rezistansı azaltmaktır. Günde bir defa uygulanan nifedipin, yüksek kan
basıncı için 24 saat süren kontrol sağlar. Nifedipin kan basıncında azalma sağlar ve
azaltma yüzdesi başlangıç seviyesi ile orantılıdır. Normotansif bireylerde nifedipinin
kan basıncı üzerindeki etkisi düşüktür veya yoktur.
Anjinada, ADALAT CRONO periferik ve koroner vasküler rezistansı azaltarak
koroner kan akışı, kardiyak çıktı ve atım hacminde artış sağlarken, art yükü azaltır.
Ayrıca nifedipin, açık ve aterosklerotik koroner arterleri submaksimal olarak dilate
ederek, kalbi koroner arter spazmına karşı korur ve iskemik miyokard perfüzyonunu
iyileştirir. Nifedipin, koroner arter spazmı veya aterosklerozun relatif katkısından
bağımsız olarak ağrılı atakların sıklığını ve iskemik EKG değişikliklerini azaltır.
En az bir ek risk faktörü 3 - 4,8 yıldan uzun süre takip edilen 6321 hipertansif hastayı
içeren çok uluslu, randomize, çift kör, prospektif bir çalışmada, ADALAT
CRONO’nun kan basıncını standart bir diüretik kombinasyonuyla elde edilene benzer
derecede düşürdüğü gösterilmiştir.
Pediyatrik popülasyon:
Akut hipertansiyon ve uzun süreli hipertansiyonda, nifedipinin diğer
antihipertansiflerle farklı dozlarda farklı formülasyonlarla karşılaştırmasına ilişkin
bilgiler sınırlıdır. Nifedipinin antihipertansif etkileri gösterilmekle birlikte, doz
önerileri, uzun süreli güvenliliği ve kardiyovasküler sonuç üzerindeki etkisi hâlâ
belirlenmemiştir. Pediyatrik doz formu yoktur.
5.2 - Farmakokinetik özellikler
Genel özellikler
ADALAT CRONO tabletleri, 24 saati aşkın bir süre hemen hemen sabit bir oranda
nifedipin sağlayacak şekilde formüle edilmiştir. Nifedipin, tabletten, membran
kontrollü ozmotik itici-çekici (push-pull) proses ile salınmaktadır. Bu formülasyonun
farmakokinetik profili düşük pik dip noktası dalgalanmasıyla karakterizedir. 0-24 saat
plazma konsantrasyonuna karşı sabit durumda zaman profili platoya benzerdir ve
10/13günde bir kere uygulaması için ADALAT CRONO tabletinin uygunluğunu ortaya
koyar. Salım, gastrointestinal pH veya motiliteden bağımsızdır. Yutulduktan sonra,
tabletteki biyolojik olarak inert komponentler, gastrointestinal kanaldan geçişte sağlam
olarak kalır ve çözünmeden feçesle atılır.
Emilim:
Oral uygulamadan sonra, nifedipin hemen hemen tümüyle absorbe olur. Hızlı salımlı
nifedipin formülasyonlarının (ADALAT kapsül), sistemik yararlanımı ilk geçiş
etkisine bağlı olarak %45-56 arasındadır. Kontrollü salımlı ADALAT CRONO
tabletin, kapsüle göre rölatif biyoyararlanımı ise %68-86 civarındadır. Tok karnına
uygulama, absorpsiyon oranını hafifçe değiştirir ancak bunun ilacın mevcudiyeti
üzerinde bir etkisi yoktur.
Tekrarlanan dozları takiben, 24 saati aşkın bir süre ile rölatif olarak sabit plazma
konsantrasyonları sağlanmaktadır.
Dağılım:
Nifedipin plazma proteinlerine (albumin) yaklaşık % 95 oranında bağlanır. İntravenöz
uygulama sonrası, dağılım yarı ömrü 5-6 dakika olarak tayin edilmiştir.
Biyotransformasyon:
Oral olarak uygulanan nifedipin, sindirim kanalında ve karaciğerde başlıca oksidasyon
yoluyla metabolize olur. Metabolitler, farmakodinamik aktivite göstermez.
Nifedipin, metabolitleri halinde başlıca böbrekler ve yaklaşık % 5-15 oranında safra
ile atılır. İdrarda bulunan değişmemiş madde miktarı % 0.1’den azdır.
Eliminasyon:
Klasik formülasyonlarda (ADALAT kapsüller), terminal eliminasyon yarılanma ömrü
1.7 - 3.4 saattir. Tabletten nifedipin salınımı ve absorpsiyon süresince plato benzeri bir
plazma konsantrasyonu sağlandığı için, ADALAT CRONO alındıktan sonraki
terminal yarılanma ömrü anlamlı bir parametre değildir. Son dozun salınımından ve
absorpsiyonundan sonra, plazma konsantrasyonu klasik formülasyonlarda görülen
yarılanma-ömrü ile azalır.
Hastalardaki karakteristik özellikler
Karaciğer yetmezliği:
Karaciğer yetmezliği olan hastalarda eliminasyon yarı ömrü belirgin bir şekilde uzar
ve total vücuttan uzaklaştırma azalır. Formülasyonun etki süresinden ötürü, karaciğer
yetmezliği olan hastalarda uygulanmamalıdır.
Böbrek yetmezliği:
Böbrek fonksiyon bozukluğu olan kişilerde, sağlıklı gönüllülere kıyasla önemli bir
değişme ortaya çıkmamaktadır. Bu yüzden bu hastalarda doz ayarlamasına gerek
yoktur.
5.3 - Klinik öncesi güvenlilik verileri
Tek ve tekrarlanan doz toksisitesi, genotoksisite ve karsinojenik potansiyel gibi
konvansiyonel çalışmalara dayanan klinik öncesi veriler, insanlar için özel bir tehlike
ortaya koymamıştır.
11/13Hayvanlar ile gerçekleştirilen çalışmalar, ilacın organogenez sırasında veya sonrasında
uygulanması durumunda çeşitli embriyotoksik, plasentatoksik ve fetotoksik etkileri
olduğunu göstermektedir.
6. FARMASÖTİK ÖZELLİKLER
6.1 - Yardımcı maddelerin listesi
- Hidroksipropil metil selüloz (Hipromelloz)
- Polietilen oksit
- Magnezyum Stearat
- Sodyum klorür
- Kırmızı demir oksit (E 172)
- Selüloz asetat
- Polietilen glikol 3350
- Hidroksipropil selüloz
- Propilen glikol
- Titanyum dioksit (E 171)
6.2 - Geçimsizlikler
Bilinen bir geçimsizliği yoktur.
6.3 - Raf ömrü
36 ay
6.5 - Saklamaya yönelik özel tedbirler
30oC’nin altındaki oda sıcaklığında ve ambalajında saklayınız. Işıktan koruyunuz.
6.6 - Ambalajın niteliği ve içeriği
Blister: PVC – PVDC / Aluminyum folyo
20 veya 30 tablet
6.7 - Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
ADALAT CRONO, ilacın vücuda kontrollü salınımı sağlayan ve emilimi olmayan bir
kabuk içerisinde bulunmaktadır. Salınım işlemi tamamlandığında, boş tablet vücuttan
atılır ve bunun neticesinde dışkıda görülebilir.
Ürünün iç ve dış ambalajı, ADALAT CRONO’da bulunan ışığa hassas etken maddeyi
ışıktan korur. Tabletler nemden korunmalı ve kullanılmadan hemen önce folyodan
çıkarılmalıdır.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No: 53
34770 Ümraniye, İstanbul
Tel: (0216) 528 36 00 Fax: (0216) 645 39 50
12/138. RUHSAT NUMARASI
99/70
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 15.07.1996
Son yenileme tarihi: 15.07.2006
10. KÜB’ÜN YENİLENME TARİHİ
13/13