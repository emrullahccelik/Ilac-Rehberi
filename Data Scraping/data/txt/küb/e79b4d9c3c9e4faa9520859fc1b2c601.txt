1 
                         KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
CONCOR® 10 mg film kaplı tablet   
2. KALİTATİF VE KANTİTATİF BİLEŞİM  
 
Etkin m adde:  
Her bir tablet 10 mg  bisoprolol fumarat içerir.  
 
Yardımcı maddeler:  
Yardımcı maddeler için bölüm 6.1’e bakınız.  
3. FARMASÖTİK FORM  
Film kaplı tablet  
 
Tabletler açık turuncu renkli, kalp şekilli ve çentiklidir. Tabletler iki eşit parçaya bölünebilir.  
4. KLİNİK ÖZELLİKLER  
 
4.1. Terapötik endikasyonlar  
• Hipertansiyon  tedavisinde,  
• Koroner kalp hastalığı (  anjina pektoris) tedavisinde,  
 
Sadece CIBIS II (stabil kronik orta ila şiddetli kalp yetersizliği)  için: 
 
• Stabil kronik orta ila şiddetli kalp yetersizliğinin tedavisinde ADE inhibitörlerine, 
diüretiklere ve tercihe bağlı olarak kardiyak glikozitlere ek olarak.  
 
Sadece CIBIS III (stabil kronik kalp yetersizliği) için: 
 
Stabil kronik kalp yetersizliğinin tedavisinde  
 
• Atriyal fibrilasyonda (Preeksitasyon eşlik eden durumlar hariç) kalp hızının azaltılmasında  
endikedir.  
4.2. Pozoloji ve uygulama şekli  
 
Pozoloji/uygulama sıklığı ve süresi : 
Hipertansiyon veya anjina pektoris tedavisinde  
Yetişkinlerde: Her iki endikasyon için doz günde bir kez 5 mg bisoprolol fumarat tır. Gerekirse doz 
günde bir kez 10 mg bisoprolol fumarata kadar arttırılabilir.  
 
Önerilen maksimum doz, günde bir kez 20 mg bisoprolol fumarattır.  
Tüm olgularda dozaj, özellikle nabız hızı ve terapötik başarıya göre bireysel olarak ayarlanmalıdır. 
 2 
 Stabil kronik kalp yetersizliği tedavisinde  [CIBIS II] 
Tedavi edilecek kişilerin stabil kronik kalp yetersizliği hastası olmaları ve son 6 hafta içinde akut 
yetersizlik geçirmemiş olmaları ve ayrıca son 2 hafta içinde hastanın temel tedavisinde büyük bir 
değişiklik yapılmamış olması gerekir. Tedavinin ön koşulu hastaların bisoprolol ile tedaviye 
başlamadan önce optimal dozda bir ADE inhibitörü (veya ADE inhibitörlerinin iyi tolere edilemediği durumlarda başka bir vazodilatör ile) ve bir diüretik ile ve  ayrıca opsiyonel olarak bir kardiyak 
glikozid ile tedavi ediliyor olması gerekir.  
 
Tedaviyi yürüten doktorun kronik kalp yetersizliği konusunda deneyimli olması önerilir.  
 
Stabil kronik kalp yetersizliğinin tedavisine ilke olarak küçük dozlarla titrasyon yapılarak  
başlanmalıdır; dozlar aşağıda açıklandığı gibi yavaş bir şekilde arttırılmalıdır.  
 
Doz titrasyonu sürecinde doz artışı hastanın mevcut dozu nasıl tolere ettiğine bağlı olarak  
yapılmalıdır.  
 
1 hafta süreyle günde bir kez 1,25 mg bisoprolol fumarat, iyi tolere edilmesi durumunda doz;  
1 hafta süreyle günde bir kez 2,5 mg bisoprolol fumarata yükseltilir, iyi tolere edilmesi durumunda 
doz; 
1 hafta süreyle günde bir kez 3,75 mg bisoprolol fumarat a yükseltilir, iyi tolere edilmesi durumunda 
doz; 
4 hafta süreyle günde bir kez 5 mg bisoprolol fumarata yükseltilir, iyi tolere edilmesi durumunda 
doz;  
4 hafta süreyle günde bir kez 7,5 mg bisoprolol fumarata yükseltilir, iyi tolere edilmesi durumunda 
doz; 
10 mg bisoprolol fumarata yükseltilir ve idame edilir.  
 
Tedavinin 1,25 mg bisoprolol fumarat ile başlatılmasından sonra, hastalar yaklaşık 4 saat 
gözlenmelidir (özellikle kan basıncına, kalp hızına, ileti bozukluklarına ve kalp yetersizliğinin 
kötüleştiğini gösteren belirtilere dikkat edilmelidir).  
 
Önerilen maksimum günlük doz günde bir kez 10 mg bisoprolol fumarattır.  
Advers olayların görülmesi bazı hastaların önerilen maksimum doz ile tedavi edilmesini 
engelleyebilir. Gerektiğinde ulaşılan doz tekrar aşamalı olarak düşürülebilir ve hasta tarafından iyi tolere edilen maksimum doz ile tedaviye devam edilir. Gerekli görülürse tedaviye ara verilebilir ve daha sonra uygun şekilde tekrar başlatılabilir.  
 
Titrasyon fazı sırasında k alp yetersizliğinin kötüleşmesi veya toleransın iyi olmaması durumunda, 
öncelikle bisoprolol dozunun düşürülmesi veya eğer gerekiyorsa (ciddi hipotansiyon, akut pulmoner ödem ile kalp yetersizliğinin kötüleşmesi, kardiyojenik şok, semptomatik bradikardi veya AV blok durumlarında) kullanımın hemen kesilmesi önerilir.  
 
Stabil kronik kalp yetersizliğinin tedavisi [CIBIS III]  
 
Kronik kalp yetersizliğinin standart tedavisi, bir ADE inhibitörü (veya ADE inhibitörlerine 
intolerans durumunda bir anjiyotensin reseptör blokeri), bir beta bloker, diüretikler ve uygun olduğunda kardiyak glikozitlerden oluşur. Bisoprolol tedavisi başlatıldığında hastalar stabil olmalıdır (akut yetersizlik durumu olmamalıdır).  
  3 
 Tedaviyi gerçekleştiren hekimin kronik kalp yetersizliği tedavisinde deneyimli olması tavsiye 
edilir.  
 
Titrasyon fazı  
 Stabil kronik kalp yetersizliğinin bisoprolol ile tedavisi bir titrasyon fazını gerektirir.  
 Önerilen başlangıç dozu günde bir kez 1,25 mg bisoprolol fumarattır. Bireysel toleransa bağlı olarak doz, iki hafta veya daha uzun aralıklarla günde bir kez 2,5 mg, 3,75 mg, 5 mg, 7,5 mg ve 10 mg'a yükseltilir.  
 Doz artışı iyi tolere edilmezse, tedaviye daha düşük bir dozda devam edilebilir.  
 
Önerilen maksimum doz günde bir kez 10 mg’dır.  
 
Titrasyon fazında, yaşamsal belirtilerin (kalp hızı, kan basıncı) ve kötüleşen kalp yetersizliğinin belirtilerinin yakından izlenmesi önerilir.  
 
Tedavinin modifikasyonu 
 Önerilen maksimum doz iyi tolere edilmezse, kademeli doz azaltımı düşünülebilir.  
 Kalp yetersizliğinin, hipotansiyonun veya bradikardinin geçici olarak kötüleşmesi durumunda, birlikte kullanılan ilacın dozunun yeniden değerlendirilmesi önerilir. Bisoprolol dozunun geçici olarak azaltılması veya ilacın kesilmesinin göz önünde bulundurulm ası da gerekebilir.  
 
Hasta tekrar stabil hale geldiğinde, bisoprololün yeniden verilmesi ve/veya yukarı titrasyonu daima 
değerlendirilmelidir.  
 
Atriyal fibrilasyonda (Preeksitasyon eşlik eden durumlar hariç) kalp hızının azaltılması  
Günde bir kez 2,5 mg- 10 mg arası dozlarda bisoprolol fumarat kullanılır. Dozaj hastaların kalp atım 
hızına göre bireysel olarak ayarlanmalıdır.  
 
Uygulama süresi  (tüm endikasyonlar):  
Bisoprolol ile tedavi genellikle uzun sürelidir .  
 
Durumun geçici olarak kötüleşmesine yol açabileceğinden, bisoprolol ile tedavi aniden kesilmemelidir. Özellikle iskemik kalp hastalarında tedavi birden kesilmemelidir. Günlük dozun kademeli olarak azaltılması önerilir.  
 
Uygulama şekli:  
Ağızdan kullanım içindir.  
CONCOR® tablet sabahları kahvaltıdan önce, kahvaltı sırasında veya kahvaltıdan sonra bir  miktar 
sıvı ile birlikte yutulmalı ve çiğnenmemelidir.  
 
Özel popülasyonlara ilişkin ek bilgiler : 
Böbrek/Karaciğer yetmezliği:  
 
Sadece hipertansiyon veya anjina pektoris için: 
Hafif ile orta dereceli karaciğer veya böbrek fonksiyon bozukluğu olan hastalarda, normal de dozaj 
ayarlaması gerekmemektedir. Ciddi böbrek yetersizliği (kreatinin klirensi <  20 ml/dakika) ve ciddi 4 
 karaciğer fonksiyon bozukluğu olan hastalarda önerilen maksimum günlük doz 10 mg'lık bisoprolol 
fumaratı aşmamalıdır.  
 
Diyaliz hastalarında bisoprolol kullanımıyla ilgili deneyimler sınırlı olmasına rağmen doz rejiminin 
değiştirilmesini gerektiren hiçbir kanıt bulunmamaktadır.  
 
Sadece k ronik kalp yetersizliği  için: 
 
Kalp yetersizliği  ile birlikte karaciğer veya böbrek fonksiyon bozukluğu olan hastalarda bisoprololün 
farmakokinetiği ile ilgili bir bilgi bulunmamaktadır. Bu nedenle bu hastalarda doz titrasyonu özel 
dikkat gösterilerek  yapılmalıdır.  
 
Pediyatrik popülasyon:  
Bisoprololün çocuklarda kullanımıyla ilgili deneyim bulunmamaktadır, bu nedenle çocuklarda 
kullanımı önerilmez.  
 Geriyatrik popülasyon :  
Bu popülasyonda, doz ayarlamasına gerek yoktur . 
4.3. Kontrendikasyonlar  
 CONCOR
® bisoprolol veya yardımcı maddelerden (bkz. Bölüm 6.1)  herhangi birine aşırı duyarlı 
olan hastalarda kontrendikedir.  
 Ayrıca aşağıda belirtilen rahatsızlıkları olan hastalarda  da kontrendikedir:  
 
• Akut kalp yetersizliği veya i ntravenöz  inotropik tedavi gerektiren dekompanse kalp 
yetersizliği atakları sırasında,  
• Kardiyojenik şok, 
• İkinci veya üçüncü derece AV blok (pacemaker/kalp pili kullanımı olmaksızın),  
• Hasta sinüs sendromu,  
• Sinoatriyal blok, 
• Semptomatik bradikardi,  
• Semptomatik hipotansiyon, 
• Şiddetli  bronşiyal ast ım veya şiddetli  kronik obstrüktif akciğer hastalığı,  
• Raynaud sendromunun ağır formları ve şiddetli  oklüzif periferik arter hastalıkları,  
• Tedavi edilmemiş feokromositoma  (bkz. Bölüm 4.4)
, 
• Metabolik asidoz . 
 
4.4. Özel kullanım uyarıları ve önlemleri  
 
Sadece kronik kalp yetersizliği tedavisinde:  
 
Stabil kronik kalp yetersizliğinin bisoprolol ile tedavisi, özel bir titrasyon fazıyla başlatılmalıdır (bkz. Bölüm 4.2.). 
 
Tüm endikasyonlar için:  
 
Özellikle iskemik kalp hastalığı olan hastalarda bisoprolol ile tedavi, açıkça gerekli olmadığı sürece, 5 
 aniden kesilmemelidir, çünkü bu, kalp rahatsızlığının geçici olarak kötüleşmesine neden olabilir 
(bkz. Bölüm 4.2.).  
Sadece hipertansiyon veya anjina pektoris tedavisinde:  
 
Bisoprolol, hipertansiyon veya anjina pektoris ve eşlik eden kalp yetersizliği olan hastalarda dikkatli bir şekilde kullanılmalıdır.  
Sadece k ronik kalp yetersizliği  tedavisinde  [CIBIS  II]: 
Stabil kronik kalp yetersizliği nin bisoprolol ile tedavisinin başlangıcında titrasyon uygulanması ve 
düzenli olarak izlenmesi gerekir. (Dozaj ve uygulama şekli için bkz. B ölüm 4.2.) 
Aşağıdaki hastalıklar ve koşullar ile birlikte kalp yetersizliği bulunan hastalarda bugüne kadar 
bisoprolol ile yeterli terapötik çalışma yapılmamıştır:  
• NYHA sınıf II kalp yetersizliği  
• İnsüline bağımlı diyabetes mellitus (tip I)  
• Böbrek yetmezliği (serum kreatinin ≥  300 mikro mol/L)  
• Karaciğer yetmezliği  
• 80 yaşın üstündeki hastalar  
• Sınırlayıcı kardiyomiyopati  
• Konjenital kalp hastalığı  
• Hemodinamik olarak belirgin organik kapak hastalığı  
• Son 3 ay içinde miyokard enfarktüsü  
Sadece kronik kalp yetersizliği  tedavisinde  [CIBIS III]:  
 
Stabil kronik kalp yetersizliğinin bisoprolol ile tedavisinin başlangıcında titrasyon uygulanması ve 
düzenli olarak izlenmesi gerekir. (Dozaj ve uygulama şekli için bkz. Bölüm 4.2.) 
Aşağıdaki hastalıklar ve koşullar ile birlikte kalp yetersizliği bulunan hastalarda bugüne kadar 
bisoprolol ile yeterli terapötik çalışma yapılmamıştır:  
• İnsüline bağımlı diyabetes mellitus (tip I)  
• Ciddi böbrek yetmezliği  
• Ciddi karaciğer yetmezliği  
• Sınırlayıcı kardiyomiyopati  
• Konjenital kalp hastalığı  
• Hemodinamik olarak belirgin organik kapak hastalığı  
• Son 3 ay içinde miyokard enfarktüsü  
 
Bütün endikasyonların  tedavisinde : 
 
Bisoprolol , aşağıdaki durumlarda dikkatle kullanıl malıdır : 
• Bronkospazm (bronşiyal astım, obstrüktif hava yolları hastalıkları),  
• Kan glukoz değerlerinde büyük dalgalanmalar gösteren diyabetes mellitus; hipoglisemi    
semptomları (örn.; taşikardi, palpitasyon veya terleme) maskelenebilir,Uzun süreli açlık, 
• Devam eden desensitizasyon tedavisi. Diğer beta- blokerlerde olduğu gibi, bisoprolol hem 
alerjenlere duyarlılığı hem de anaflaktik reaksiyonların şiddetini arttırabilir. Epinefrin, bu  
vakalarda her zaman istenen terapötik etkiyi sağlamaz.  
• Birinci derece AV blok,  6 
 • Prinzmetal anjina; koroner vazospazm  vakaları gözlemlenmiştir.  Yüksek beta 1 
seçiciliğine rağmen, Prinzmetal anjinası olan hastalara bisoprolol uygulandığında anjina 
atakları tamamen dışlanamaz.  Son derece dikkatli olunmalıdır.  
• Oklüzif    periferik   arter   hastalığı.   Özellikle   tedavinin   başlangıcında şikayetler 
artabilir. 
• Genel anestezi  
 
Kişisel veya ailesel psöriazis hikayesi olan kişilere beta blokörler (örn.;  bisoprolol) ancak yarar/risk 
oranı dikkatlice dengelendikten sonra verilmelidir . 
Bisoprolol tedavisi sırasında tirotoksikoz semptomları maskelenebilir.  
Feokromositoma hastalarına bisoprolol ancak alfa  reseptör blokajı sonrasında uygulanmalıdır.  
Genel anestezi uygulanacak hastalarda beta -blokaj;  indüksiyon, entubasyon ve ameliyat sonrası 
dönemde aritmi ve m iyokard iskemisi sıklığını azaltır. Beta -blokajın ameliyattan sonra da 
sürdürülmesi önerilmektedir. Diğer ilaçlar ile bradiaritmi, refleks taşikardinin hafiflemesi ve kan  
kaybına karşı gelişen refleks taşikardi yeteneğinde azalmaya yol açabilecek etkileşim potansiyeli 
nedeni ile anestezist beta- blokajdan haberdar olmalıdır.  Eğer beta -blok er tedavisinin ameliyattan 
önce kesilmesi  gerektiği düşünülüyorsa, bu kademeli olarak yapılmalı ve anesteziden yaklaşık 48 
saat önce tamamlanmalıdır.  
Bisoprololün verapamil ve diltiazem tipi kalsiyum antagonistleri, Sınıf I antiaritmik ilaçlar ve 
merkezi etkili antihipertansif ilaçlarla kombinasyonu genellikle önerilmez, ayrıntılar için lütfen Bölüm 4.5’e bakınız.  
 
Kardiyoselektif  (beta1) beta blokerlerin, akciğer fonksiyonu üzerinde seçici olmayan beta blokerlere 
göre daha az etkisi olabilmesine rağmen, tüm beta blokerlerde olduğu gibi, kullanımları için zorunlu 
klinik nedenler olmadıkça, obstrüktif hava yolu hastalığı olan hastal arda bunların kullanımından 
kaçınılmalıdır. Bu tür nedenlerin mevcut olduğu durumlarda, CONCOR dikkatli bir şekilde kullanılabilir. Semptomlara neden olabilen bronşiyal astım veya diğer kronik obstrüktif akciğer hastalıklarında, birlikte bronkodilatör tedavisi uygulanması önerilir. Bazen astımlı hastalarda hava yolu direncinde bir artış meydana gelebilir ve buna bağlı olarak, beta 2 uyarıcıların dozunun artırılması gerekebilir.  
 
4.5. Diğer tıbbi ürünler ile etkileşimler ve diğer etkileşim şekilleri  
Önerilmeyen kombinasyonlar:  
 
Sadece k ronik kalp yetersizliği  tedavisinde:   
Sınıf I antiaritmik ilaçlar (örn .; kinidin, disopiramid;  lidokain, fenitoin;  flekainid , propafenon): 
Atriyo -ventriküler ileti süresini uzatabilir ve negatif inotropik etkiyi artırabilir.  
 
Bütün endikasyonların tedavisinde:  
Verapamil ve daha düşük ölçüde diltiazem gibi kalsiyum antagonistleri:  
Kontraktilite ve atriyo -ventriküler ileti üzerinde negatif etki oluşabilir. Verapamil tipi kalsiyum 
antagonistlerinin intravenöz yoldan uygulanması, beta bloker tedavisi gören hastalarda şiddetli 
hipotansiyona ve atriyo- ventriküler blokaja yol açabilir.  
 
Merkezi etkili antihipertansif ilaçlar (örn.; klonidin, metildopa, moksonodin, rilmenidin):   
Merkezi etkili antihipertansif ilaçların eşzamanlı kullanımı merkezi sempatik tonusu daha da 
düşürerek kalp hızında ve kardiyak debide azalmaya ve vazodilatasyona yol açabilir. Özellikle beta 
blokeri n bırakılmasından önce ilacın ani olarak kesilmesi "rebound hipertansiyon" riskini artırabilir.  7 
 Dikkatle kullanılması gereken kombinasyonlar :  
 
Sadece hipertansiyon ya da  anjina pektoris tedavisinde:  
Sınıf I antiaritmik ilaçlar (örn .; kinidin, disopiramid;  lidokain, fenitoin;  flekainid, propafenon): 
Atriyo -ventriküler ileti süresini uzatabilir ve negatif inotropik etkiyi arttırabilir.  
Bütün endikasyonların tedavisinde:  
Dihidropridin tipi kalsiyum antagonistleri (örn.; felodipin ve amlodipin):   
Eşzamanlı kullanımda hipotansiyon riskinde artış ve kalp yetersizliği olan hastalarda ventriküler 
pompa fonksiyonunun bozulmasında artış olasılığı dışlanamaz. 
Sınıf III antiaritmikler (örn.;  amiodaron): Atriyo- ventriküler ileti zamanı uzayabilir.  
 
Parasempatomimetik ilaçlar: Eşzamanlı kullanım atriyo -ventriküler ileti süresini ve bradikardi 
riskini arttırabilir.  
 
Topikal beta bloke rler (örn. glokom tedavisinde kullanılan göz damlaları) bisoprololün sistemik 
etkisini art tırabilir.  
İnsülin  ve oral antidiyabetikler: Kan şekerini  düşürme  etkisinin  artması  beta-adrenoseptörlerinin  
blokajı hipoglisemi  semptomlarını maskeleyebilir.  
 
Anestezikler: Refleks taşikardinin zayıflaması ve hipotansiyon riskini arttırabilir, (genel anestezi 
hakkında daha fazla bilgi için bkz. Bölüm  4.4). 
 
Alkol: A lkol beta blokerlerin hipotansif etkisini artırabilir.  
 
Dijital glikozidler: Atriyo -ventriküler ileti süresinin artması ile kalp hızının azalması.  
 
Nonsteroidal  antienflamatuvar  ilaçlar (NSAID):   Bisoprololün  hipotansif etkisini azaltabilirler.  
 
Beta sempatomimetik ler (örn.;  izoprenalin, dobutamin): Bisoprolol ile birlikte kullanıldığında her 
iki ajanın da etkisi azalabilir.  
 
Beta ve alfa adrenoseptörleri aktive eden sempatomimetikler (örn.; norepinefrin, epinefrin):  
Bisoprolol ile birlikte kullanımları, bu ajanların alfa adrenoseptör etkili damar daraltıcı etkilerini 
maskeleyerek kan basıncını arttırabilir ve intermitan kladikasyo şikayetlerini alevlendirebilir. Bu tür 
etkileşimler non -selektif beta blokörler ile daha fazla görülebilir. 
 
Sempatomimetik ajanlar: Bisoprolol ile kombinasyon her iki ajanın etkisini azaltabilir. Alerjik reaksiyonların tedavisi için daha yüksek dozlarda epinefrin gerekli olabilir.   
Kan basıncını düşürme potansiyeli olan (örn.;  trisiklik antidepresanlar, barb itüratlar, fenotiazinler) 
ilaçların antihipertansif ajanlar ile birlikte kullanımı hipotansiyon riskini arttırabilir.  
 
Moksisil at: Şiddetli postural hipotansiyona neden olması muhtemeldir.  
Birlikte kullanımında dikkate alınması gerekenler:  
Meflokin: Bradikardi riskini art tırabilir.  
Monoamin oksidaz inhibitörleri (MAO -B inhibitörleri hariç):  Beta-blokörlerin hipotansif 
etkisinde artış, ama aynı zamanda hipertansif kriz riski  8 
 Rifampisin: Olasılıkla karaciğerde ilaç metabolizmasında rol oynayan enzimlerin 
indüksiyonuna bağlı olarak bisoprololün yarı öm ründe hafif azalma . Normalde doz ayarlaması 
gerekli değildir.  
Ergotamin türevleri: Periferik dolaşım sorunlarının alevlenmesi  
4.6. Gebelik ve laktasyon  
Genel tavsiye  
Gebelik kategorisi:  C  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Bu konuda spesifik bir bilgi bulunmamaktadır.  
Gebelik dönemi  
Bisoprololün farmakolojik etkinliği gebelik ve/veya fetus/yenidoğan üzerinde olumsuz etkilere 
neden olabilir. Gerekli olmadıkça kullanılmamalıdır.  
 
Genel olarak, beta -adrenoseptör blokörler plasental perfüzyonu azaltır ki, bu durum uterus içi 
büyüme bozuklukları na, fötal ölüme, düşük veya erken doğuma neden olabilir. F etus ve yeni 
doğanda advers olaylar (örneğin; hipoglisemi ve bradikardi) görülebilir. Eğer bir beta - adrenoseptör 
blokörle tedavi gerekli ise, beta 1 selektif adrenoseptör blokörler tercih edilir.  
 
CONCOR®, kesin olarak gerekli olmadıkça gebelik sırasında kullanılmamalıdır. Eğer bisoprolol 
ile tedavinin gerekli olduğu düşünülüyorsa, uteroplasental kan akımı ve fötal büyüme izlenmelidir. 
Gebelik veya f etus üzerinde zararlı etkilerin görülmesi durumunda alternatif tedavi tedbirleri 
düşünülmelidir. Yenidoğan bebek, yakından izlenmelidir. Hipoglisemi ve bradikardi semptomları genellikle yaşamın ilk 3 günü içinde oluşur.  
Laktasyon dönemi  
Bisoprololün insan sütüyle atılıp atılmadığı ve  bisoprolo lün emzir ilen çocuklardaki  güvenliliği 
bilinmemektedir.  
Bu nedenle, CONCOR
® emzirme döneminde kullanılmamalıdır.   
 
Üreme yeteneği/Fertilite 
Üreme yeteneği üzerine herhangi bir etkisi bulunmamaktadır.  
4.7. Araç ve makine kullanımı üzerindeki etkiler  
Koroner kalp hastalığı olan hastalar üzerinde yapılan bir araştırmada, bisoprolol hastaların araç 
kullanma performansını etkilememiştir. Bununla birlikte, ilaca karşı verilen reaksiyonlardaki 
bireysel farklılıklardan dolayı, araç veya makine kullanma yeten eği bozulabilir. Bu durum, özellikle 
bisoprolol tedavisinin başlangıcında, ilaç değiştirildiğinde ve alkol ile birlikte kullanım söz konusu 
olduğunda göz  önünde tutulmalıdır.  
4.8. İstenmeyen etkiler  
İstenmeyen etkiler ile ilgili sıklıklar şu şekilde tanımlanır: çok yaygın (≥1/10); yaygın (≥1/100  ila 
<1/10); yaygın olmayan ( ≥1/1.000  ila <1/100); seyrek (≥1/10.000 ila <1/1.000); çok seyrek 
(<1/10.000), sıklığı bilinmiyor (eldeki verilerden hareketle tahmin edilemiyor).  
 
Psikiyatrik hastalıklar  
Yaygın olmayan: Depresyon, uyku bozuklukları  9 
 Seyrek: Kabus görme, halüsinasyon, anksiyete, psikoz, konfüzyon 
 
Sinir sistemi hastalıkları  
Yaygın: Sersemlik *, baş ağrısı*  
Seyrek: Senkop  Göz hastalıkları  
Seyrek: Gözyaşı azalması (eğer hasta kontakt lens kullan ıyorsa göz önünde tutulmalıdır) , azalan 
görme  
Çok seyrek: Konjunktivit  
 
Kulak ve iç kulak hastalıkları  
Seyrek : İşitme bozukluğu 
 
Kardiyak hastalıklar  
Çok yaygın: Bradikardi (kroni k kalp yetersizliği hastalarında)  
Yaygın: Önceden mevcut  olan kalp yetersizliğinin kötüleşmesi (kronik kalp yetersizliği  hastalarında)  
Yaygın olmayan: AV ileti bozuklukları, önceden mevcut olan kalp yetersizliğinin kötüleşmesi 
(hipertansiyon veya anjina pektoris hastalarında), bradikardi (hipertansiyon veya anjina pektoris 
hastalarında)  
 Vasküler hastalıklar  
Yaygın: Eks tremitelerde üşüme veya  uyuşukluk hissi, özellikle kalp yetersizliği hastalarında 
hipotansiyon  
Yaygın olmayan: Ortostatik hipotansiyon  
Seyrek: Ekstremitelerde siyanoz, parestezi .  
Eğer Raynaud’s hastalığı veya intermittan klodikasyon (yürürken bacaklarda ağrı) varsa, bisoprolol bunları daha kötüleştirebilir.  
 
Solunum , göğüs bozuklukları ve mediastinal hastalıklar   
Yaygın olmayan: Bronşiyal astım veya obstrüktif hava yolu hastalığı geçmişi olan kişilerde 
bronkospazm  
Seyrek: Alerjik rinit  
 
Gastrointestinal hastalıklar  
Yaygın: Bulantı, kusma, ishal , kabızlık gibi gastrointestinal şikayetler  
 Hepatobiliyer hastalıklar  
Seyrek: Hepatit  
 Deri ve deri altı doku hastalıklar  
Seyrek: Kaşıntı, kızarıklık, döküntü gibi a şırı duyarlılık reaksiyonları ve anjioödem  
Çok seyrek: Alopesi. Beta blokörler psöriazisi tetikleyebilir veya artırabilir veya psöriazis -benzeri  
döküntüye yol açabilir.  
 Kas iskelet bozuklukları ,bağ doku  ve kemik  hastalıkları  
Yaygın olmayan: Kas zayıflığı ve kas krampları  
Seyrek: Kas ve eklem ağrısı  
 Üreme sistemi ve meme  hastalıkları 
Seyrek:  Erektil disfonksiyon 
 Genel bozukluklar  ve uygulama bölgesine ilişkin hastalıklar  
Yaygın: Astenia (kronik kalp yetersizliği hastalarında), yorgunluk* 10 
 Yaygın olmayan: Astenia (hipertansiyon veya anjina pektoris hastalarında) 
 
Laboratuvar bulguları  
Seyrek: Trigliserit artışı ve karaciğer enzimlerinde (ALAT, ASAT) artış  
Sadece hipertansiyon veya anjina pektoris hastalarına verilir:  
*Bu semptomlar, özellikle tedavinin başlangıcında  görülür . Genellikle  hafif  derecede olup 1- 2 hafta 
içinde ortadan kalkar.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. 
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; e-posta: tufam@titck.gov.tr
; tel: 0 800 
314 00 08; faks: 0 312 218 35 99)  
 
4.9. Doz aşımı ve tedavisi  
 
Belirtiler  
Bir beta -blokörün doz aşımında en sık beklenecek bulgular; bradikardi, hipotansiyon, bronkospazm, 
akut kalp yetersizliği ve hipoglisemidir. Bisoprol ol ile doz aşımına yönelik deneyim sınırlıdır ve 
bildirilen bir kaç doz aşımı olgusu vardır. Bradikardi ve/veya hipotansiyon gözlenmiştir.  Tüm 
hastalar iyileşmiştir.  Tek bir yüksek  doz bisoprolole karşı duyarlılıkta kişiler arası büyük farklılık 
vardır ve kalp yetersizliği hastaları muhtemelen daha duyarlıdır.  
 
Tedavi  
Genel olarak , eğer doz aşımı görülürse;  bisoprolol tedavisinin sonlandırılması, destekleyici ve 
semptomatik tedavinin uygulanması önerilir.  
 
Beklenen farmakolojik etkisine ve diğer beta blokerler için yapılan önerilere dayanarak,  klinik 
olarak gerekli görülürse aşağıdaki genel kurallar göz önünde bulundurulmalıdır.  
 
Bradikardi: İntravenöz atropin uygulanır. Eğer yanıt yetersiz kalırsa, izoprenalin ya da pozitif 
kronotropik özellikleri olan başka bir ajan dikkatle uygulanır. Bazı durumlarda transvenöz kalp pili 
uygulanması gerekebilir.  
 
Hipotansiyon: İntravenöz sıvı ve vazopresörler uygulanır. İntravenöz glukagon yararlı olabilir.  
 
AV blok (ikinci ya da üçüncü derece): Hastalar yakından izlenmeli ve  intravenöz izoprenalin ya da geçici  kalp pili uygulaması ile tedavi edilmelidir.  
 
Kalp yetersizliği nin akut  ağırlaşması: İntravenöz  diüretikler, inotropik ajanlar, vazodilatör ajanlar 
intravenöz uygulanır.  
Bronkospazm: İzoprenalin, beta  2-sempatomimetik ajanlar ve/veya aminofilin gibi bronkodilatör 
tedavi uygulanır.  
 
Hipoglisemi: İntravenöz  glukoz uygulanır.  
 
Sınırlı veriler bisoprololün  zor diyaliz edildiğini göstermektedir.  
  11 
 5. FARMAKOLOJİK ÖZELLİKLER  
5.1. Farmakodinamik özellikler  
 
Farmakoterapötik grup: Beta blokör , selektif  
ATC kodu: C07A B07 
Bisoprolol intrinsik sempatomimetik aktivitesi ve membran stabilize edici etkisi olmayan, yüksek   
beta 1 selektif adrenoseptör bloke edici bir ajandır. Bronş ile ilgili damarların düz kaslarındaki beta 
2 reseptörlerine ve metabolik regülasyon beta 2 reseptörlerine çok düşük afinite gösterirler. Bu 
nedenle, bisoprololün solunum yolu direncini ve beta 2  ile uyarılan metabolik işlemleri etkilemesi 
beklenmez. Beta 1 selektivitesi terapötik doz aralığının dışında da geçerlidir.  
 
Bisoprololün bilinen negatif inotropik etkisi yoktur.  
 
Bisoprolol oral uygulamadan 3- 4 saat sonra maksimum etkiye ulaşır. Plazma eliminasyon yarılanma 
süresi 10 -12 saattir ve günde tek doz ile 24 saatlik etki sağlar.  
 
Bisoprololün maksimum antihipertansif etkisine genellikle 2 hafta sonunda ulaşılır.  
 
Kronik kalp yetersizliği olmayan koroner kalp hastalarına akut uygulamada, bisoprolol kalp hızını 
ve at ım hacmini ve böylece kardiyak debiyi ve oksijen tüketimini düşürür. Kronik uygulamada 
önceden artmış periferik direnç düşer.  Beta blokerlerin antihipertansif etkisinin altında yatan bir etki 
mekanizması olarak, diğerlerinin yanı sıra, plazma renin aktivitesinin depresyonu ele alınmaktadır.  
 
Bisoprolol, sempatoadrenerjik  aktiviteye yanıtı, kardiyak beta reseptörlerin blokajı yoluyla baskılar. 
Bu, kalp hızında ve kasılmada bir azalmaya ve dolayısıyla, altta yatan koroner kalp hastalığı olan 
anjina pektorisli olgularda istenen etki olan miyokardiyal oksijen tüketiminde bir azalmaya neden 
olur.  
 
Etkililik  
 
Hipertansiyon veya koroner kalp hastalığı olan hastalarda yapılan kontrollü klinik çalışmalar, günde 
10 mg bisoprololün etkisinin günlük 100 mg atenolol veya 100 mg metoprolol  ile benzer olduğunu 
göstermiştir.  
 
Toplamda, kronik kalp yetersizliği olan 2647 hasta CIBIS II çalışmasına dahil edilmiştir.  
 
Hastaların %83'ü (n = 2202) NYHA sınıf III ve %17'si (n = 445) NYHA sınıf IV idi. Bu bireylerde, stabil semptomatik sistolik kalp yetersizliği vardı (ekokardiyografiye göre ejeksiyon fraksiyonu ≤% 35). Toplam mortalite %17,3'ten %11,8'e düşürülmüştür (mutl ak azalma: %5,5; bağıl azalma: %34).  
 
Ani ölümlerde azalma (%6,3’e karşı %3,6, bağıl azalma: %44) ve hastaneye yatışı gerektiren kalp yetersizliği ataklarının sayısında azalma (%17,6’ya karşı %12, bağıl azalma: %36) gözlenmiştir. Son olarak, NYHA sınıflandırmasına göre fonksiyonel durumda anla mlı bir iyileşme gösterilmiştir. 
Bisoprolole başlanması ve titrasyonu sırasında bradikardi (%0,53), hipotansiyon (%0,23) ve akut dekompansasyon (%4,97) nedeniyle hastaneye yatışlar gözlenmiştir, ancak bu durumlar plasebo grubundakinden daha sık meydana gel memiştir (%0, %0,3 ve %6,74).  
 
CIBIS III çalışması, daha önce ADE inhibitörleri, beta blokerler veya anjiyotensin reseptör blokerleri ile tedavi edilmemiş, hafif ila orta derecede kronik kalp yetersizliği (NYHA sınıf II veya III) olan ve sol ventriküler ejeksiyon fraksiyonu ≤% 35 olan, 65 yaş ve üzeri 1010 hastayı araştırmıştır. Çalışma, 
tedaviye başlama sırasını tersine çevirerek, bisoprolol (hedef doz günde bir kez 10 mg) ile ilk altı aylık monoterapinin ardından 6 ila 24 ay daha tedaviye ADE inhibitörü enalaprilin (hedef doz günde iki kez 10 mg) eklenmesinin etkililiğini ve güvenliliğini karşılaştırmıştır. Her bir grup 505 hastadan 
oluşmaktaydı.  12 
 İki strateji, tüm nedenlere bağlı mortalite veya hastaneye yatışın birleştirilmiş birincil sonlanım 
noktası açısından kör olarak ve bu bileşenlerin her biri için ayrı ayrı karşılaştırıldı. Tedavi amaçlı popülasyonda, birincil sonlanım noktası, önce bisoprolol grubunda 178 hastada (%35,2), önce enalapril grubunda ise 186 hastada (%36,8) meydana gelmiştir ve önce bisoprolol tedavisinin önce enalapril tedavisi ile benzer oranda etkili olduğunu (en az o kadar etkili olduğunu) göstermiştir. Önce bisoprolol ile 6 5 hasta, önce enalapril ile 73 hasta ölmüştür (gruplar arası fark p=0,44) ve önce 
bisoprolol ile 151, önce enalapril ile 157 hasta hastaneye yatırılmıştır (p=0,66). İki grupta ciddi ve toplam advers olayların sayısı benzer olmuştur. Birinci yıla ait verilerin analizi, önce bisoprolol stratejisinin, önce enalapril stratejisine kıyasla, tüm nedenlere bağlı mortaliteyi %31 oranında azaltmaya yönelik anlamlı olmayan bir eğilimi olduğuna işaret etmiştir. Esas olarak, birinci yıl içinde ani ölüm riskinin istatistiksel olarak anlamlı şekilde %46 (p=0,049) oranında azalması, önce bisoprolol grubunda daha iyi sağkalım elde edilmesine katkıda bulunmuştur.  
 
Kronik kalp yetersizliği tedavisinin başlatılmasına yönelik iki strateji, benzer bir birleştirilmiş ölüm ve hastaneye yatış oranı göstermiş olup, önce bisoprolol grubunda, özellikle ani ölümün azaltılması yoluyla, sağkalımda uzama eğilimi gözlenmiştir. Sonuçlar, kronik kalp yetersizliği tedavisine, bisoprolol ile başlamanın da enalapril ile başlamak kadar güvenli ve etkili olduğunu göstermektedir. 
5.2. Farmakokinetik özellikler  
 
Emilim:  
Bisoprololün %  90'ından fazlası gastrointestinal sistemden emilir, küçük ilk geçiş  metabolizmasının 
≤ % 10 civarında olması nedeniyle oral kullanımda yaklaşık %  90 oranında mutlak bir 
biyoyararlanıma sahiptir.  
 
Dağılım:  
Dağılım hacmi 3,5 L/kg ’dır. Bisoprololün plazma proteinine bağlanma oranı, yaklaşık %  30'dur.  
 
Biyotransformasyon:  
Bisoprolol, eşit ölçüde etkili iki yolla vücuttan uzaklaştırılır: % 50'si karaciğer tarafından metabolize 
edilerek inaktif metabolitlere dönüştürülür ve bu metabolitler böbrekler yoluyla atılır. Kalan % 50'si 
metabolize edilmeden böbrekler yoluyla atılır.  Bu nedenle bisoprolol, hafif veya orta şiddette 
karaciğer veya böbrek fonksiyon bozukluğu olan hastalarda genellikle doz ayarlaması gerektirmez. 
 
Eliminasyon:  
Toplam klirensi, yaklaşık olarak 15 L/saattir. Plazma eliminasyon yarı -ömrü, 10- 12 saattir.  
 
Doğrusallık/Doğrusal olmayan durum:  
Bisoprololün farmakokinetiği doğrusal ve yaştan bağımsızdır.  
Özel popülasyonlardaki farmakokinetik  özellikler  
 
Kronik kalp yetersizliği olan hastalarda (NYHA sınıf III), bisoprololün plazma seviyeleri daha yüksektir ve yarı ömrü sağlıklı gönüllülere kıyasla uzar. Kararlı durumda maksimum plazma konsantrasyonu, günlük 10 mg dozda 64±21 ng/ml'dir ve yarı ömrü 17±5 sa attir. 
 Stabil kronik kalp yetersizliği ve eşlik eden bozulmuş karaciğer veya böbrek fonksiyonu olan hastalarda farmakokinetiği çalışılmamıştır.  
 
Geriyatrik : 
Bu popülasyonda, doz ayarlamasına gerek yoktur . 13 
 Pediyatrik : 
Pediyatrik popülasyonda farmakokinetik veri yoktur.  
 
Böbrek yetmezliği:  
Eliminasyon, böbrek ve karaciğerde aynı oranda gerçekleştiği için karaciğer veya böbrek fonksiyon 
bozukluğu olan hastalarda doz ayarlamalarına genellikle gerek duyulmaz.  
5.3. Klinik öncesi güvenlilik verileri  
Klinik öncesi veriler, güvenlik farmakolojisi, tek ve tekrarlayan doz toksisitesi, mutajenisite veya 
karsinojenisite konusundaki geleneksel çalışmalara dayanarak insanlar için özel riskler ortaya 
koymaz.  
 
Üreme toksikolojisi çalışmalarında bisoprololün doğurganlık veya genel üreme performansı 
üzerinde etkisi saptanmamıştır. 
 
Diğer beta -blokörler gibi, bisoprololün yüksek dozları maternal (yiyecek alımında azalma ve kilo 
kaybı) ve embriyol/fötal toksisiteye (rezorpsiyon sıklığında artış, yavruların doğum ağırlığında azalma, fiziksel gelişmede gecikme) neden olmakla birlikte ter atojenisiteye yol açmamıştır.
 
 6. FARMASÖTİK  ÖZELLİKLER  
 6.1. Yardımcı maddelerin listesi  
 
Susuz silika kolloidal  
Magnezyum stearat  
Krospovidon Mikrokristali n selüloz  
Mısır nişastası  
Kalsiyum hidrojen fosfat anhidr  
Sarı demir oksit (E172)  
Kırmızı demir oksit (E172)  
Dimetikon 100 Makrogol 400 Titanyum dioksit (E171)  
Hipromelloz  
6.2. Geçimsizlikler  
Ürün ile ilgili geçimsizlik bildirilmemiştir.  
6.3. Raf ömrü  
24 ay 
6.4. Saklamaya yönelik özel tedbirler  
25°C altında oda sıcaklığında ve kuru bir yerde saklayınız.  
6.5. Ambalajın niteliği ve içeriği  
30 tablet içeren PVC - Al blister ambalaj larda.  
 
 14 
 6.6. Beşeri tıbbi üründen arta kalan maddelerin imhası ve diğer özel önlemler  
Özel bir gereklilik yoktur. Kullanılmamış olan ürünler ya da atık materyaller “Tıbbi Atıkların 
Kontrolü Yönetmeliği” ve “ Ambalaj Atıklarının Kontrolü Yönetmeliği”ne uygun olarak imha 
edilmelidir.  
7. RUHSAT SAHİBİ  
Adı          : DAIICHI SANKYO İlaç Ticaret Limited Şirketi  
Adresi      : Ünalan Mahallesi, Libadiye Cad. Emaar Square Sit. F Blok Apt. No:  82 F/57  
Üsküdar / İstanbul  
Tel No     : (0216)  577 65 05 
Faks No  : (0216)  577 65 07 
8. RUHSAT NUMARASI  
223/15   
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 15.01.2010 
Ruhsat yenileme tarihi: 29.01.2014 
 
10.KÜB'ÜN YENİLENME TARİHİ  :   
  
 
 
 
 