KISA ÜRÜN BİLGİSİ
1. BEŞERİ TIBBİ ÜRÜN ADI
ANTI-FOSFAT CA® 700 mg Film Tablet
2. KALİTATİF VE KANTİTATİF BİLEŞİMİ
Etkin madde:
Kalsiyum asetat 700 mg
Yardımcı maddeler:
Sakkaroz 4,20 mg
Diğer Yardımcı Maddeler için 6.1’e bakınız.
3. FARMASÖTİK FORM
Beyaz renkte, oblong film kaplı tabletler
4. KLİNİK ÖZELLİKLER
4.1. Terapötik endikasyonları
Renal yetmezlikli, özellikle, düzenli hemodiyaliz alan hastalarda yüksek serum fosfat
düzeyinin (hiperfosfatemi) tedavisinde kullanılır.
4.2. Pozoloji ve uygulama şekli
Pozoloji: Doz, serum fosfat seviyesine bağlı olarak belirlenir.
Uygulama sıklığı ve süresi:
Tedavi yemeklerle beraber alınan 2-3 tablet ANTI-FOSFAT CA® ile başlamalıdır (günde
1400-2100 mg kalsiyum asetata tekabül eder). ANTI-FOSFAT CA® dozunu her yemekle
beraber alınan 3-4 tablete kadar artırmak mümkündür (Günde 10g’a kadar kalsiyum asetat’a
tekabül eder).
ANTI-FOSFAT CA® tedavisi serum kalsiyum ve serum fosfat seviyelerinin
monitorizasyonunu gerektirir. Kalsiyum x fosfat ürünlerinin seviyesi 5.3 m mol2/l2 'yi
aşmamalıdır. Aştığı durumlarda tedavi kesilmelidir.
Uygulama şekli:
Yemeklerle birlikte, oral yoldan alınır.
Özel popülasyonlara ilişkin ek bilgiler
Böbrek/Karaciğer yetmezliği:
Kronik renal yetmezlik nedeniyle uzun dönemli kalsiyum asetat tedavisi altında bulunan
hastalarda serum kalsiyum ve fosfat seviyelerinin monitorizasyonu gereklidir. Özellikle
beraberinde D vitamini türevlerini de alan hastalarda bu daha da önem kazanır.
Pediyatrik popülasyon:
Pediyatrik popülasyonlarda kullanımı ile ilgili bir bilgi bulunmamaktadır.
1Geriyatrik popülasyon:
Geriyatrik popülasyonlarda kullanımı ile ilgili bir bilgi bulunmamaktadır.
4.3. Kontrendikasyonlar
ANTI-FOSFAT CA®’ya veya ilacın formülasyonunda bulunan herhangi bir içeriğe karşı aşırı
duyarlı olduğu bilinen kişilerde kontrendikedir.
ANTI-FOSFAT CA®, hiperkalsemiye neden olan durumlarda örneğin hiperparatroidizm,
Vitamin D aşırı dozu, para-neoplastik sendrom (örneğin, bronşiyal karsinoma, mamarial
karsinoma, hipernefroma, plasmositoma) gibi, kemik metastazı, sarkoidoz, immobilizasyon
osteoporozu ve serbest gastrik asit düzey eksikliği bulunan hastalarda kullanılmamalıdır.
ANTI-FOSFAT CA® yalnızca serum ve idrar kalsiyum düzeyleri ile serum ve idrar fosfat
düzeyleri düzenli olarak monitorize edilen renal yetmezlikli hastalarda kullanılmalı, absorptif
veya renal hiperkalsiürisi, nefrokalsinozisi, kalsiyum böbrek taşları ve hipofosfatemisi olan
hastalarda kullanılmamalıdır.
4.4. Özel kullanım uyarıları ve önlemleri
Fosfat bağlayıcı kullanılmadan önce hastaya fosfat ve kalsiyum alımı ile ilgili olarak
beslenme eğitimi verilmelidir.
Ailevi üriner kalsiyum taşları anamnezi olan hastalarda absorptif hiperkalsiüri ihtimalinin
olmadığı kanıtlanmalıdır.
Fazladan kalsiyum yüklenmesini engellemek amacıyla kalsiyum içerikli antiasitlerin
kullanımından önce doktora başvurulması önerilir.
Kardiyak glikozitlerle ve kalsiyumla eş zamanlı kullanan hastalarda EKG takibi yapılmalı ve
serum kalsiyum değerleri kontrol edilmelidir (Bkz: 4.5)
Kalıtsal olarak fruktoz intoleransı, glukoz-galaktoz malabsorpsiyonu veya sükraz-izomaltaz
yetersizliği olan hastalar ANTI-FOSFAT CA®’yı kullanmamalıdırlar.
4.5. Diğer tıbbi ürünler ile etkileşimler ve diğer etkileşim şekilleri
Kalsiyum rezorpsiyonu D vitamini ve D vitamini türevlerinin kullanımı ile artar. Tiyazid türü
diüretikler kalsiyum sekresyonunu azaltırlar. Kalsiyum ve tiyazidler aynı zamanda alınırsa,
serum kalsiyum seviyesinin monitorizasyonu gerekir.
Aşağıdaki ilaçlar kalsiyum asetat ile beraber kullanıldığında, bu ilaçların rezorbsiyonu ve
etkinlikleri azalır: tetrasiklin, sefpodoksim-aksetil, sefuroksim-aksetil, ketokonazol, 4-
kinolon’lar (siprofloksasin, norfloksasin gibi), demir, florid, estramustin preparatları.
Bu ilaçların alımı ile ANTI-FOSFAT CA® alımı arasında en az 3 saat süre bulunmalıdır.
Kan kalsiyum seviyesi arttığında kalp üzerine etkili glikozitlere karşı hassasiyet ve bununla
birlikte aritmi riski de artar.
Alüminyum içerikli antiasitlerle birlikte kullanımı alüminyum absorpsiyonunda bir artışa
sebebiyet verebilir.
2Özel popülasyonlara ilişkin ek bilgiler
Özel popülasyonlara ilişkin ek bilgi bulunmamaktadır.
Pediyatrik popülasyon:
Pediyatrik popülasyonlarda yapılmış bir etkileşim çalışması bulunmamaktadır.
4.6. Gebelik ve Laktasyon
Genel tavsiye
Gebelik Kategorisi: C
Çocuk doğurma potansiyel bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebelik dönemi
Kalsiyum asetatın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
Laktasyon dönemi
Kalsiyum asetat anne sütü ile atılmaktadır. Ancak, Kalsiyum asetat’ın tüm dozlarında,
emzirilen çocuk üzerinde herhangi bir etki görülmemektedir. ANTI-FOSFAT CA® emzirme
döneminde kullanılabilir.
Üreme yeteneği/fertilite
ANTI-FOSFAT CA®’nın üreme yeteneğine ilişkin bir etkisi bilinmektedir.
4.7. Araç ve makine kullanımı üzerindeki etkiler
ANTI-FOSFAT CA®’nın araç ve makine kullanımı üzerinde bilinen bir etkisi yoktur.
4.8. İstenmeyen etkiler
Tüm ilaçlar gibi, ANTI-FOSFAT CA®’nın içeriğinde bulunan maddelere duyarlı olan
kişilerde istenmeyen etkiler meydana gelebilir.
İstenmeyen reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerle tahmin
edilemiyor)]
Metabolizma ve Beslenme Bozuklukları
Çok yaygın: Hafif Hiperkalsemi (Ca < 3 mmol/l)
Hafif hiperkalsemi semptomları öncelikle kas güçsüzlüğü ve gastrointestinal rahatsızlıklardır
(karın ağrısı, konstipasyon, mide bulantısı). Yaklaşık olarak hastaların %1’inde ortaya çıkar.
Kan ve lenf sistem hastalıkları:
Bilinmiyor: Böbrek yetmezliğinde ve uzun süreli yüksek doz kullanımı sonucunda
hiperkalsemi, hiperkalsiüri ve metabolik alkaloz ortaya çıkabilir. Kronik böbrek iflası olan ve
3fosfat bağlayıcı olarak Kalsiyum asetat kullanan hastalarda yüksek dereceli ve önceden
tahmin edilemeyen hiperkalsemik epizotlar gelişebilir. Bu nedenle serum kalsiyum ve fosfatın
düzenli kontrolü mutlaka gereklidir.
Gastrointestinal rahatsızlıklar
Yaygın: Şişkinlik, gaz, konstipasyon veya diyare, bulantı, kusma
Kalsiyum karbonat ile yapılmış klinik araştırmalar kronik renal yetmezlikte uzun dönemli
kalsiyum karbonat tedavisi sırasında yumuşak doku kalsifikasyonlarının gelişmesinin
mümkün olduğunu göstermiştir. Ancak bu durumla ilgili olarak kalsiyum asetat ile yapılan
tedaviler için herhangi bir veri yayımlanmamıştır. Bu şikayetlerin engellenmesi için kalsiyum
asetat dozu mümkün olduğunca düşük tutulmalı ve sıkı bir şekilde serum kalsiyum ve serum
fosfat seviyelerine göre ayarlanmalıdır.
Özel popülasyonlara ilişkin ek bilgiler:
Böbrek karaciğer yetmezliği:
Fosfat bağlayıcı ajan olarak ANTI-FOSFAT CA® kullanan kronik renal yetmezlikli
hastalarda, özellikle beraberinde D vitamini türevlerini de kullanıyorlarsa, hiperkalsemik
epizotlar gelişebilir. Bu nedenle sürekli ve düzenli serum kalsiyum ve serum fosfat
monitorizasyonu gereklidir. Kalsiyum tuzları, çözünmeyen tuz formları oluşturarak fosfat
emilimini azaltır.
Literatürlerde kronik renal yetmezlikte uzun dönemli kalsiyum asetat tedavisi sırasında
yumuşak doku kalsifikasyonlarının gelişmesinin mümkün olduğuna ilişkin bilgiler vardır. Bu
raporların anlamlılığı henüz belirgin değildir. Profilaktik olarak mümkün olan en düşük
kalsiyum dozu tavsiye edilir ki bu serum kalsiyum ve fosfat seviyelerinin monitorizasyonu ile
tayin edilir.
4.9. Doz aşımı ve tedavisi
Tek başına oral kalsiyum preparatı kullanımına bağlı bir doz aşımı raporu bulunmamaktadır.
Hiperkalsemi durumunda rehidratasyon, izotonik NaCl infüzyonu ve zorlu diürez önerilir.
Düzenli diyaliz alan hastalarda diyalizattaki kalsiyum konsantrasyonunu düşürmek
mümkündür.
5. FARMAKOLOJİK ÖZELLİKLERİ
5.1. Farmakodinamik özelikleri
Farmakoterapötik grup: Hiperkalemi ve hiperfosfatemi tedavisinde kullanılan ilaçlar
ATC Kodu: V03A E
Oral kalsiyum alımı kalsiyum eksikliği durumunda kemiklerin remineralizasyonunu artırır.
Fosfat bağlayıcı ajan olarak kalsiyum asetatın önemi, gastrik hidroklorik asit ile aktive
edilmeye ihtiyaç duymadan doğrudan bağırsaktaki diyet fosfatı ile çözünmez kalsiyum taşları
oluşturmasındandır. Oluşan bu çözünmez bileşikler ise feçesle atılır. Maksimum fosfat
bağlama kapasitesi pH 6 – 8 değerleri arasındadır. Bu nedenle kalsiyum asetat, fosfat
bağlayıcı ajan olarak hipo- ve anasidite hastalarında da uygundur.
45.2. Farmakokinetik özellikleri
Genel özellikler
Kalsiyum asetat beyaz, kristalize bir toz olup higroskopik özellikleri mevcuttur. Hoş olmayan,
metalik bir tadı vardır ve bu nedenle farmakolojik bir preparat içinde uygun bir forma
getirilmelidir. Kalsiyum asetat suda, geniş bir pH aralığında kolayca çözünür. Kalsiyum
karbonatın aksine, kalsiyum asetat pH>5.0 olduğunda da kolayca fosfat bağlar. Kalsiyum
asetat geniş bir pH aralığında bağırsakta kolayca fosfat iyonlarını ve çözünmez kalsiyum
fosfatı bağlar ve bu form feçes ile atılır.
Emilim:
Kalsiyum asetat, gastrik asit ile reaksiyona girerek çözünür kalsiyum klorür ve asetik asit
oluşturur. Aktif solüsyonda kalsiyum asetat, kalsiyum hidroksit ve asetik aside ayrılır. Eğer
yiyeceklerle fosfat alınmamışsa kalsiyum iyonları bağırsaklardan absorbe olur. İntestinal
absorbsiyonda iki transport mekanizması söz konusudur.
1. D vitaminine bağlı aktif ve doyurulabilir transport
2. Hormondan bağımsız pasif transport
D vitamini durumuna ve alınan kalsiyum dozuna bağlı olarak kalsiyumun %10-36 kadarının
absorbe edilmesi beklenir. Diyaliz hastasında, özel olarak D vitamini tedavisi yapılmıyorsa
kalsiyumun absorbsiyonu daha azdır.
Eliminasyon:
Kalsiyum, serum kalsiyum seviyesine bağlı olarak böbrekler yoluyla ıtrah edilir. Sağlıklı bir
böbrekte filtre edilen kalsiyumun % 98’i glomerüler tübülüslerden absorbe edilir.
5.3. Klinik öncesi güvenlilik verileri
Klinik dışı çalışmalardaki etkiler, insanlarda kullanılabilecek en yüksek düzeyden daha fazla
oranda maruz kalındığında gözlemlenmiştir ve bu klinik kullanım açısından fazla önem
taşımamaktadır.
6. FARMASÖTİK ÖZELLİKLERİ
6.1. Yardımcı maddelerin listesi
Mikrokristalize selüloz
Polividon K30
Krospovidon
Magnezyum stearat
Sakkaroz
Metil selüloz
Makrogol 6000
6.2. Geçimsizlikler
Bilinen önemli bir geçimsizlik yoktur.
6.3. Raf ömrü
36 ay
56.4. Saklamaya yönelik özel tedbirler
25°C’ın altındaki oda sıcaklığında muhafaza ediniz.
6.5. Ambalajın niteliği ve içeriği
Her biri 100, 180 ve 200 film tabletlik, karton kutular içinde kullanma talimatı ile
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A. Ş.
Adres : Aşağı Dudullu Mah. Tosya Cad. No:5 34773
Ümraniye / İSTANBUL
Tel : 216 612 91 91
Fax : 216 612 91 92
8. RUHSAT NUMARASI
112/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.04.2002
Ruhsat yenileme tarihi: 09.04.2009
10. KÜB’ÜN YENİLENME TARİHİ
6