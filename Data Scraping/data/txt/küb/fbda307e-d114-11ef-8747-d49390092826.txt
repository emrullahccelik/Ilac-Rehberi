KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALDACTAZİDE® 50 mg tablet
2. KALİTATİF VE KANTİTATİF BİLEŞİM
Etkin madde:
Spironolakton 50 mg
Hidroklorotiyazid 50 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Oral Tablet
Beyaz, yuvarlak, peppermint kokulu, bir yüzünde “SEARLE” yazan, diğer yüzünde ay
şeklinde “ALDACTAZİDE 50” yazan tabletler
4. KLİNİK ÖZELLİKLER
4.1.Terapötik endikasyonlar
• Konjestif kalp yetersizliği, assit ve/veya ödem ile seyreden karaciğer sirozu, nefrotik
sendrom ve diğer ödematöz durumlarda,
• Esansiyel hipertansiyonda,
• Dijital alan hastalarda; diğer diüretiklerin elektrolit dengesini sağlamak için yetersiz kaldığı
veya uygun görülmediği durumlarda
kullanılır.
4.2.Pozoloji ve uygulama şekli
Pozoloji/ uygulama sıklığı ve süresi:
Ödem (konjestif kalp yetersizliği, karaciğer sirozu veya nefrotik sendrom):
ALDACTAZİDE®’in genel kullanım dozu, tek bir seferde ya da bölünmüş dozlar halinde
alınabilen spironolakton ve hidroklorotiyazidin her biri için günlük 100 mg’dır. Ancak
hastanın verdiği yanıta göre 25 mg ile 200 mg arasında doz ayarlanabilir.
ALDACTAZİDE® kullanımı ile diürez hemen ortaya çıkar ve spironolakton bileşiğinin uzun
süreli etkisine bağlı olarak, ilacın bırakılmasından sonraki 2-3 gün süresince devam eder.
Esansiyel hipertansiyon: Her bir bileşenin titre sonuçlarına dayanarak dozaj değişkenlik
gösterse de; bir çok hasta için spironolakton ve hidroklorotiyazid için günlük optimum doz
tek bir seferde ya da bölünmüş dozlar halinde alınabilen 50 ila 100 mg’dır.
Spironolakton, hidroklorotiyazidin potasyum üzerine negatif etkisini azaltmak için yeterli
olduğundan, hipertansiyon ya da pek çok ödem türlerinin uzun dönem tedavisi sırasında
ALDACTAZİDE ® ile beraber potasyum takviyesi kullanımı önerilmez.
Uygulama şekli:
Oral olarak alınmalıdır.
ALDACTAZİDE®’in yemeklerle birlikte günde bir kez alınması önerilmektedir.
1Özel popülasyonlara ilişkin ek bilgiler:
Böbrek yetmezliği: Akut renal yetmezlik, böbreklerin atılım mekanizmasında belirgin
bozukluk durumunda kullanılmamalıdır.
Karaciğer yetmezliği: Akut ve ciddi hepatik bozukluk durumunda kullanılmamalıdır.
Pediyatrik popülasyon:
Çocuklarda ALDACTAZİDE® kullanılarak yapılmış klinik çalışmalar olmamasına rağmen,
günlük doz, vücut ağırlığının her bir kilogramı için 3 mg spironolaktan olacak şekilde ve
bölünmüş dozlarda verilebilir.
Pediyatrik hastalarda etkililik ve güvenlilik kanıtlanmamıştır.
Geriyatrik popülasyon:
Tedaviye en düşük doz ile başlanması önerilmektedir ve maksimum fayda elde etmek için doz
kademeli olarak arttırılabilir. İlaç metabolizmasını ve atılımını değiştirebilecek ciddi karaciğer
ve böbrek rahatsızlıklarında dikkatli olunmalıdır.
4.3. Kontrendikasyonlar
ALDACTAZİDE®
• Anüri,
• Akut renal yetmezlik,
• Böbreklerin atılım mekanizmasında belirgin bozukluk,
• Hiperkalemi,
• Akut veya ciddi karaciğer yetersizliği,
• Addison Hastalığı,
• Spironolakton’a, tiyazid diüretiklere, süfonamid türevi ilaçlara ya da ALDACTAZİDE®’in
içeriğinde yer alan diğer yardımcı maddelere karşı hassasiyet durumunda kontrendikedir.
4.4. Özel kullanım uyarıları ve önlemleri
ALDACTAZİDE® kullanımı sırasında potasyum-tutucu diüretikler, ADE inhibitörleri,
anjiotensin II antagonistleri, aldosteron blokerleri, potasyum takviye ediciler, potasyumdan
zengin diyet veya potasyum içeren tuz ikamesi şiddetli hiperkalemiye neden olabileceğinden
uygulanmamalıdır. ALDACTAZİDE® kullanan hastada fazla potasyum alımı hiperkalemiye
sebep olabilmektedir. Spironolakton, ADE inhibitörleri veya indometazin gibi nonstroidal
anti-enflamatuar ilaçlar (NSAID) ile beraber kullanıldığında, diüretik mevcut olsa bile, ciddi
hiperkalemiye sebep olabilir. ALDACTAZİDE®’in bahsedilen ilaçlarla beraber kullanımına
özellikle dikkat edilmelidir.
Eğer hipokalamiden şüpheleniliyorsa (parestezi, kas zayıflığı, yorgunluk, bardikardi, şok)
elektrokardiyogram (EKG) çekilmelidir. Bununla beraber, hafif hiperkalemi EKG değişimleri
ile saptanamadığı için serum potasyum seviyelerinin de kontrol edilmesi gerekir.
Hiperkalemi gelişirse ALDACTAZİDE® hemen kesilmelidir ve gerek olursa serum
potasyumunu normal düzeye düşürmek için aktif (kalsiyum klorid çözeltisi, sodyum
bikarbonat çözeltisinin intravenöz uygulaması ve / veya hızlı etki eden insülin preperatları ile
glikozun oral ya da parenteral uygulaması gibi) önlemler alınmalıdır. Bu uygulamalar
gerektiği takdirde tekrarlanmalıdır. Sodyum polistiren sülfonatlar gibi katyonik değiştirici
reçineler oral ya da rektal yoldan uygulanmalıdır. Devam eden hiperkalemi için diyaliz
gerekebilir.
2Spironolaktonun, amonyum klorür veya kolestramin ile birlikte kullanıldığı durumlarda,
hastalarda “hiperkalemik metabolik asidozis” rapor edilmiştir.
Sıvı ve elektrolit dengesindeki minör değişimler hepatik komaya sebep olabileceği için
karaciğer bozukluğu olan hastalarda ALDACTAZİDE® dikkatle kullanılmalıdır.
Böbrek fonksiyon bozukluğu olan hastalarda veya aşırı potasyum alımında hiperkalemi
ortaya çıkabilir ve ölümcül olabilecek kardiyak düzensizliklerine yol açabilir.
Tiyazidler ciddi böbrek yetmezliği olan hastalarda azotemiye sebep olabileceği için
ALDACTAZİDE® bu hasta gurubunda dikkatli kullanılmalıdır. Böbrek yetmezliği olan
hastalarda ilacın birikim etkisi görülebilir.
Tiyazidler diğer antihipertansif ilaçların etkisini arttırabilir veya potansiyalize edebilir. Alerji
ya da bronşiyal astım hikayesi olan veya olmayan hastalarda tiyazidlere karşı alerji
gelişebilir.
Tiyazidler de dahil olmak üzere sülfonamid türevlerinin sistemik lupus eritematozu aktive
ettiği ya da şiddetlendirdiği bildirilmiştir.
ALDACTAZİDE® geçici BUN artışına sebep olabilir. Tedavi sona erdirildiğinde normal
seviyesine geri döner. Daha önceden böbrek yetmezliği durumu mevcut ise BUN artışı
devam edebilir.
Bazı dekompanse hepatik siroz hastalarında, normal böbrek fonksiyonuna sahip olsa bile,
genellikle hiperkaleminin eşlik ettiği, geri dönüşümlü hiperkloromik metabolik asidoz
görüldüğü bildirilmiştir.
Ağız kuruluğu, susama, uyuşukluk ve rehavet ile kendini gösteren, düşük sodyum serum
seviyesi ile teşhiş edilebilen dilüzyonal hiponatremi, ALDACTAZİDE® ve diğer diüretiklerin
birlikte kullanımı sırasında görülebilir. Dilüzyonal hiponatremi, sıcak havalarda ödemli
hastada oluşabilir. Yaşam tehlikesi içeren hiponatremi gibi durumlar haricinde, sodyum
takviyesi yerine suyun azaltılması daha uygun bir tedavidir.
Hepatik komada görülene benzer zihin karışıklığı ile kendini gösteren düşük-tuz sendromu
nadiren ALDACTAZİDE® kullanımı sırasında görülebilir. Bu sendrom, Bariz sıvı tutulumu
ile oluşmadığı için dilüzyonal hiponatremiden farklıdır. Tedavisi için ALDACTAZİDE®
kullanımı sonlandırılmalı ve sodyum verilmelidir.
Tiyazidler bazı hastalarda hiperürisemiye ve gut ataklarının oluşumuna neden olabilirler.
Ayrıca hipomagnezemiye sebep olabilecek derecede idrarda magnezyum atılımını arttırdığı
görülmüştür. Kolesterol ve trigliserid seviyesindeki artışlar tiyazid diüretik tedavisi ile ilişkili
olabilir.
Tiyazidler diyabeti ağırlaştırabilir ve insülin gereksinimini değiştirebilir. Tiyazid tedavisi
sırasında gizli olan diyabet, belirgin hale gelebilir.
Tiyazidler idrarda kalsiyum atılımını düşürebilir. Tiyazidler intermitan ve çok hafif serum
kalsiyum artışına sebep olabilir. Belirgin hiperkalsemi, gizli hiperparatiroidinin göstergesi
olabilir. Paratiroid fonksiyon testleri yapılmadan önce tiyazid alımı bırakılmalıdır.
3Hiperkalsemi ve hipofosfatami ile paratiroid glandındaki patalojik değişimler, uzun süreli
tiyazid tedavisi sırasında görülebilir.
Spironolakton kullanımı ile jinekomasti gelişimi görülebilir, ALDACTAZİDE®
tedavisinin durdurulması ile normale döner. Ancak nadiren jinekomastinin yok olmayıp,
kaldığı görülmüştür.
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom ve
skuamöz hücreli karsinom] riskinde artış gözlenmiştir. Hidroklorotiyazidin fotosensitivite
yapıcı etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve
yeni lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere güneş
ışığı ve UV ışını maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi incelemeleri de
dahil edilerek acil olarak incelenmelidir. Melanom dışı deri kanseri öyküsü olan hastalarda
hidroklorotiyazid kullanımının dikkatli bir şekilde tekrar gözden geçirilmesi de gerekebilir.
(ayrıca bkz. Bölüm 4.8).
Koroidal efüzyon, akut miyopi ve ikincil açı kapanması glokomu
Sülfonamid ve sülfonamid türevi ilaçlar, görüş alanı defekti ile birlikte koroidal efüzyon,
transituvar miyopi ve akut açı kapanması glokomu ile sonuçlanan idiyosinkratik bir reaksiyona
neden olabilir. Semptomlar arasında akut başlangıçlı görme keskinliğinde azalma veya oküler
ağrı bulunur ve tipik olarak ilaca başlanmasından saatler ile haftalar sonra ortaya çıkar. Tedavi
edilmeyen akut açı kapanması glokomu kalıcı görme kaybına neden olabilir. Birincil tedavi,
ilaç alımını mümkün olduğunca hızlı bir şekilde kesmektir. İntraoküler basınç kontrolsüz
kalırsa, acil tıbbi veya cerrahi tedavilerin düşünülmesi gerekebilir. Akut açı kapanması
glokomu gelişimi için risk faktörleri arasında sülfonamid veya penisilin alerjisi öyküsü yer
alabilir.
Akut Solunum Toksisitesi
Hidroklorotiyazid aldıktan sonra çok seyrek akut solunum sıkıntısı sendromu (ARDS)
dahil olmak üzere şiddetli akut solunum toksisitesi vakası bildirilmiştir. Pulmoner ödem
tipik olarak hidroklorotiyazid alımından sonra dakikalar ile saatler içinde gelişir.
Başlangıçta dispne, ateş, solunumda bozulma ve hipotansiyon semptomları bulunur.
ARDS teşhisinden şüpheleniliyorsa, ALDACTAZİDE® kesilmeli ve uygun tedavi
verilmelidir. Hidroklorotiyazid alımını takiben daha önce ARDS yaşayan hastalara
hidroklorotiyazid uygulanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
ALDACTAZİDE®’in digoksinin yarılanma ömrünü arttırdığı görülmüştür. Bu durum serum
digoksin konsantrasyonunu ve akabinde digitalis toksisiteyi arttırır. Digoksin, spironolakton ile
birlikte alındığında digitalizasyon dozunun düşürülmesi gerekli olabilir. Bu gibi hastalar
dikkatle izlenmelidir.
Antihipertansif ilaçların etkilerini arttırabileceğinden tedaviye ALDACTAZİDE®
eklendiğinde bu ilaçların dozunun ayarlanması gerekebilir. Özellikle böbrek bozukluğu olan
hastalarda, ADE inhibitörleri aldosteron üretimini azalttığından, ALDACTAZİDE® ile birlikte
rutin olarak kullanılmamalıdır.
Karbenoloksolon ile spironolaktonun birlikte kullanımı her iki ajanın da etkinliğini azaltabilir.
4Steroidal olmayan antienflamatuar ilaçlar, diüretiklerin natriüretik etkinliğini prostaglandin
intrarenal sentezini inhibe etmek suretiyle azaltmaktadır.
Lityum ve tiyazidlerin eş zamanlı kullanılması zehirlenmeye yol açabilen lityum klirensini
düşürebilir.
Hem spironolakton hem de hidroklorotiyazid nörepinefrine vasküler cevabı azaltır.
ALDACTAZİDE® ile tedavi görmekte olan hastaların lokal veya genel anestezi almak
zorunda kalmaları durumunda dikkatli olunmalıdır.
Alkol, barbituratlar ya da narkotiklerin ALDACTAZİDE® ile beraber kullanımı ortostatik
hipotansiyon oluşmasına yol açabilir.
Antidiyabetik ilaçlar (insülin, ya da oral yoldan alınanlar): Antidiyabetik ilaçların dozaj
ayarlaması gerekebilir.
Kortikostroidler, ACTH: Yoğun elektrolit tüketimi, özellikle hipokalami, oluşabilir. Kas-iskelet
gevşeticiler (tubokurarin gibi): Kas gevşeticilere verilen cevabı arttırabilir.
ASA (asetilsalisilik asit), indometazin ve mefenamik asit’in spironolaktonun diüretik etkisini
azalttığı görülmüştür.
Spironolakton, antipirinin metabolizmasını artırır.
Tiyazid içeren bazı ilaçların emilimi kolestiramin ve kolestipol ile birlikte kullanıldığında
azalır.
Amonyum klorid veya kolestiramin ile birlikte verilen spironolaktonun hiperkalemik
metabolik asidoza yol açtığı rapor edilmiştir.
Özel popülasyonlara ilişkin ek bilgiler
Özel popülasyonlara ait bir etkileşim çalışması yapılmamıştır.
Pediyatrik popülasyon
Pediyatrik popülasyona ait bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
ALDACTAZİDE®’in hamilelikte kullanımının güvenilirliği henüz saptanmamıştır.
Bu nedenle, çocuk doğurma potansiyeli olan kadınların, tedavi süresince doğum kontrolü
uygulaması düşünülebilir.
Gebelik dönemi
Spironolakton:
Fareler üzerinde yapılan çalışmalarda teratojenik etkiler gözlenmemiştir. Spironolakton
verilen tavşanlarda ise gebelik oranında azalma, rezorpsiyon oranlarında yükselme ve canlı
doğum sayısında azalma görülmüştür. Yüksek dozda spironolakton alan sıçanlarda
embriyotoksik etkilere rastlanmamıştır. Ancak erkek sıçan fetüslerinde doza bağlı olarak
5plazma prolaktin düzeyinde ve ventral prostat ve seminal vezikül ağırlıklarında azalma
görülürken dişi fetüslerde lüteinize edici hormonun daha fazla salgılandığı ve ovaryum ve
uterus ağırlığında artış görüldüğü raporlanmıştır. Sıçanlar üzerinde gerçekleştirilen başka bir
çalışmada ise erkek sıçan fetüslerinde feminizasyon gözlenmiştir.
Gebe kadınlar üzerinde herhangi bir çalışma gerçekleştirilmemiştir.
Hidrokloratiyazid:
Hidrokloratiyazid verilen gebe fare ve sıçanlarda üreme toksisitesi bulunmamıştır. Tiazid
grubu diüretikler plasental bariyeri geçerek plasental perfüzyonu azaltabilir ve uterus
tembelliğine yol açarak doğum olayını engelleyebilir.
Tiazid grubu diüretiklerin gebeliğin özellikle ilk üç ayında kullanımına ilişkin çalışmalar
sınırlıdır. Tiazidlerin farmakolojik mekanizmasının oluşturduğu etkiye göre bu gruptaki
diüretikler gebeliğin ilk iki ve ilk üç ayında plasental perfüzyon riskini artırabilir ve
sarılık, sıvı-elektrolit dengesinin bozulması ve trombositopeni gibi fatal ve neonatal etkilerin
görülmesine neden olabilir.
Tiazid grubu diüretikler azalan plazma hacmi ve artan plasental hipoperfüzyon riski nedeniyle
gebeliğe bağlı ödem, hipertansiyon ve ya preeklampsi görülen hastalarda kullanılmamalıdır.
Tiazidler esansiyel hipertansiyon görülen gebe kadınlarda başka bir tedavi seçeneğinin
belirlenemediği istisnai koşullar haricinde kullanılmamalıdır.
Hayvanlar üzerinde yapılan çalışmalar, gebelik ve-veya embriyonel/fetal gelişim ve-veya
doğum ve-veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
ALDACTAZİDE®’in hamilelikte kullanımı anne ve fetüs açısından yarar-risk
değerlendirmesi yapıldıktan sonra olmalıdır. ALDACTAZİDE® gerekli olmadıkça gebelik
döneminde kullanılmamalıdır.
Laktasyon dönemi
Spironolakton:
Spironolaktonun ana aktif metaboliti olan kanrenon anne sütünde tespit edilmiştir.
Hidrokloratiyazid:
Anne sütünde tiazid grubu diüretikler az oranlarda gözlemlenmiştir. Yüksek dozda alınan
tiazidler aşırı diüreze bağlı olarak süt salgılanmasını engelleyebilir. Emzirme döneminde
ALDACTAZİDE® kullanımı önerilmemektedir. Eğer ALDACTAZİDE® emzirme döneminde
kullanılırsa, dozlar mümkün olduğu kadar düşük tutulmalıdır ya da bebek beslenmesi için
alternatif bir yöntem tayin edilmelidir.
Üreme yeteneği/ Fertilite
Spironolakton:
Dişi fareye uygulanan Spironolakton fertiliteyi azaltmıştır. İnsanlara yönelik potansiyel risk
bilinmemektedir.
Hidrokloratiyazid:
Fare ve sıçanlara uygulanan Hidrokloratiyazid fertiliteyi etkilememiştir. İnsanlara yönelik
potansiyel risk bilinmemektedir.
64.7. Araç ve makine kullanımı üzerindeki etkiler
Bazı hastalarda uyku hali ve sersemlik rapor edilmiştir. Hastalar, araç ve makine kullanımı gibi
aktivitelerde dikkatli olmaları konusunda uyarılmalıdır.
4.8. İstenmeyen etkiler
Advers etkiler sistem-organ sınıfına göre: Çok yaygın (≥1/10); yaygın (≥1/100,<1/10);
yaygın olmayan ( ≥ 1/1.000, <1/100); seyrek (≥1/10.000, <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Spironolakton:
Kan ve lenf sistemi hastalıkları
Bilinmiyor: Lökopeni, (agranülositoz da dahil)
Endokrin hastalıkları
Bilinmiyor: Jinekomasti, iktidarsızlık, ereksiyonu koruyamama, menstürel düzensizlikler,
menopoz sonrası kanamalar
Sinir sistemi hastalıkları
Bilinmiyor: Sersemlik, zihin karışıklığı, ataksi, başağrısı, uyuşukluk
Gastrointestinal hastalıklar
Bilinmiyor: Mide kanaması, ülser, gastrit, diyare, kramp, kusma, mide bulantısı
Hepato-bilier hastalıklar
Bilinmiyor: Kolestatik/hepatoselüler toksisite
Böbrek ve idrar yolu hastalıkları
Bilinmiyor: Böbrek yetersizliği
Genel bozukluklar ve uygulama bölgesine ilişkin hastalıklar
Bilinmiyor: Huzursuzluk, ateş, ürtiker, anafilaktik reaksiyonlar, vaskülit, makülopapüler ya
da eritomatoz kütanöz erüpsiyon
Spironolakton kullanan hastalarda göğüs kanseri görüldüğü bildirilmiştir, ancak ilaç
kullanımının etkisi veya ilişkili olduğu kanıtlanmamıştır.
Hidroklorotiyazid
İyi huylu neoplazmlar, malign ve belirtilmemiş (kist ve polip dahil)
Bilinmiyor: Melanom dışı cilt kanseri* (Bazal hücreli karsinom ve Skuamöz hücreli karsinom)
Kan ve lenf sistemi hastalıkları
Bilinmiyor: Aplastik anemi, agranülositoz, lökopeni, hemolitik anemi, trombositopeni
Metabolizma ve beslenme hastalıkları
Bilinmiyor: Elektrolit düzensizliği, hiperglisemi, glikozuri, hiperürisemi
Sinir sistemi hastalıkları
Bilinmiyor: Sersemlik baş ağrısı, baş dönmesi, huzursuzluk
Göz hastalıkları
Bilinmiyor: Geçici bulanık görüş, ksantopsi, koroidal efüzyon
7Kardiyovasküler hastalıklar
Bilinmiyor: Ortostatik hipotansiyonun da dahil olduğu hipotansiyon
Solunum, göğüs bozuklukları ve mediastinal hastalıkları
Çok seyrek: Akut solunum sıkıntısı sendromu (ARDS) (bkz. Bölüm 4.4)
Gastrointestinal hastalıklar
Bilinmiyor: Gastrointestinal bozukluklar, pankreatit, diyare, kusma, siyaloadenitis, kramp,
konstipasyon, gastrik iritasyon, bulantı, anoreksiya
Hepato-bilier hastalıklar
Bilinmiyor: Sarılık (intrahepatik kolestatik sarılık), diyare, kusma, siyaloadenitis, kramp,
konstipasyon, gastrik iritasyon, bulantı, anoreksiya
Deri ve deri altı doku hastalıkları
Bilinmiyor: Eritem multiform, pruritus
Kas-iskelet bozuklukları, bağ doku ve kemik hastalıkları
Bilinmiyor: Kas krampları
Böbrek ve idrar yolu hastalıkları:
Bilinmiyor: Böbrek bozukluğu, böbrek yetmezliği
Genel bozukluklar ve uygulama bölgesine ilişkin hastalıklar
Bilinmiyor: Anafilaktik reaksiyonlar, nekrotize edici ajanlar (vaskülit ve kütanöz vaskülit)
pnömonit ve pulmoner ödem içeren solunum yolu rahatsızlığı, ışığa karşı duyarlılık, ateş,
ürtiker, kızarıklık, purpura, güçsüzlük
*Seçilen yan etkilerin tanımı
Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı ilişki gözlenmiştir
(ayrıca bkz. Bölüm 4.4 ve 5.1)
Tiazid ve tiazid benzeri diüretiklerin kullanımından sonra görüş alanı defekti ile birlikte
koroidal efüzyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler
Akut doz aşımı sersemlik, zihin karışıklığı, mide bulantısı, makulopapular ya da eritamatoz
döküntü, kusma veya diyare şeklinde kendisini gösterebilir.
Nadiren hiponatremi, hiperkalemi gelişebilir veya ciddi karaciğer hastalığı olan hastalarda
hepatik komaya neden olabilir, fakat bu etkiler akut doz aşımı ile pek ilişkilendirilmemektedir.
8Hiperkalemi semptomları parestezi, güçsüzlük, flasid paraliz veya kas spazmı şeklinde ortaya
çıkar ve klinik açıdan hipokalemiden ayırt edilmesi zor olabilmektedir. Elektrokardiyografik
değişiklikler potasyum düzensizliklerinin belirgin erken işaretleridir.
Tedavisi
Kusturma yapılabilir, lavaj uygulanabilir. Belirli bir antidot tanımlanmamıştır. İlacın
bırakılmasından sonra bir iyileşme beklenmektedir. Sıvı ve elektrolit replasmanı genel
destekleyici tedavidir. Hiperkalemi için, potasyum alımı azaltılmalı, potasyum kaybına
neden olan diüretikler, intravenöz glukoz ve düzenli insülin veya oral iyon değiştirici
reçineler kullanılmalıdır. Kalıcı hiperkalemi diyaliz gerektirebilir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grubu: Aldosteron antagonistleri
ATC kodu: C03EA01
ALDACTAZİDE® birbirini tamamlayıcı aksiyon mekanizması ve bölgesine sahip iki farklı
diüretik ajanın bileşiminden oluşur, bu sebeple ilave diüretik ve antihipertansif etki sağlar.
Buna ek olarak, spironolakton içeriği, tiyazid içeriğinin potasyum azaltıcı etkisinin minimuma
indirilmesini sağlar.
Spironolakton, kompetitif aldosteron antagonisti olarak, distal renal tübüllerde aldosterona
bağlı sodyum-potasyum bölgesine bağlanarak diüretik etkisini gösterir. Hidroklorotiyazid,
distal renal tübüllerde kortikal dilüe edici segmentte tekrar absorbe edilmesini önleyerek, su
ve sodyumun atılımını arttırır.
ALDACTAZİDE® esansiyel hipertansiyonu olan pek çok hastada sistolik ve diastolik kan
basıncını, aldosteron salgılanması limitler içinde olsa bile, belirgin ölçüde düşürücü etkiye
sahiptir.
Spironolakton ve hidroklorotiyazid kan basıncı, vücut ağırlığı, plazma hacmi ve dönüşebilir
sodyum miktarını azaltıcı etkiye sahiptir. Spironolakton ve hidroklorotiyazid bir arada
verildiğinde her bir bileşenin diüretik ve antihipertansif etkisi arttırılmış olur.
Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı bir ilişki
gözlenmiştir. Yapılan bir çalışmaya, sırasıyla 1.430.833 ve 172.462 popülasyon kontrolleriyle
eşleştirilmiş 71.533 bazal hücreli karsinom vakası ve 8629 skuamöz hücreli karsinom vakasından
oluşan bir popülasyon dahil edilmiştir. Yüksek düzeyde hidroklorotiyazid kullanımı (≥50,000 mg
kümülatif) bazal hücreli karsinom için 1,29 (%95 güven aralığı (CI): 1,23 – 1,35) ve skuamöz
hücreli karsinom için 3,98 (%95 CI: 3,68 – 4,31) düzeyinde düzeltilmiş maruziyet olasılıkları oranı
(OR; Odds Ratio) ile ilişkilendirilmiştir. Hem bazal hücreli karsinom, hem de skuamöz hücreli
karsinom için belirgin bir kümülatif doz-yanıt ilişkisi gözlenmiştir. Başka bir çalışma, dudak
kanseriyle hidroklorotiyazid maruziyetinin ilişkili olabileceğini göstermiştir: 633 dudak kanseri
vakası bir riskli-küme örnekleme stratejisi kullanılarak 63.067 kontrolle eşleştirilmiştir. 2,1 (%95
CI: 1,7 – 2,6) düzeyinde ayarlanmış bir olasılık oranıyla (OR) ile kümülatif doz-yanıt ilişkisi
kanıtlanmış olup, uzun zamandır yüksek düzeyde kullananlar için (~25.000 mg) OR 3,9’a (3,0 –
4,9) ve en yüksek kümülatif doz için (~100.000 mg) 7,7’ye (5,7 – 10,5) yükselmektedir.
95.2.Farmakokinetik Özellikler
Genel Özellikler
Spironolakton:
Emilim
Yiyeceklerin spironolakton absorpsiyonu üzerine etkisi (iki adet 100 mg Aldactone tablet) ilaç
kullanmayan sağlıklı 9 gönüllü üzerinde tek doz çalışma ile değerlendirilmiştir. Yiyeceklerin
etkisi ile, metabolize olmayan spironolaktonun biyoyararlanımı % 100 oranında artmıştır. Bu
bulguların klinik önemi bilinmemektedir.
Dağılım:
Spironoklaton ve metabolitleri plazma preteinlerine % 90’dan daha fazla bir oranla bağlanır.
Biyotransformasyon:
Spironolakton hızlı ve yaygın bir şekilde metabolize edilir. Spironolakton genel olarak aktif
metabolitlerine şu oranlarda metabolize olmaktadır: Sülfür içeren metabolitler (% 80), ve
kısmen kanrenon (% 20).
Eliminasyon:
Spironolaktonun yarılanma ömrünün kısa (1.3 saat) olmasına rağmen aktif metabolitlerinin
yarılanma ömrü uzundur (2.8 ila 11.2 saat arasında değişmektedir).
Metabolitlerin atılması öncelikli olarak idrarla, ikincil olarak da safra yoluyla feçes ile
gerçekleşmektedir.
Günlük 100 mg spironolaktonun 15 gün süreyle tokluk koşullarında sağlıklı gönüllülerde
uygulanmasını takiben, t , pik plazma konsatrasyonu (C ) ve eliminasyon yarılanma
max max
ömrü (t ) spironolakton için sırasıyla; 2.6 saat, 80 ng/ml ve ortalama 1.4 saat olmuştur. 7-
1/2
alpha-(thiomethyl) spironolakton ve kanrenon metabolitleri için sırasıyla; t 3.2 saat ve 4.3
max
saat, C 391 ng/ml ve 181 ng/ml, ve t 13.8 saat ve 16.5 saat olmuştur.
max 1/2
Spironolakton metabolitlerinin farmakolojik aktivitesi bilinmemektedir. Bununla beraber
adrenalektomize edilen sıçanlarda, spironolakton ile kıyaslandığında, C, TMS ve HTMS
metabolitlerinin antimineralokortikoid aktivitesi sırasıyla 1.10,1.28 ve 0.32 bulunmuştur.
Spironolakton ile kıyaslandığında sıçan böbrek aldosteron reseptörlerine bağlanma değerleri
sırasıyla 0.19, 0,86 ve 0,06 bulunmuştur.
İnsanlarda üriner elektrolit komposizyonunda sentetik mineralokortikoid,
fludrokortizonun dönüşümü için TMS ve 7-alpha-thiospironolakton potensi, spironolakton ile
kıyaslandığında 0.33 ve 0.26 bulunmuştur. Bununla beraber bu steroidlerin serum
konsantrasyonları belirlenemediğinden, azalan in vivo aktivitesi için bir sebep olarak
absorpsiyonlarının tamamlanmaması ve/veya ilk-geçiş metabolizması reddedilememektedir.
Hidroklorotiyazid:
Emilim:
Hidroklorotiyazid oral uygulamayı takiben hızlıca emilir. Hidroklorotiyazidin etkisi 1 saat
içinde gözlenmeye başlar ve 6 ila 12 saat devam eder. Hidroklorotiyazid plazma
konsantrasyonu pik seviyesine 1 ila 2 saatte ulaşır, ve 4 ila 5 saatlik yarılanma ömrü
vardır.
Dağılım:
Hücreler dışındaki alanda dağılır, böbrek dışında hiç bir dokuda birikmez.
10Biyotransformasyon:
Belirtilmemektedir.
Eliminasyon:
Hidroklorotiyazid sadece çok az bir metabolik değişime uğrar ve idrarla dışarı atılır.
5.3.Klinik öncesi güvenlilik verileri
Spironolakton:
Sıçanlardaki spironolakton çalışmaları, karaciğer ve endokrin organlarda tümorojen etkisi
olduğunu, erkek sıçanlarda, tiroid ve testis bening adenomada istatistiksel yönden belirgin
artış ve karaciğerde doza bağlı proliferatif değişikliklerde artış olduğunu göstermiştir. Bir
diğer çalışmada, erkeklerde hepatoselüler adenoma ve testiküler interstisyel hücre
tümöründe belirgin artış ve her iki cinsiyette de tiroid foliküler hücre adenoması ve
karsinomada artış görülmüştür. Ayrıca dişilerde bening uterin endometriyal stromal
poliplerde dozla ilişkili olmayan ancak istatistiksel yönden anlamlı artışlar görülmüştür.
Metabolik aktivasyon mevcut değilken, spironolakton veya potasyum kanrenoat (kanrenoat,
spirinolaktona kimyasal açıdan benzeyen bir bileşiktir ve aynı zamanda insanlarda majör
metabolitidir.), in vitro memeli testlerinde mutajenite göstermemiştir. Metabolik aktivasyon
varlığında, spironolakton bazı in vitro memeli testlerinde negatif mutajenite göstermiştir,
diğer memeli testlerinde bir sonuca varılamamıştır (belli belirsiz pozitif).
Hidroklorotiyazid:
National Toxicology Program (NTP) yardımıyla yürütülen fare ve sıçanlardaki iki yıllık
çalışmalar, hidroklorotiyazidin dişi fare, ya da dişi ve erkek sıçanlarda karsinojenik
potansiyeli olmadığını göstermiştir. Bununla beraber, NTP erkek farelerde
hepatokarsinojenisite için bulunan kanıtları şüpheli bulmuştur.
100 mg/kg ve 4 mg/kg’a kadar olan dozlarda hidroklorotiyazidin verildiği, dişi ve erkek
cinsiyetinin üzerindeki etkilerin araştırıldığı, sırasıyla, fare ve sıçan çalışmalarında çiftleşme ve
gebelik süresince hidroklorotiyazidin fertilite üzerine bir etkisi görülmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Kalsiyum sülfat dihidrat
Mısır nişastası
PVP K-30
Magnezyum stearat
Nane aroması
6.2.Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
11Çocukların göremeyeceği, erişemeyeceği yerlerde ve ambajında saklayınız.
6.5. Ambalajın niteliği ve içeriği
30 tabletlik blister (PVC / Al.) ambalajlarda.
6.6.Beşeri tıbbi üründen arta kalan maddelerin imhası ve diğer özel işlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Pfizer Inc/ABD lisansıyla,
Ali Raif İlaç San. A.Ş.
Yeşilce Mahallesi Doğa Sokak No:4
34418 Kağıthane/İstanbul
8. RUHSAT NUMARASI (LARI)
164/88
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:29.06.1993
Ruhsat yenileme tarihi:29.06.2003
10. KÜB’ÜN YENİLENME TARİHİ
12