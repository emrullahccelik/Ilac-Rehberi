KISA ÜRÜN BİLGİSİ
1. BEŞERİ TIBBİ ÜRÜNÜN ADI
XANTHIUM 300 mg Mikropellet Kapsül
2. KALİTATİF VE KANTİFATİF BİLEŞİM
Etkin madde:
Teofilin Monohidrat 330 mg (300 mg teofilin monohidrat'a eşdeğer)
Yardımcı maddeler:
Yardımcı maddeler için 6.1’e bakınız.
3. FARMASOTİK FORM
Mikropellet kapsül
4. KLİNİK OZELLİKLER
4.1. Terapötik endikasyonlar
XANTHIUM aşağıdaki durumlarda endikedir:
• Bronşiyal astım
• Kronik bronşit
• Pulmoner amfizeme bağlı bronkospazmlar
4.2. Pozoloji ve uygulama sekli
Pozoloji/uygulama sıklığı ve süresi:
Her hasta için uygun doz, kişiye göre ayarlanmalıdır. Aşağıdaki hasta grupları için şu
farmasötik dozaj formları önerilmektedir.
XANTHIUM 200 mg kapsül: 6 yaşın üzerindeki çocuklar ve teofiline karşı duyarlılığı
olduğu bilinen yetişkinlerde kullanılabilir.
XANTHIUM 300 mg kapsül: 40 kg’ın üzerindeki ergenler ve yetişkinler 350 mg’ a kadar
kullanabilir.
Tedavinin ilk 3 günü için 12 saat arayla bir kapsüllük başlangıç dozu önerilir. Tedavinin 3.
gününde etkililik ve tolerabilite değerlendirilir. Hastanın ilaca cevabı uygunsa, aynı dozla
idame tedavisine geçilir. Cevabı yeterli olmayan ve tolerabilitesi iyi olan hastalarda idame
tedavisinde doz, günde 3 kapsüle yükseltilebilir.
Esas olarak gece ataklarından yakınan hastalarda başlangıç tedavisi olarak 3 gün süreyle
yatmadan önce tek kapsül (24 saat arayla) verilerek 3. günde etkililik ve tolerabilite
değerlendirilebilir.
Günlük 15 mg/kg’lık (çocuklarda 20 mg/kg) doz aşılacaksa, teofilin plazma düzeyinin takip
edilmesi (radio-immunoassay ile) önerilir. Terapötik aralık 10-20 µg/ml’dir.
Doz aşımı belirtilerinin görülmesi durumunda (Bkz. Bölüm 4.8 ve Bölüm 4.9) doz
azaltılmalıdır (12 ya da 24 saat arayla daha düşük bir doz uygulanır).
1Uygulama sekli:
XANTHIUM yeterli miktarda su ile yutulmalıdır. Aç karna alınıyorsa sürekli aç karna, tok
karna alınıyorsa sürekli tok karna alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer yetmezliği (metabolizmanın yavaşlaması) ya da böbrek yetmezliği (eliminasyonun
azalması) bulunanlarda dikkatli kullanılmalıdır. Bu hastalarda serum teofilin düzeylerinin
yükselmesini önlemek için doz ayarlaması yapılmalıdır.
Pediyatrik popülasyon:
Altı yaşın altındaki çocuklar, XANTHIUM kapsüldeki dozlardan daha düşük dozlarda
teofiline gerek duyduğundan, XANTHIUM ile tedavi edilmemelidir.
Geriyatrik popülasyon:
XANTHIUM, yaşlılarda dikkatli kullanılmalıdır. Bu hastalarda teofilinin yüksek kan
düzeylerini önlemek için doz ayarlaması yapılmalıdır.
4.3. Kontrendikasyonlar
- XANTHIUM, teofiline veya yardımcı maddelerden herhangi birisine ya da ksantin
türevlerine karsı aşırı duyarlılığı olduğu bilinen hastalarda kontrendikedir.
- Aktif peptik ülserli ve aktif gastritli hastalarda,
- Porfirisi olan hastalarda,
- Çocuklarda efedrin ile birlikte kullanımı kontrendikedir.
Aktif peptik ülserli ve aktif gastritli hastalarda XANTHIUM’a kesin gereksinim olursa,
hastaya teofilinle birlikte peptik ülser tedavisi uygulanmalıdır.
4.4. Özel kullanım uyarıları ve önlemleri
Hastanın tedaviye verdiği yanıt dikkatle takip edilmelidir. Astım semptomlarının kötüleşmesi
tıbbi yardım gerektirmektedir.
Çeşitli kardiyak, renal ve hepatik hastalıklarda, hipoksemide, obstrütif akciğer hastalıklarında,
hipertansiyonda ve hipertiroidizmde dikkatle kullanılmalıdır.
Beta agonisti tedavisinden, steroidlerden, diüretiklerden ve hipoksiden kaynaklanan
hipokalemi, ksantinler ile güçlenebilir. Hastaneye yatırılmayı gerektiren ağır astımı olan
hastalara özel bakım uygulanmalıdır. Bu tip durumlarda serum potasyum düzeylerinin takip
edilmesi önerilmektedir.
XANTHIUM, glokom, diabetes mellitus, kalp veya dolaşım fonksiyonu baskılanmış ve
epilepsisi olan hastalarda dikkatli kullanılmalıdır; çünkü bu durumda alevlenme görülebilir.
Yeni doğanlarda, kor pulmonale, konjestif kalp yetmezliği olan yaşlı hastalarda, özellikle
erkeklerde ve sigara içenlerde, XANTHIUM uygulanırken çok dikkatli olunmalıdır. Buna
neden, böyle kişilerde teofilin klerens hızı uzadığından, ilacın kesilmesinden sonra, uzun bir
süre teofilinin serumda kalmasıdır.
2Teofilin, serum SGOT ( AST) konsantrasyonunu yükseltir.
Nöbet öyküsü olan hastalarda alternatif tedaviler önerilmektedir.
4.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlar plazma teofilin konsantrasyonlarını azaltabilir:
Rifampisin, antiepileptikler (karbamazepin, fenitoin, primidon, fenobarbiton), ritonavir,
aminoglutetimid, sulfinpirazon, izoprenalin, morasizin, barbituratlar ve hiperikum perforatum.
Eş zamanlı olarak St John’s Wort (hiperikum perforatum) bitkisel ürününün kullanımı
teofilinin plazma konsantrasyonlarını düşürebilir. Sigara kullanımı ve alkol tüketimi de
teofilin klerensini artırabilir.
Aşağıdaki ilaçlar plazma teofilin konsantrasyonlarını artırabilir:
Simetidin, eritromisin, klaritromisin, siprofloksasin, norfloksasin, okspentifilin, izoniyazid,
propranolol, allopurinol, oral kontraseptifler, meksiletin, propafenon, kalsiyum kanal blokörü,
diltiazem, verapamil, disulfiram, interferon, metotreksat, zafirlukast, antasidler, karbimazol,
troleandomisin, flukonazol, tiklopidin, nizatidin, pentoksifilin, ofloksasin, tiyabendazol,
ranitidin, viloksazin hidroklorür ve grip aşısı. Teofilin ve fluvoksaminin eş zamanlı
kullanımından genellikle kaçınılması gerekmektedir. Bunun mümkün olmadığı durumlarda,
hastalar teofilin dozundan arındırılmalıdır ve plazma teofilin düzeyi yakından takip
edilmelidir.
Diğer etkileşimler:
Ksantinler:
Teofilin ve pentoksifilin gibi diğer ksantin türevlerinin eş zamanlı kullanımı toksisite riski
nedeniyle kontrendikedir.
Lityum:
Teofilin ile birlikte kullanıldığında, lityumun atılımını artırır ve terapötik etkisi azalabilir.
Benzodiyazepin (Diazepam,flurazepam, lorazepam, midazolam):
Teofilin kullanan hastalarda istenen sedasyon düzeyini sağlamak için bu benzodiyazepinlerin
daha yüksek dozda verilmesi gerekebilir. Bunların dozu azaltılmaksızın teofilin tedavisinin
kesilmesi solunum depresyonuna neden olabilir.
Kinolonlar:
Teofilin klerensini azaltarak serum teofilin düzeylerini artırabilir. Konvülsiyon riskini arttırır.
Genel anestetikler:
Ketamin ile konvülsiyon riskini arttırabilir. Teofilin, endojen katekolamin salımını artırır.
Halotan, miyokardiyumun katekolaminlere duyarlılığını artırarak ventriküler aritmi riskini
artırır.
Pankuronyum:
Teofilin, pankuronyumun noroblokaj etkisini azaltabilir.
3Sempatomimetik ilaçlar:
AMINOCARDOL, efedrin veya diğer sempatomimetik ilaçlarla birlikte verildiği zaman
toksik sinerjizm görülebilir.
Beta2- adrenerjik agonistler:
Kardiyak aritmi riskinde artış görülebilir (Hipokalemi de görülebilir).
Beta-blokerler:
Beta-blokerlerin eş zamanlı uygulaması bronkodilatasyonun antagonize edilmesine neden
olabilir.
Kardiyak glikozidler:
Teofilinin miyokard üzerindeki doğrudan uyarıcı etkisi kardiyak glikozidlerin duyarlılığını ve
toksik potansiyelini artırabilir.
Adenozin:
Adenozinin anti-aritmik etkisi teofilin ile antagonize olur.
Lökotrien antagonistleri:
Klinik çalışmalarda, teofilinin eş zamanlı uygulanması zafirlukast plazma düzeylerinde
yaklaşık %30 oranında azalmaya yol açmış; ancak plazma teofilin düzeylerini etkilememiştir.
Bununla birlikte, pazarlama sonrası gözlemler sırasında, zafirlukast ile es zamanlı
uygulamada teofilin düzeylerinde artış nadiren bildirilmiştir.
Doksapram:
Doksapram ile yapılan eş zamanlı uygulama merkezi sinir sistemi stimülasyonunu artırabilir.
Furosemid:
Teofilin, furosemidin etkisini artırabilir.
Özel popülasyonlara ilişkin ek bilgiler:
Özel popülasyonlara ilişkin hiçbir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
Serum ürik asit ölçümünde kullanılan yardımcı madde fosfotungustik asit ise, teofilin bu
ölçümleri bozabilir. Ayrıca, üriner katekolamin, plazma serbest yağ asidi, serum bilirubin ve
eritrosit sedimantasyon testlerinde yüksek değerlere neden olabilir.
4.6. Gebelik ve laktasyon
Genel tavsiye
Gebelik Kategorisi C’dir.
Çocuk doğurma potansiyeli bulunan kadınlar/Doğum kontrolü(Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
4Gebelik dönemi
Teofilinin gebe kadınlarda kullanımına ilişkin yeterli ve kontrollü çalışalar yoktur. İnsanlara
yönelik potansiyel risk bilinmemektedir.
Teofilinin plasentayı geçtiği bilindiğinden, XANTHIUM gerekli olmadıkça gebelik
döneminde kullanılmamalıdır.
Laktasyon dönemi
Teofilin anne sütüne geçer. Emziren anneler bebekte ortaya çıkabilecek istenmeyen etkiler
konusunda uyarılmalıdır.
Üreme yeteneği/Fertilite
Teofilin, Ames salmonella, in vivo ve in vitro hücre genetiği, mikronükleus ve Çin hamsteri
over test sistemlerinde çalışılmış ve genotoksik olduğu saptanmamıştır (Bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
4.8. İstenmeyen etkiler
XANTHIUM ile en sık bildirilen yan etkiler gastrointestinal iritasyon ve merkezi sinir sistemi
stimülasyonudur.
Yüksek dozlarda ve ani i.v. uygulamada görülen yan etkiler aşağıda sıralanmıştır, ancak bu
etkiler geçici olup dozun azaltılması ile kaybolur. Advers reaksiyonların sıklığı; çok yaygın
(≥ 1/10); yaygın (≥ 1/100, < 1/10); yaygın olmayan (≥ 1/1,000, < 1/100); seyrek (≥1/10,000,
<1/1,000), çok seyrek (<1/10,000), sıklığı bilinmiyor (eldeki verilerden hareketle tahmin
edilemiyor) olarak tanımlanmıştır.
Sinir sistemi hastalıkları
Sıklığı bilinmiyor:
Havale, baş ağrısı, huzursuzluk, konvülsiyon, baş dönmesi, merkezi sinir sistemi
stimülasyonu
Kardiyak hastalıklar
Sıklığı bilinmiyor:
Taşikardi, ekstrasistoller, palpitasyon, kardiyak aritmi
Vasküler hastalıklar
Sıklığı bilinmiyor:
Hipotansiyon
Solunum, göğüs bozuklukları ve mediastinal hastalıklar
Sıklığı bilinmiyor:
Hiperventilasyon
5Gastrointestinal hastalıklar
Sıklığı bilinmiyor:
Bulantı, kusma, gastrik iritasyon
Deri ve deri altı doku hastalıkları
Sıklığı bilinmiyor:
Deri kızarıklıkları, ürtiker
Kas-iskelet bozukluklar, bağ doku ve kemik hastalıkları
Sıklığı bilinmiyor:
Hipertoni
Genel bozukluklar ve uygulama bölgesine ilişkin hastalıklar
Sıklığı bilinmiyor:
Anoreksi ve aşırı derecede susuzluk hissi
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektir (www.titck.gov.tr; e-posta: tufam@titck.gov.tr; tel: 0 800 314 00
08; fax: 0312 218 35 99)
4.9. Doz asımı ve tedavisi
Belirtiler:
Sindirimle ilgili rahatsızlıklar: Bulantı, kusma (çoğunlukla şiddetli), epigastrik ağrı ve
hematemez. Karın ağrısı geçmediği takdirde pankreatit düşünülmelidir.
Nörolojik rahatsızlıklar: Huzursuzluk, hipertoni, abartılı ekstremite refleksleri ve
konvülsiyonlar. Çok şiddetli vakalarda koma gelişebilir.
Kardiyovasküler rahatsızlıklar: Sinüs taşikardisi yaygın olarak görülmektedir. Bunu
ektopik atımlar ve supraventriküler ve ventriküler taşikardi takip edebilir.
Metabolik rahatsızlıklar: Potasyumun plazmadan hücrelere geçişine bağlı hipokalemi
yaygındır, hızla gelişebilir ve şiddetli olabilir. Hiperglisemi, hipomagnezemi ve metabolik
asidoz da meydana gelebilir. Rabdomiyoliz de meydana gelebilir.
Tedavi
Spesifik bir antidotu yoktur, destekleyici ve semptomatik tedavi uygulanır.
- İlaç hemen kesilmelidir.
- Hastada konvülsiyon yoksa gastrik lavaj yapılmalıdır.Yüksek dozda hızlı laksatifleri
takiben aktif kömür ve sodyum sülfat uygulanmalıdır. Teofilin plazma düzeyi 20µg/ml’nin
altına inene kadar aktif kömür 6 saatte bir tekrarlanmalıdır.
6- Hipotansiyon, dehidrasyon ve basta hipokalemi olmak üzere metabolik bozukluklar
düzeltilmelidir.
- Hasta kardiyak monitöre bağlanmalı, aritmiler takip edilmeli ve gereğinde uygun bir
antiaritmik ilaç uygulanmalıdır.
- Oksijen inhalasyonu yaptırılmalıdır.
- Konvülsiyonlar bir antikonvülsan ilaç ile kontrol altına alınmalıdır.
- Ağır teofilin intoksikasyonunda (örneğin plazma düzeyi 40 µg/ml’den daha yüksek) aktif
kömür ile hemoperfüzyon düşünülmelidir.
- Analeptik ajanlar, diüretik kullanılmamalıdır.
Ağız yoluyla tekrarlanan dozlar halinde verilen aktif kömür dozları teofilin eliminasyonunu
artırabilir. Plazma potasyum konsantrasyonu acilen ölçülmeli, sıklıkla tekrar edilmeli ve
hipokalemi düzeltilmelidir. DİKKAT! Eğer yüksek miktarda potasyum verilmişse, ciddi
hiperkalemi gelişebilir. Eğer serum potasyum düzeyi düşükse, plazma magnezyum
konsantrasyonu mümkün olduğunca çabuk ölçülmelidir.
Ventriküler aritmi tedavisinde, nöbetlere neden olma veya var olan nöbetleri alevlendirme
riski nedeniyle lignokain (lidokain) gibi prokonvülzan antiaritmik ajanların kullanılmasından
kaçınılmalıdır.
Şiddetli zehirlenmeden şüpheleniliyorsa, plazma teofilin konsantrasyonları düşene kadar
düzenli olarak ölçülmelidir. Kusma, metoklopramid veya ondansetron gibi bir antiemetik ile
tedavi edilmelidir.
Taşikardi durumunda kalp debisi yeterli ise en iyisi tedavi etmeden bırakmaktır. Hastanın
astımlı olması haricinde, aşırı vakalarda beta-blokerler verilebilir. İzole konvülsiyonlar
intravenoz diazepam ile kontrol altına alınmalıdır. Taşikardi nedeni olarak hipokalemi
dışlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Obstruktif Solunum Yolu Hastalıklarında Kullanılan Diğer
Sistemik İlaçlar, Ksantinler
ATC kodu: R03DA04
Teofilin, bronş düz kas adele spazmını çözer ve pulmoner fonksiyonu düzeltir. Oral teofilin;
bronşiyal astım, kronik bronşit ve amfizem gibi reversibl bronkokonstriksiyonun bulunduğu
bütün kronik obstrüktif akciğer hastalıklarının idame tedavisi için uygundur.
Teofilin, reversibl obstrüksiyonlu hastaların solunum yollarında iki farklı etkiye sahiptir: düz
kas gevşemesi (yani bronkodilatasyon) ve solunum yolunun uyarana verdiği yanıtın
baskılanması (yani bronkodilator olmayan profilaktik etkiler). Teofilinin etki mekanizmaları
kesin olarak biliniyor olmasa da, hayvanlarda gerçekleştirilen deneyler bronkodilatasyona iki
fosfodiesteraz izoenziminin (PDE III ve, daha az olarak, PDE IV) inhibisyonunun aracılık
ettiğini düşündürürken, bronkodilator olmayan profilaktik etkiler muhtemelen PDE III
inhibisyonu veya adenosin reseptörlerinin antagonizmasını içermeyen bir veya birden fazla
moleküler mekanizma yoluyla gerçekleşmektedir.
7Teofilin, diyafram kaslarının kasılma gücünü artırmaktadır. Bu etki, adenozinin aracılık ettiği
bir kanal yoluyla kalsiyum alımının artmasına bağlı gibi görünmektedir.
Serum Konsantrasyonu-Etki İlişkisi: 5-20 mikrogram/ml serum teofilin konsantrasyon
aralığında bronkodilatasyon oluşmaktadır. Semptomların kontrolünde klinik açıdan önemli
iyileşme sağlamak için çoğu çalışmada doruk serum teofilin konsantrasyonlarının 10
mikrogram/ml’den fazla olması gerektiği, ancak hastalığı hafif seyreden hastaların daha
düşük dozlardan fayda sağlayabilecekleri saptanmıştır. 20 mikrogram/ml’den fazla serum
teofilin konsantrasyonlarında, advers etkilerin hem sıklığı hem de şiddeti artmaktadır. Genel
olarak, zirve serum teofilin konsantrasyonunun 10 ila 15 mikrogram/ml arasında tutulması,
ilacın potansiyel terapötik faydasının en yüksek seviyede ortaya çıkmasını sağlarken ciddi
advers olay riskini en aza indirmektedir.
XANTHIUM’in özel farmasotik yapısı etkin maddenin yavaş salımına neden olur ve iyi
gastrik tolerabilite sağlar. Ayrıca geceleri retard etki göstererek bronşiyal astımın sabah
ataklarını önler.
5.2. Farmakokinetik özellikler
Emilim:
Emilim yarılanma ömrü 2.1 - 2.7 saattir. Doruk plazma konsantrasyonuna ilaç alımından 6 - 9
saat sonra ulaşılır.
Dağılım:
Teofilinin görünür dağılım hacmi, ideal vücut ağırlığı temel alındığında, yaklaşık 0,45 l/kg’dır
(0,3 – 0,7 l/kg aralığında). Teofilin sistemik dolaşıma girer girmez, yaklaşık %40’ı plazma
proteinine, özellikle albümine bağlanır. Azalmış protein bağlamasına sahip hastalarda,
bağlanmamış serum teofilin konsantrasyonunun ölçülmesi, toplam serum teofilin
konsantrasyonunun ölçülmesinden daha güvenli bir dozaj ayarlama yöntemi ortaya
koymaktadır. Genel olarak, bağlanmamış teofilin konsantrasyonları 6-12 mikrogram/ml
aralığında tutulmalıdır.
Biyotransformasyon:
Oral doz uygulamasının ardından, teofilin hiçbir ölçülebilir ilk-geçiş eliminasyonundan
geçmez. Yetişkinlerde ve bir yasın üzerindeki çocuklarda, dozun yaklaşık %90’ı karaciğerde
metabolize edilir. Biyotransformasyon, 1-metilksantin ve 3-metilksantin demetilasyon ve 1,3
dimetilurik aside hidroksilleme yoluyla gerçekleşir. 1-metilksantin ardından ksantin oksidaz
ile 1-metilürik aside hidroksillenir. Bir teofilin dozunun yaklaşık %6’sı kafeine N-metilasyon
ile dönüştürülür.
Eliminasyon:
Yeni doğanlarda, teofilin dozunun yaklaşık %50’si değişmeden idrarla atılır. Üç aylık
bebeklerde, teofilin dozunun yaklaşık %10’u, değişmeden idrarla atılır. Kalanı, esas olarak
1,3-dimetilürik asit (%35-40), 1-metilurik asit (%20-25) ve 3-metilksantin (%15-20) olarak
idrarla atılır.
8Doğrusallık/Doğrusal olmayan durum:
Hastalarda teofilin metabolizmasının doza bağımlılığını önceden doğru bir şekilde kestirmek
mümkün olmamakla birlikte, çok yüksek ilk klerens oranına sahip hastalarda yani, ortalama
dozun üstünde düşük kararlı durum serum teofilin konsantrasyonları) dozaj değişimine yanıt
olarak serum teofilin konsantrasyonunda büyük değişiklikler görülme olasılığı en yüksek
düzeydedir.
Hastalardaki karakteristik özellikler
Böbrek/karaciğer yetmezliği
Karaciğer yetmezliği ya da böbrek yetmezliği bulunanlarda dikkatli kullanılmalıdır. Bu
hastalarda teofilinin yüksek kan düzeylerini önlemek için doz ayarlaması yapılmalıdır (Bkz.
Bölüm 4.2).
Yaşlılarda:
Teofilinin klerensi sağlıklı yaşlı yetişkinlerde (60 yaş üzeri), sağlıklı genç yetişkinlere kıyasla
yaklaşık ortalama %30 daha düşüktür. Yaşlı hastalarda doz değişiklikleri yapılırken çok
dikkat edilmesi ve serum teofilin konsantrasyonlarının sıklıkla izlenmesi gerekmektedir (Bkz.
Bölüm 4.2).
Pediyatrik hastalarda:
Yeni doğanlarda teofilinin klerensi çok düşüktür. Teofilin klerensi bir yaşına gelindiğinde en
üst seviyeye ulaşmakta, 9 yaşına kadar göreceli olarak sabit kalmakta ve sonrasında, yaklaşık
16 yaşına gelindiğinde yaklaşık %50 kadar azalarak yetişkin değerlerine gerilemektedir.
Pediyatrik hastalarda dozaj seçimine dikkat edilmesi ve serum teofilin konsantrasyonlarının
dikkatlice izlenmesi gerekmektedir (Bkz. Bölüm 4.2).
Sigara Kullananlar:
Teofilin klerensinin sigara içmeyen deneklere kıyasla, sigara kullanan gençlerde yaklaşık
%50, sigara kullanan yaslılarda ise yaklaşık %80 arttığı saptanmıştır. Pasif sigara içiciliğinin
de teofilin klerensini %50’ye kadar artırdığı belirlenmiştir. Sigarayı bırakan hastalarda doz
değiştirilirken dikkat edilmeli ve serum teofilin konsantrasyonları sık olarak izlenmelidir
(bkz; bolum 4.4). Nikotin sakızı kullanımının teofilin klerensine hiçbir etkisinin olmadığı
saptanmıştır.
5.3. Klinik öncesi güvenlilik verileri
Karsinojenez, mutajenez ve fertilite bozukluğu:
Teofilin, Ames salmonella, in vivo ve in vitro hücre genetiği, mikronukleus ve Çin hamsteri
over test sistemlerinde çalışılmış ve genotoksik olduğu saptanmamıştır.
14 haftalık bir sürekli yetiştirme çalışmasında, çiftleştirilen B6C3F1 fare çiftlerine 120, 270
ve 500 mg/kg oral dozlarında (mg/m2 bazında insan dozunun yaklaşık 1.0-3.0 misli)
uygulandığında, teofilin fertiliteyi bozmuş ve bu durum doğum basına canlı fare yavrusu
sayısındaki düşüş, doğurgan çift basına ortalama yavru sayısındaki düşüş, ve yüksek dozdaki
gestasyon dönemindeki artış ile orta ve yüksek dozlarda canlı dünyaya gelen yavru oranındaki
düşüşle de ispat edilmiştir. 13 haftalık toksisite çalışmalarında teofilin F344 sıçanlara ve
B6C3F1 farelere 40-300 mg/kg’lık oral dozlarda (mg/m2 bazında insan dozunun yaklaşık 2.0
katı) uygulanmıştır. Yüksek dozda, her iki türde de, testiküler ağırlıkta düşüş de dahil,
sistemik toksisite görülmüştür.
96. FARMASÖTİK ÖZELLİKLER
6.1. Yardımcı maddelerin listesi
Yardımcı maddeler:
Mikrokristal selüloz
Magnezyum stearat
Titanyum dioksit (E171)
Povidon k 30 Polisorbat 80
Eudragit NE 30 D
Eudragit S 100
Sukroz stearat (Crodesta F 160)
Dimetikon (%30 silikon emülsiyonu)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda içerisinde 10’ar kapsül içeren 6 adet blisterde toplam 60 kapsül.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Galepharma Medikal Elektronik Ticaret Limited Şirketi
Sarıgazi Mah. Osmangazi Cad.
Karagöz Sok. No:7/A
Sancaktepe/İSTANBUL
Tel: 0216 509 1552
Fax: 0216 484 8392
8. RUHSAT NUMARASI
108-92
9. İLK RUHSAT TARİHİ / RUHSAT YENİLEME TARİHİ
19.10.2000
10. KÜB’ÜN YENİLENME TARİHİ
-
10