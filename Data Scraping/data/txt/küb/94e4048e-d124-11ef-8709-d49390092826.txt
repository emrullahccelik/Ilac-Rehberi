KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENOKODİN® 20 mg/10mg tablet
2. KALİTATİF VE KANTİTATİF BİLEŞİM
Etkin madde:
Kodein.......................... 20 mg
Dionin........................... 10 mg
Yardımcı maddeler:
Laktoz............................... 50 mg
Yardımcı maddeler için Bölüm 6.1.’e bakınız.
3. FARMASÖTİK FORM
Beyaz, yuvarlak, tek yüzü çentikli tabletler.
4. KLİNİK ÖZELLİKLER
4.1. Terapötik Endikasyonlar
Soğuk algınlığı ve akciğer enfeksiyonlarından kaynaklanan öksürüklerde kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
Günde 3 ila 4 kez birer tablet kullanılmalıdır.
Kullanım süresi hekim tarafından belirlenmelidir.
Uygulama şekli:
Tabletler tercihen yemeklerden sonra bir miktar su ile alınmalıdır.
Özel Popülasyonlara ilişkin ek bilgiler:
Böbrek yetmezliği:
Böbrek yetmezliği hastalarında doz azaltılmalıdır.
1/10Karaciğer yetmezliği:
Karaciğer yetmezliği hastalarında doz azaltılmalıdır.
Pediyatrik popülasyon :
12 yaşından küçük çocuklarda kullanılmamalıdır.
12-18 yaş arası çocuklarda günlük maksimum doz 240 mg’ı geçmemelidir. Bu doz gün içinde
dörde bölünerek altışar saatten az ara vermemek koşuluyla alınabilir. Etkili olan en düşük doz
ve en kısa tedavi süresi tercih edilmelidir. Eğer ağrı tedavisinde başarı sağlanamadıysa tedavi
süresi 3 gün ile sınırlandırılmalı, tedavi hekim tarafından tekrar değerlendirilmelidir.
Geriyatrik popülasyon:
Yaşlılarda özel bir doz ayarlaması gerekmez.
4.3. Kontrendikasyonlar
 Kodein sülfat ya da ürün bileşenlerinden herhangi birine karşı aşırı duyarlılığı olan
hastalarda kullanılmamalıdır. Bazı diğer opioidlere karşı aşırı hassasiyeti olanlar
kodeine karşı çapraz duyarlılık sergileyebilirler.
 Monoamin oksidaz inhibitörü olan ilaçlarla, depresyon tedavisinde kullanılan ilaçlarla
birlikte alınmamalıdır. Çünkü, hipertermi, solunum yetersizliği, konvulsiyon, serebral
ödem ve dengesiz kan basıncı ile koma meydana gelebilmektedir.
 Gebelik ve laktasyon,
 Solunum depresyonu olan hastalarda resusitasyon imkanlarının olmadığı durumlarda,
 Enfarktüs gibi ileri kalp rahatsızlıkları
 Safra koliği ve kronik kabızlık rahatsızlığı
 Akut ya da şiddetli bronşiyal astım ya da hiperkarbi
 Paralitik ileusu olan ya da şüphelenilen hastalar
 Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
 12 yaşından küçük çocuklarda kullanımı
 Obstrüktif uyku apne sendromu tedavisi için uygulanan tonsillektomi ve/veya
adenoidektomi sonrasında, post-operatif ağrı kontrolü için 18 yaş altında kullanımı
 Riskleri nedeniyle, CYP2D6 ultra hızlı metabolize eden kişiler hangi yaşta olursa
olsun kodein kullanımı kontrendikedir.
2/104.4. Özel kullanım uyarıları ve önlemleri
 Psikonörotik, psikopatik ve duygusal yönden dengesiz olan hastalarda, FENOKODİN
kullanılmasından çekinilmelidir. Çünkü bu tür hastalar üzerinde alışkanlık tehlikesi
daha büyüktür.
 Daha önceden benzeri ilaçlara karşı hassasiyeti olanlarda ve süt veren annelerde
doktor önerisi haricinde kullanılmamalıdır.
 Nefes darlığı: solunum depresyonu kodein sülfatın primer riskidir. Yaşlı veya güçsüz
hastalarda, hipoksi, hiperkapni ya da üst solunum yolu obstrüksiyonu olan hastalarda
solunum depresyonu daha sık görülür. Bu hastalarda orta düzeydeki terapötik ilaç
dozları bile pulmoner ventilasyonu belirgin düzeyde azaltabilir. Kodein, doza bağlı
solunum depresyonu yaratır.
 Kontrollü madde: kodein sülfat diğer opioidlere benzer olarak kötüye kullanımı olan
Sınıf II kontrollü ilaçlardandır.
 MSS etkileri: alkol, diğer opioid ya da yasadışı ilaçlarla birlikte kullanıldığında
merkezi sinir sistemi depresyonu, solunum depresyonu, hipotansiyon, derin sedasyon,
koma ya da ölüm de dahil ilave MSS depresif etkiler ortaya çıkarması beklenebilir
 Artmış inkraniyel basınç: kafatası yaralanması ve diğer intrakraniyel lezyonların
varlığında özellikle artabilir.
 Hipotansif etki: Fenotiazinler veya genel anestezikler gibi ilaçların kullanıldığı
durumlar ya da kan hacminin azaldığı hastalarda kan basıncını ayarlama
mekanizmasının zaten bozulmuş olmasına bağlı olarak, kodein sülfat uygulandığında
şiddetli hipotansiyona yol açabilir.
 Uzun süren mide obstrüksiyonu: özellikle paralitik ileus olmak üzere gastrointestinal
obstrüksiyonu olan hastalarda durumu kötüleştirebilir. Altta yatan bir barsak hareket
bozukluğu olanlarda obstrüktif barsak hastalığına yol açabilir. Kabızlık ortaya
çıkabilir veya varolan kabızlığı arttırabilir. Kodein sülfat, akut karın hastalarında
tanıyı ve klinik gidişi belirsizleştirebilir.
 Pankreatik/ safra yolları bozuklukları: Oddi sfinkteri spazmına sebep olabilir ve safra
ve pankreatik sekresyonların azalmasına sebep olabileceğinden akut panreatit de dahil
olmak üzere safra yolları hastalarında dikkatle kullanılmalıdır.
 Kodein sülfat diğer opioidlerle de olduğu gibi yaşlı ve zayıf hastalarda ve şiddetli
böbrek/ karaciğer fonksiyon bozukluğu olan hastalarda, hipotirodizm, Addison
3/10hastalığı, prostat hipertrofisi ya da üretra darlığı olan hastalarda dikkatli olunmalıdır.
Genel önlemler alınmalı ve solunum depresyonu olasılığı akılda bulundurulmalıdır.
 MSS depresyonu, akut alkolizm ve delirium tremensi olan hastalarda kodein sülfat
uygulamasında dikkatli olunmalıdır.
 Tüm opioidler konvulsif bozukluğu olan hastalarda konvülsiyonu alevlendirebilir ve
tüm opioidler bazı klinik durumlarda nöbetleri ortaya çıkarabilir veya alevlendirebilir.
 Ultra-hızlı metabolizerler: kodeinin aktif metaboliti morfine dönüşmesi hızlanabilir,
beklenen morfin seviyesinin yükselmesine ve yüksek doz belirtilerine sebep olabilir.
 Zihinsel/ fiziksel faaliyette bozulma: Araç ve makine kullanma gibi potansiyel olarak
tehlikeli aktivitelerde dikkat edilmesi gerekir.
 12 yaş ve üzeri çocuklarda kodein kullanımı apne, solunum depresyonu ve pediyatrik
ölümlere neden olabileceği için yarar-risk değerlendirilmesi yapılarak dikkatli
kullanılmalıdır.
 Nöromusküler bozukluklar; şiddetli kardiyak ya da solunum bozuklukları; üst
solunum veya akciğer enfeksiyonları; çoklu travma veya uzamış operasyon işlemleri
haiz solunum riski altında olan çocuklarda kodein kullanımı önerilmez.
4.5. Diğer tıbbi ürünler ile etkileşimler ve diğer etkileşim şekilleri
 MSS depresanları: Hastalar, antihistaminikler, antipsikotikler, anksiyolitikler, genel
anestezikler, antiemetikler, diğer sakinleştiriciler, opioidler, fenotiazinler,
sedatif/hipnotikler ve alkol gibi diğer MSS depresyonu yapan ilaçlarla beraber
kullanımında oluşabilecek etkiler konusunda uyarılmalıdır. Bu ilaçların kodein ile
beraber kullanımı daha fazla MSS depresyonu, solunum depresyonu, hipotansiyon,
derin sedasyon veya komaya yol açabilir. Bu türdeki ajanların kullanıldığı durumlarda
azaltılmış dozlarda ve dikkatli kullanılmalıdır.
 Antidepresanlar: Aşırı sedasyon, akut hipotansiyon ve artan antikolinerjik etkiler.
Monoamin oksidaz sınıfından olan ve depresyon tedavisinde kullanılan ilaçlarla
etkileşim ve geçimsizlik yaptığından bu ilaçlarla birlikte azaltılmış dozlarda ve
dikkatli kullanılmalıdır.
 Antikolinerjikler: İdrar retansiyonu ve paralitik ileusun artma riski.
 Metabolik enzimler: Sitokrom P-450 2D6 ve 3A4 enzim uyarıcılar ve inhibitörleriyle
eşzamanlı kullanılması kodein cevabını değiştirebilir. Analjezik aktivite ve
istenmeyen ilaç etkileşimleri izlenmelidir.
4/10Alkol ve depresan ilaçlarla birlikte almaktan sakınılmalıdır. Monoamin oksidaz inhibitörü ilaç
alanlar bu ilacı bıraktıktan ancak iki hafta sonra FENOKODİN kullanabilirler.
SGOT/ SGPT, amilaz/ lipaz testleri üzerinde yükseltici ve hatalı etki yapabilir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
Geriyatrik popülasyon:
Geriyatrik popülasyona ilişkin hiç bir etkileşim çalışması yapılmamıştır.
4.6. Gebelik ve laktasyon
Genel Tavsiye
Gebelik Kategorisi C
FENOKODİN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Veri bulunmamaktadır.
Gebelik Dönemi
Hayvan çalışmalarında fetüs üzerinde toksik ve advers etkiler görülmüştür. Gebe kadınlarda
yapılmış yeterli ve kontrollü çalışma bulunmamaktadır.
FENOKODİN gerekli olmadıkça gebelik döneminde kullanılmamalıdır.
Laktasyon Dönemi
Kodein, anne sütü aracılığı ile bebeğe geçtiğinden emziren anneler kodein kullanmamalıdır.
FENOKODİN emzirme döneminde kullanılmamalıdır.
Üreme yeteneği/ Fertilite
Veri bulunmamaktadır.
5/104.7. Araç ve makine kullanımı üzerindeki etkiler
FENOKODİN, makine çalıştırmak, motorlu araç sürmek gibi dikkat gerektiren işleri
yapabilme yeteneğini azaltabilir. Kullanımı sırasında dikkatli olunmalıdır.
4.8. İstenmeyen etkiler
Kodein, alışılagelmiş oral antitussiv dozlarla kullanıldığı zaman, advers reaksiyonlar ender
ortaya çıkar.
Aşağıdaki advers reaksiyonlar belirtilen sıklıklarda bildirilmiştir:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıkları:
Bilinmiyor: Duygusal yönden dengesiz olan kişilerde alışkanlık meydana getirebilmektedir.
Diğer istenmeyen etkiler: coşku, disfori
Sinir sistemi hastalıkları:
Bilinmiyor: Baş dönmesi, sedasyon, anksiyete, güçsüzlük, baş ağrısı, uykusuzluk, sinirlilik,
titreme, uyku hali, vertigo, görsel bozkuluklar, halsizlik
Kardiyak hastalıkları:
Bilinmiyor: Palpitasyon, solukluk, baygınlık, yüzde kızarma, hipotansiyon, senkop
Solunum, göğüs bozuklukları ve mediastinal hastalıklar
Bilinmiyor: Kodeine bağlı ciddi istenmeyen etkiler içinde solunum depresyonu ve daha az
sıklıkla olmak üzere dolaşım depresyonu, solunum aresti, şok, kardiyak arest
görülebilmektedir.
Gastrointestinal hastalıkları:
Bilinmiyor: Bulantı, kusma, tekrarlanan dozlarda kabızlık, karın ağrısı, abdominal kramplar,
anoreksi, diyare, ağız kuruluğu, gastro-intestinal sıkıntı, pankreatit
6/10Deri ve deri altı doku hastalıkları
Bilinmiyor: Döküntü, aşırı terleme, allerjik reaksiyonlar, pruritus, ürtiker
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirti ve bulgular:
Kodeinin aşırı dozda kullanımı, solunum depresyonu (solunum hızı ve/ veya tidal hacimde
azalma, Cheyne- Stokes solunumu, siyanoz), stupor veya komaya gidebilen aşırı somnolans,
miyozis (terminal narkoz ya da şiddetli hipoksi durumlarında midriyazis), iskelet kaslarında
gevşeklik, soğuk ve nemli deri ve bazen bradikardi ve hipotansiyon belirtileriyle bilinir.
Şiddetli aşırı doz durumlarında dolaşımla ilgili kollaps görülebilir.
Kodein sülfat tam karanlıkta dahi miyozise sebep olabilir. Aşırı doz durumlarında hipoksi de
varsa miyozisden ziyade belirgin midriyazis görülebilir. FENOKODİN içindeki etken
maddeler depresan olarak etki yaparlar. Fetal dozda (yaklaşık 40 tablet = 2 kutu) alındığında
akut zehirlenme ile uyku hali, mental konvulsiyon, bilinç bulanıklığı, toplu iğne-başı pupilla
(hemorojik ya da iskemik kaynaklı pontin lezyonlar benzer bulgular verebilir), yavaşlayan
solunum, siyanoz, zayıf nabız, gastrointestinal spazm ve kimi durumlarda pulmoner ödem ya
da akut akciğer hasarı görülür. İki ila dört saat içinde solunum yetersizliği nedeni ile ölüm
meydana gelebilir.
Tedavi:
İlk yardım olarak suni solunum yaptırılır ve hastanın bilinci yerinde ise, mide yıkanması ve
kusma ile ilacın dışarı çıkarılmasına çalışılır. İlk iki saat içinde tedaviye başlanmışsa, ilacın
önemli bir kısmını kusma ile dışarı çıkarma şansı büyüktür. Bilincini kaybetmiş veya
yaşamsal faaliyetleri deprese durumda bulunan hasta için kusturma işlemi kontrendikedir;
mide yıkanır.
7/10Antidot
Antidot olarak, yüksek dozda alınan analjezikler için I.V. yolla ve 0,1 mg/ kg hesabı ile
nalorfin veya subkutan yolla levalorfan içeren ilaçlar kullanılır. İlk 24 saat hasta yakın gözlem
altında tutulur. Depresyon veya koma geriye dönerse nalorfin dozu tekrarlanır.
Antidot olarak bundan başka nalokson da kullanılır. Subkutan, i.m. veya i.v. injeksiyon yolu
ile, yetişkinler için normal başlangıç dozu, 2 ila 3 dakikalık zaman aralıkları ile 400
mikrogramdır. İki veya üç dozdan sonra solunum fonksiyonunda bir gelişme olmazsa bunun
nedeni, aşırı dozdan daha çok hastanın yapısı ve durumu ile ilgilidir. Çocuklar için başlangıç
dozu, vücut ağırlığının her bir kg için 5 ila 10 mikrogramdır. Gerektiğinde bu dozlar 2 ila 3
dakikalık aralıklarla tekrarlanır.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup : Kombine Antitüssif
ATC kodu: R05DA20
FENOKODİN' in içerdiği Kodeinin esas etkisi öksürük refleksine olan özel etkisidir ki,
FENOKODİN de bu amaç ile kullanılmaktadır. Öksürük refleksine etki yapan dozu 20
mg'dır; bu doz solunum merkezi üzerine belirgin bir etki yapmaz. Narkoz etkisi hafiftir.
Solunum üzerinde morfinin dörtte biri kadar etki yapar.
FENOKODİN' in içerdiği Dionin etkin maddesi, yarı-sentetik morfin türevi opioid analjezik
bir maddedir ve etkisi Morfin ile Kodein arasında olup daha çok kodein ile benzer özelliklere
sahiptir. Öksürük baskılayıcı, analjezik ve antidiyareik etkisi vardır.
5.2. Farmakokinetik özellikler
Genel özellikler
Fenokodin içeriğinde bulunan kodein ve dionin yarı sentetik morfin türevi maddelerdir ve
metabolizmaları benzer şekildedir.
Emilim
Oral yolla alınan kodein ve dionin, gastrointestinal kanalda absorbe edilir.
Dağılım
8/10Kodein ve dionin, gastrointestinal kanalda absorbe edildikten sonra pik plazma
konsantrasyonu oluşur. Plazma yarı ömrü oral uygulamadan sonra 3 ila 4 saattir.
Biyotransformasyon
Kodein ve dionin, karaciğerde metabolize edilir. Metabolizmasında sitokrom p450 izoenzimi
CYP2D6 rol oynar ve bu enzim genetik polimorfizm gösterebilir.
Eliminasyon
Kodein ve dioninin tamamına yakını böbrek yoluyla, esas olarak glukronik asit ile konjuge
olarak atılır.
Doğrusallık/doğrusal olmayan durum
Veri bulunmamaktadır.
5.3. Klinik öncesi güvenlilik verileri
Uygulanabilir değildir.
6. FARMASÖTİK ÖZELLİKLER
6. 1. Yardımcı maddelerin listesi
Mısır Nişastası
Laktoz
Povidon
Mikrokristallin Selüloz PH 102
Aerosil 200
Talk
Magnezyum Stearat
6.2. Geçimsizlikler
Monoamin oksidaz sınıfından olan ve depresyon tedavisinde kullanılan ilaçlarla etkileşim ve
geçimsizlik yaptığından bu ilaçlarla birlikte kullanılmamalıdır.
6.3. Raf ömrü
48 ay
6.4. Saklamaya yönelik özel tedbirler
9/1025C’nin altındaki oda sıcaklığında ve orijinal ambalajında saklayınız.
6.5. Ambalajın niteliği ve içeriği
20 tablet blisterde, karton kutuda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım/SAMSUN
8. RUHSAT NUMARASI (LARI)
78/63
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 07.12.1965
Ruhsat yenileme tarihi:
10. KÜB’ÜN YENİLENME TARİHİ
-
10/10