KULLANMA TALİMATI  
UNACEFİN 1 g im enjeksiyon için toz içeren flakon  
Kas içine (intramüsküler) uygulanır.
Steril
• Etkin madde:  Enjeksiyon için toz içeren flakon (ilaç şişesi) 1  g seftriaksona eşdeğer 1,193 g 
seftriakson disodyum triseskihidrat içerir. Kutu içinde bulunan 3,5 mL steril % 1  lidokain 
hidroklorür çözeltisi ile sulandırılarak hazırlanan ürün, mililitre başına yaklaşık 285,7 mg 
sefriakson içerir.
• Yardımcı madde:  İçermemektedir.
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.
Bu Kullanma Talimatında:
1. UNACEFİN nedir ve ne için kullanılır?
2. UNACEFİN' i kullanmadan önce dikkat edilmesi gerekenler
3. UNACEFİN nasıl kullanılır?
4. Olası yan etkiler nelerdir?
5. UNACEFİN' in saklanması  
Başlıkları yer almaktadır.
1. UNACEFİN nedir ve ne için kullanılır?
UNACEFİN, seftriakson adı verilen etkin maddeyi içermektedir. Bu, antibiyotikler adı 
verilen ilaç grubuna dahildir. UNACEFİN etkisini bakterilerin tam olarak gelişimini 
durdurarak göstermektedir. Bu da bakterilerin ölmesine yol açmaktadır.
• UNACEFİN beyaz ila sarımsı renkli, kristalimsi tozdur. Cam flakonlarda takdim edilir. 
Her bir karton kutuda bir adet flakon ve 3,5 mL’lik %1 lidokain çözeltisi içeren 1  adet 
çözücü ampul veya üç adet flakon ve 3,5 mL’lik %1 lidokain çözeltisi içeren 3 adet
1
çözücü ampul bulunmaktadır. Bir ampul 35 mg susuz lidokain hidroklorür’e eşdeğer 37,3 
mg lidokain hidroklorür monohidrat ve steril enjeksiyonluk su içerir.
• UNACEFİN bakterilerin yol açtığı ve vücudun çeşitli kısımlarındaki çeşitli 
enfeksiyonların tedavisinde kullanılır.
• UNACEFİN aşağıda belirtilen hastalıklar için kullanılabilir.
- Sepsis (bakterilerin kana geçmesi sonucunda ateş ve titremeye neden olan hastalık)
- Beyin zarı iltihabı (menenjit),
- Kene yoluyla bulaşan bir hastalık olan dissemine Lyme borreliosis’in erken ve geç 
evrelerinde,
- Karın bölgesi (abdominal) enfeksiyonlar (karın zarı iltihabı, safra ve mide-barsak 
sistemi enfeksiyonları),
- Kemik, eklem, yumuşak doku, cilt ve yara enfeksiyonları,
- Bağışıklık sistemi bozukluklarına bağlı enfeksiyonlar,
- Böbrek ve idrar yolları enfeksiyonları,
- Solunum yolu enfeksiyonları, özellikle pnömoni (bir tür akciğer enfeksiyonu), 
kulak-burun-boğaz enfeksiyonları, akut bakteriyel komplike olmayan otitis media 
(orta kulak iltihabı),
- Cinsel yoldan bulaşan bir enfeksiyon olan gonore (bel soğukluğu) dahil olmak üzere 
genital enfeksiyonlar,
- Enfeksiyonların oluşmasını önlemek için ameliyatlardan önce.
2. UNACEFİN'i kullanmadan önce dikkat edilmesi gerekenler
UNACEFİN’i aşağıdaki durumlarda KULLANMAYINIZ
Eğer,
• UNACEFİN’in etkin maddesi seftriaksona aşırı duyarlılığınız varsa 
UNACEFİN’in de dahil olduğu “Sefalosporin” adı verilen antibiyotiklere karşı aşırı 
duyarlılığınız (alerjiniz) varsa. Bu grup ilaçlara sefaleksin, sefaklor ve sefuroksim gibi etkin 
maddeler dahildir.
• Geçmişinizde penisilin veya benzeri antibiyotiklere karşı ani ve şiddetli alerjik reaksiyon 
göstermişseniz. Alerjik reaksiyon belirtileri arasında boğazın veya yüzün aniden şişmesi 
ve bunun sonucu olarak nefes almada ve yutkunmada güçlük, ellerin, ayakların ve 
bileklerin aniden şişmesi ve hızla gelişen şiddetli döküntü bulunmaktadır.
• Lidokaine alerjiniz varsa (UNACEFİN’i kullanmadan önce lidokain çözeltisi ile 
çözündürülür.)
2
UNACEFİN aşağıdaki durumlarda bebeklerde kullanılmamalıdır:
• Kalsiyum içeren ve damar içine uygulanan ürünleri kullanan veya bu ürünleri kullanması 
beklenen 28 günlükten küçük yenidoğan bebeklerde
• Bebek prematüre ise (37 haftadan önce doğmuş bebekler).
• Yeni doğanlarda sarılık mevcut ise.
UNACEFİN’i aşağıdaki durumlarda DİKKATLİ KULLANINIZ
Eğer;
• Yakın bir zamanda kalsiyum içeren preparat kullanmışsanız veya kalsiyum 
kullanacaksanız
• Mide ve bağırsaklarınızla ilgili herhangi bir probleminiz varsa, özellikle kolit gibi 
(bağırsak iltihabı)
• Karaciğer veya böbrek rahatsızlığınız varsa.
• Kan rahatsızlıkları gibi başka bir rahatsızlığınız varsa.
• Safra kesesi hastalığı veya safra taşını düşündüren gölge şeklindeki ultrasonografik 
bulgularınız varsa.
• Astımınız varsa.
• Hamile iseniz.
• Bebeğinizi emziriyorsanız.
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
UNACEFİN’in yiyecek ve içecek ile kullanılması
Uygulama yolu nedeniyle de yiyeceklerle etkileşmemektedir. Aç veya tok karnına 
uygulanabilir.
Hamilelik
İlacı kullanmadan önce doktorunuza veya eczacınıza danışınız.
UNACEFİN’in insanda gebelikte kullanımının güvenilirliği henüz kesinleşmemiştir. 
Hamileyseniz hamile kalmayı düşünüyorsanız veya emziriyorsanız bu ilacı almadan önce 
doktorunuzla konuşunuz.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
3
UNACEFİN’in etkin maddesi anne sütüne küçük miktarlarda da olsa geçtiği için emziren 
annelerde bu durumun göz önünde bulundurulması önerilmektedir.
Eğer emziriyorsanız veya emzirmeyi planlıyorsanız, bu ilacı kullanmadan önce doktorunuza 
veya eczacınıza danışınız.
Araç ve makine kullanımı
UNACEFİN’in motorlu taşıt ve makine kullanma yeteneği üzerinde olumsuz etkisi olduğuna 
dair bir veri bulunmamaktadır. Baş dönmesine yol açabileceğinden araç ve makine 
kullanmadan ve UNACEFİN’i almadan önce doktorunuzla konuşunuz.
UNACEFİN' in içeriğinde bulunan bazı yardımcı maddeler hakkında önemli bilgiler
Bu tıbbi ürün her bir flakonda 82,95 mg sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır.
Diğer ilaçlar ile birlikte kullanımı
Şu anda herhangi bir ilaç kullanıyorsanız veya son zamanlarda kullandınız ise lütfen 
doktorunuza bunlar hakkında bilgi veriniz. Bunlara reçetesiz olarak aldığınız ilaçlar ve 
bitkisel ilaçlar da dahildir. Bunun sebebi, UNACEFİN’in diğer ilaçların etkisini gösterme 
yolunu etkileyebilmesidir. Ayrıca diğer ilaçlar da, UNACEFİN’in etki gösterme yolunu 
etkileyebilir.
Aşağıdaki ilaçları kullanıyorsanız doktorunuza bunlar hakkında bilgi veriniz:
• Oral kontraseptifler (doğum kontrol hapları) UNACEFİN doğum kontrol haplarının 
çalışmasını durdurabilir, bu yüzden UNACEFİN kullanırken ve bıraktıktan bir ay 
sonrasına kadar ilave doğum kontrol yöntemleri (örneğin kondomlar) kullanmalısınız.
• Kloramfenikol (başta göz olmak üzere enfeksiyon tedavisinde kullanılır)
• Antikoagülanlar (kanı sulandırmak için kullanılan ilaçlar)
• Probenesid (gut tedavisi için kullanılır)
• Amsakrin (kanser tedavisinde kullanılan bir ilaç)
• Flukonazol (mantar hastalığının önlenmesinde kullanılan bir ilaç)
• Vankomisin veya diğer antibiyotikler (enfeksiyonların tedavisi için kullanılır.)
Eğer reçeteli veya reçetesiz bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3.UNACEFİN nasıl kullanılır?
Uygun kullanım ve doz/uygulama sıklığı için talimatlar:
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.
4
• UNACEFİN’in standart dozu günde 1-2 gramdır. Geçirilen enfeksiyonun şiddetine ve 
tipine göre doktorunuz size daha yüksek bir doz verebilir (günlük doz 4 gr’a kadar 
arttırılabilir).
Eğer bir ameliyat geçirecekseniz enfeksiyon riskine bağlı olarak, operasyondan 30-90 dakika 
önce 1-2 gr’lık tek doz UNACEFİN uygulaması önerilir.
Tedavi süresi hastalığın seyrine göre değişir. Genellikle bütün antibiyotik tedavilerinde 
olduğu gibi, hastanın ateşi düştükten veya infeksiyon tedavi edildikten (bakteriyel 
eradikasyon) sonra en az 48-72 saat UNACEFİN tedavisine devam edilmelidir.
Uygulama yolu ve metodu:
UNACEFİN’i kendi kendinize uygulayamazsınız. Genellikle bir doktor veya hemşire 
tarafından kas içine (intramüsküler) uygulanır. Bölgeye 1  gramdan daha fazla enjeksiyon 
yapılmaması önerilmektedir.
Değişik yaş grupları:
Çocuklarda kullanımı:
Doktorunuz çocuğunuzun vücut ağırlığına bağlı olarak uygulanacak doza karar verecektir. 
Yenidoğan, bebek ve 12 yaşından küçük çocuklarda aşağıda belirtilen doz şeması günde tek 
dozda uygulanır.
Yenidoğanlar (14 günlüğe kadar) :  Günde tek doz 20-50 mg/kg vücut ağırlığı; günlük doz 50 
mg/kg’ı aşmamalıdır.
Bebek ve çocuklar (15 günlükten 12 yaşına kadar) :  Günde tek doz 20-80 mg/kg.
Vücut ağırlığı 50 kg veya üstünde olan normal çocuklarda normal yetişkin dozu 
kullanılmalıdır.
Akut bakteriyel komplike olmayan otitis media (orta kulak iltihabı) tedavisi için 50 mg/kg 
dozunda (1 g’ı aşmamak koşuluyla) tek uygulama önerilmektedir.
Yaşlılarda kullanımı: Yaşlı hastalarda UNACEFİN’in yetişkinler için önerilen dozları 
kullanılmaktadır.
Özel kullanım durumları:
Böbrek/Karaciğer yetmezliği
Karaciğer ve böbrek rahatsızlığınız varsa, daha düşük doz kullanabilirsiniz. İhtiyacınız olan 
dozu aldığınızı kontrol etmek için kan testleri yaptırmanız gerekebilir.
Eğer UNACEFİN’ in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
5
Kullanmanız gerekenden daha fazla UNACEFİN kullandıysanız:
UNACEFİN’den kullanmanız gerekenden fazlasını kullanmışsanız bir doktor veya eczacı ile 
konuşunuz.
UNACEFİN' i kullanmayı unutursanız
Unutulan dozları dengelemek için çift doz almayınız.
Eğer almanız gereken bir UNACEFİN dozunu almayı unutursanız, hatırlar hatırlamaz 
dozunuzu alınız. Ancak neredeyse bir sonraki doz zamanı gelmişse, unutulan dozu atlayınız.
UNACEFİN ile tedavi sonlandırıldığında oluşabilecek etkiler
UNACEFİN kullanmayı doktorunuza danışmadan bırakmayınız.
4.Olası yan etkiler nelerdir?
Tüm ilaçlar gibi UNACEFİN ' in içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden herhangi birini fark ederseniz hemen doktorunuza bildiriniz veya size  
en yakın hastanenin acil bölümüne başvurunuz.
• Ciddi alerjik reaksiyonlar (yaygın olmayan, her 100 kişide 1’den az kişiyi etkiler)
Yüz, boyun, dudak ve ağzın aniden şişmesi. Bu, nefes alma ve yutkunmada zorluğa yol 
açabilir.
- Ellerin, ayakların ve bileklerin aniden şişmesi.
• Ciddi deri döküntüleri (çok seyrek, her 10000 kişide 1  kişiden az kişiyi etkiler)
Eğer şiddetli deri döküntüsü yaşarsanız, hemen doktorunuza gidiniz. Belirtiler arasında, 
kabarcıklar veya deride soyulma ile birlikte hızla gelişen şiddetli döküntü, ağız kısmında 
kabarcıklar oluşması da olasıdır.
Olası diğer yan etkiler
Yaygın (her 10 kişide 1 kişiyi etkiler)
• Gevşek dışkılama veya ishal
• Kendini hasta hissetme ve hasta olmak.
Yaygın olmayan (her 100 kişide 1 kişiyi etkiler)
• Diğer cilt reaksiyonları . Bunlara, tüm vücudunuzu kaplayan döküntü, pütürlü döküntü 
(ürtiker), kaşıntı ve şişkinlik dahildir.
Seyrek (her 1000 kişide 1’den az kişiyi etkiler)
• Mantar ve maya sebebiyle görülen diğer enfeksiyon türleri (örnağin pamukçuk).
• Kan ile ilişkili rahatsızlıklar. Belirtiler arasında, yorgun hissetme, cildin kolay morarması, 
nefesin kesilmesi ve burun kanaması bulunmaktadır.
6
• Baş ağrısı.
• Baş dönmesi hissi.
• Ağızda yara oluşması
• Dil iltihabı (glossit). Belirtiler arasında dilin şişmesi, kızarması ve iltihaplanması 
bulunmaktadır.
• Karaciğer problemleri (kan testinde gösterilir).
• Safra kesenizde ağrı çekmenize, hasta hissetmenize ve hasta olmanıza yol açabilecek 
rahatsızlıklar.
• Börek sorunları. Bunlar idrar yapma miktarınızı etkileyebilir. Bazı kişiler normalde daha 
fazla idrara çıkarlar. Çok seyrek olarak, kişiler idrara çıkmamaya başlayabilir.
• İdrarınızda kan ve şeker olması.
• UNACEFİN’in verildiği damarda ağrı veya yanma hissi.
• Enjeksiyonunun yapıldığı yerde ağrı.
• Yüksek ateş veya titreme.
Çok seyrek (her 10000 kişide 1’den az kişiyi etkiler)
• Coombs’testinde pozitif sonuçlar çıkması(bazı kan rahatsızlıkları için kullanılan bir test).
• Kanınızın pıhtılaşması ile ilgili rahatsızlıklar. Belirtiler arasında, cildin kolay morarması 
ve eklemlerinizde ağrı ve şişkinlik.
• Kanınızdaki beyaz kan hücre sayısında değişiklikler. Belirtiler arasında ateşin aniden 
yükselmesi, titreme ve boğaz ağrısı bulunmaktadır.
• Pankreasın iltihaplanması (pankreatit). Belirtiler arasında, sırtınıza doğru yayılan midede 
şiddetli ağrı bulunmaktadır.
• Kalın bağırsağın iltihaplanması (kolon). Belirtiler arasında genellikle kanlı ve sümüksü 
ishal, mide ağısı ve ateş bulunmaktadır.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.
7
5.UNACEFİN' in saklanması
UNACEFİN' i çocukların göremeyeceği, erişemeyeceği yerlerde ve ambalajında saklayınız.
25 °C altındaki oda sıcaklığında ve kuru bir yerde muhafaza ediniz.
Sulandırılan çözeltiler bekletilmeden kullanılmalıdır.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra UNACEFİN’ i kullanmayınız.
Son kullanma tarihi geçmiş veya kullanılmayan ilaçları çöpe atmayınız. Çevre ve Şehircilik 
Bakanlığınca belirlenen toplama sistemine veriniz.
Eğer üründe ve/veya ambalajında bozukluklar fark ederseniz UNACEFİN' i kullanmayınız.
Ruhsat sahibi:  Yavuz İlaç Ecza Deposu Medikal Ürünler San. ve Tic. A.Ş.
Ümraniye/İstanbul 
Üretim yeri:  Avis İlaç San. ve Tic. A.Ş.
Tuzla/İstanbul
Bu kullanma talimatı 12.12.2012 tarihinde onaylanmıştır.
8
