1 / 5 
  
 
KULLANMA TAL İMATI  
  THERMOVE
® %10+%1 krem 
Deri üzerine uygulanır.  
 
• Etkin madde : Her bir g krem 100 mg etofenamat ve 10 mg benzil nikotinat içerir. 
• Yardımcı maddeler : Benzil alkol, izopropil miristat, gliserol monostearat polioksietilen 100 
stearat, setil alkol, sodyum sitrat, deiyonize su. 
 
• Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız.  
• Bu ilaç ki şisel olarak sizin için reçete edilmi ştir, baş kalarına vermeyiniz.  
• Bu ilacın kullanımı sırasında, doktora veya hastaneye gitti ğinizde doktorunuza bu ilacı 
kullandı ğınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında yüksek 
veya dü şük doz kullanmayınız.  
 
Bu Kullanma Talimatında:  
1. THERMOVE® nedir ve ne için kullanılır?  
2. THERMOVE®’u kullanmadan önce dikkat edilmesi gerekenler  
3. THERMOVE® nasıl kullanılır?  
4. Olası yan etkiler nelerdir?  
5. THERMOVE®’un saklanması  
 
Başlıkları yer almaktadır.  1. THERMOVE
® nedir ve ne için kullanılır?  
THERMOVE, 50 g krem içeren alüminyum tüplerde ve karton kutu içerisinde kullanıma sunulmaktadır.  THERMOVE, etkin madde olarak etofenamat ve benzil nikotinat içerir.  
 Etofenamat, steroid olmayan (kortizonsuz) anti -romatik (romatizma tedavisi) ilaçlar 
grubundandır ve iltihap/inflamasyon giderici (anti -inflamatuvar) ve ağrı kesici (analjezik) 
özelliklere sahiptir.  
 2 / 5 
 THERMOVE, aşağıdaki durumların tedavisinde kullanılır:  
Kas-iskelet sistemine ait yumuşak dokuların uzun süreli romatizmal hastalıkları.  
• Kas romatizması  
• Donmuş omuz (omuz eklemi çevresinin iltihabi durumu) ile birlikte görülen kas sertliği  
• Lumbago, bel ağrısı  
• Siyatik siniri ağrısı  
• Eklem çevresindeki yumuşak dokunun iltihabi hastalıkları (tendinit, bursit)  
• Omurga veya eklemlerde, aşırı zorlanmaya ve erozyona bağlı olarak gelişen hastalıklar 
(spondiloz, osteoartrit, eklemlerde kireçlenme)  
 
2. THERMOVE®’u kullanmadan önce dikkat edilmesi gerekenler  
Herhangi bir ilacı kullanmadan önce doktorunuza ya da eczacınıza danışınız.   THERMOVE’u a şağıdaki durumlarda KULLANMAYINIZ  
Eğer,  
• Etofenamata, flufenamik aside, benzil nikotinata ve THERMOVE’un içerdiği maddelerden herhangi birine veya diğer ağrı kesici ya da romatizma ilacına (steroid olmayan anti -
inflamatuvar ilaçlar) karşı aşırı duyarlılığınız (alerjiniz) varsa.  
• Hamileliğin geç evresinde (altıncı aydan sonra) iseniz.  
• Emziriyorsanız  
• 18 yaşından küçükseniz.  
 
THERMOVE’u a şağıdaki durumlarda D İKKATLİ  KULLANINIZ  
Eğer,  
• Uygulamanız gereken cilt bölgenizde hasarlanma, açık yara veya egzema ya da egzemaya benzer bir durum varsa.  
• Dudak, burun içi ve gözler gibi mukoza alanları üzerine uygulamayınız.  
 
Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza 
danışınız.  
 
THERMOVE’un yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.   Hamilelik  
İlacı kullanmadan önce doktorunuza veya eczacınıza danı şınız.  
THERMOVE hamileliğin altıncı ayından sonra kullanılmaz. Bu dönemden önce de doktorunuz kullanmanız gerektiğini belirtmedikçe THERMOVE’u kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
  3 / 5 
 Emzirme  
İlacı kullanmadan önce doktorunuza veya eczacınıza danı şınız.  
THERMOVE’u emzirme döneminde kullanmayınız. 
 
Araç ve makine kullanımı   
THERMOVE’un araç veya makine kullanım becerisini etkilediğine dair bilgi yoktur.  THERMOVE’un içeri ğinde bulunan bazı yardımcı maddeler hakkında önemli bilgiler  
THERMOVE’un içerdiği benzil nikotinat , ciltte kızarıklığa ve yanma hissine neden olabilir.  
THERMOVE, setil alkol içermektedir. Setil alkol lokal deri reaksiyonlarına (kontakt dermatit) sebebiyet verebilir.  
1 g kremde 15 mg benzil alkol bulunmaktadır. Benzil  alkol hafif derecede lokal tahrişe neden 
olabilir. 
 
 
Diğer ilaçlar ile birlikte kullanımı  
THERMOVE’un deri üzerine önerildiği şekilde kullanımında herhangi bir ilaç etkileşimi 
bildirilmemiştir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. THERMOVE® nasıl kullanılır?  
Uygun kullanım ve doz/uygulama sıklı ğı için talimatlar:  
Doktorunuz hastalığınıza bağlı olarak THERMOVE dozunu size söyleyecektir.  
Doktorunuz tarafından başka türlü belirtilmedikçe aşağıdaki talimatlara uyunuz.  THERMOVE kremi, günde 3- 4 kez ağrılı bölgeye fındık büyüklüğünde uygulayınız.  
 
Uygulama yolu ve metodu:  THERMOVE sadece derinize dışarıdan uygulama içindir.  THERMOVE kremin uygularken masaj başlığını kullanınız ve masaj başlığını hafifçe bastırarak, dairesel hareketlerle kremi deri içerisine iyice yedirerek sürünüz.  
Tedaviye 2 haftaya kadar devam edebilirsiniz. Şikayetleriniz devam ederse daha fazla tedavi gerekip gerekmediğini belirlemek için doktorunuza başvurunuz.  
 
Değişik yaş grupları  
Çocuklarda kullanımı:  
Çocuklarda klinik deneyim olmadığından, THERMOVE kullanılmamalıdır.  
 Yaşlılarda (65 yaş ve üzeri) kullanımı:  
Doz ayarlanmasına gerek yoktur.   Özel kullanım durumları:  
Böbrek/Karaci ğer yetmezli ği:  
Doz ayarlanmasına gerek yoktur.  4 / 5 
  
Eğer THERMOVE’un etkisinin çok güçlü veya zayıf olduğuna dair bir izleminiz var ise, 
doktorunuz ve eczacınız ile konuş unuz.  
 Kullanmanız gerekenden daha fazla THERMOVE kullandıysanız:  Eğer deri üzerine önerilen dozdan daha fazla kullandıysanız, THERMOVE’u deriden uzaklaştırınız ve su ile yıkayınız.  THERMOVE’dan kullanmanız gerekenden fazlasını kullanmı şsanız bir doktor veya eczacı ile 
konuş unuz.  
 THERMOVE’u kullanmayı unutursanız  
Unutulan dozları dengelemek için çift doz uygulamayınız.   THERMOVE ile tedavi sonlandırıldığındaki oluş abilecek etkiler  
Bulunmamaktadır.   4. Olası yan etkiler nelerdir?  
Tüm ilaçlar gibi, THERMOVE’un  içeriğinde bulunan maddelere duyarlı olan kişilerde yan 
etkiler olabilir.  
İstenmeyen etkilerin değerlendirilmesi aşağıdaki sıklık bilgilerine dayalıdır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla  görülebilir.  
Çok seyrek: 10.000 hastanın birinden az görülebilir.  Sıklığı bilinmeyen: Eldeki veriler ile belirlenemeyecek kadar az hastada görülebilir.  
   
Aşağıdakilerden biri olursa, THERMOVE’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Ciddi aşırı duyarlılık  reaksiyonlar ı 
Bunların hepsi ciddi yan etkilerdir. Eğer bunlardan biri sizde mevcut ise, sizin THERMOVE ’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir. Bu çok ciddi yan etkiler oldukça seyrek görülür.  
THERMOVE, geniş cilt yüzey alanlarına ve uzun süreli uygulanırsa, etofenamat içeren ilaçların 
sistemik kullanımlarından sonra görüldüğü gibi spesifik organ sistemlerini veya tüm vücudu etkileyebilecek yan etkilerin gelişmesi olasıdır.  
 Yaygın olmayan:  - Ciltte kızarıklık,  
- Yanma hissi,  
 5 / 5 
 Çok s eyrek:  
- Aşırı duyarlık reaksiyonları ve lokal alerjik reaksiyonlar (temas dermatiti)  
 
Bu ilacı kullanmayı bıraktığınızda, cilt reaksiyonları hızla ortadan kalkacaktır. Bu nedenle, 
başka bir spesifik uygulama yapılmasına gerek yoktur.  
 
Eğer bu kullanma talimatında bahsi geçmeyen herhangi bir yan etki ile karş ılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış olacaksınız. 
 
5. THERMOVE
®’un Saklanması  
THERMOVE’u çocukların göremeyece ği ve eri şemeyeceği yerlerde ve ambalajında saklayınız.  
25°C altındaki oda sıcaklığında saklayınız.  Son kullanma tarihiyle uyumlu olarak kullanınız.  Ambalajdaki son kullanma tarihinden sonra THERMOVE’u kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz. 
 Ruhsat Sahibi:  
Recordati İlaç San. ve Tic. A.Ş. Ç.O.S.B. Karaağaç Mah. Atatürk Cad.  
No:36 Kapaklı / TEKİRDAĞ   
Tel: 0 282 999 16 00 
 
Üretim Yeri:  
Recordati İlaç San. ve Tic. A.Ş. Ç.O.S.B. Karaağaç Mah. Atatürk Cad.  
No:36 Kapaklı / TEKİRDAĞ  
 Bu kullanma talimatı  ../../….tarihinde onaylanmıştır. 