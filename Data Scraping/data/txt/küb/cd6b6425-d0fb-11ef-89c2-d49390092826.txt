KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACNEFFERİN % 0,1 jel
2. KALİTATİF VE KANTİTATİF BİLEŞİM
1 gram jelde;
Etkin madde:
Adapalen………………………………….1 mg
Yardımcı maddeler:
Metil parahidroksibenzoat (E218)………1 mg
Propilen glikol (E1520)……………… 40 mg
Yardımcı maddeler için bölüm 6.1’e bakınız.
3. FARMASÖTİK FORM
Beyaz, beyaza yakın homojen jel.
4. KLİNİK ÖZELLİKLER
4. 1. Terapötik endikasyonlar
ACNEFFERİN; komedon, papül ve püstüllerin yoğun olarak bulunduğu akne vulgarisin topikal
tedavisinde kullanılır. Yüz, göğüs veya sırtta bulunan aknenin tedavisi için uygundur.
4.2. Pozoloji ve uygulama şekli
Pozoloji/uygulama sıklığı ve süresi:
ACNEFFERİN, akneden etkilenen bölgelere günde bir kez yatmadan önce ve yıkandıktan sonra
uygulanmalıdır.
Akne tedavisinde, tedavilerin değişimli olarak uygulanması alışılagelmiş olduğundan
ACNEFFERİN ile uygulanan 3 aylık tedaviden sonra hastadaki devam eden iyileşmenin
değerlendirilmesi önerilir.
Uygulama sıklığının azaltılması veya tedavinin geçici olarak durdurulması gereken hastalarda,
hastanın tedaviyi tekrar tolere edebileceğine karar verildikten sonra uygulama sıklığına
dönülebilir veya tedaviye devam edilebilir.
Hastalar kozmetik ürün kullanıyorsa, bunların komedojenik ve astrenjan olmaması
gerekmektedir.
1 / 7Uygulama şekli:
Haricen uygulanır.
ACNEFFERİN, ince bir tabaka halinde, gözlerden ve dudaklardan kaçınılarak uygulanır (Bkz.
Bölüm 4.4). Uygulamadan önce etkilenen bölgelerin kuru olduğundan emin olunmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğinde kullanım ile ilgili bilgi yoktur.
Pediyatrik popülasyon:
ACNEFFERİN’in güvenliliği ve etkililiği, 12 yaşın altındaki çocuklarda araştırılmamıştır.
Geriyatrik popülasyon:
Bu popülasyonla ilgili ek bilgi bulunmamaktadır.
4.3. Kontrendikasyonlar
ACNEFFERİN’in içeriğindeki etkin maddeye; adapalen veya formülasyonunda yer alan
yardımcı maddelerden herhangi birine karşı aşırı duyarlılığı olan kişilerde kullanılmamalıdır.
(Bkz. Bölüm 6.1).
Gebelikte ve gebelik planlayan kadınlarda kontrendikedir. (Bkz. Bölüm 4.6).
4.4. Özel kullanım uyarıları ve önlemleri
Aşırı duyarlılık reaksiyonu veya şiddetli tahriş görüldüğü takdirde, ilacın kullanımı
bırakılmalıdır.
Lokal iritasyon oluşursa, hastalara ilacı daha seyrek kullanmaları; geçici bir süre için ara
vermeleri veya tamamen bırakmaları önerilmelidir.
ACNEFFERİN gözler, ağız, burun kenarları veya mukoz membranlar ile temas ettirilmemelidir.
ACNEFFERİN’in göze kaçması durumunda hemen ılık suyla yıkanmalıdır.
ACNEFFERİN deri bütünlüğü bozulmuş bölgelere (kesikler ve sıyrıklar), güneş yanığı bulunan
veya egzamalı cilde uygulanmamalı ve vücudun geniş bölgelerini kapsayacak şekilde şiddetli
aknesi olan hastalarda kullanılmamalıdır.
ACNEFFERİN kullanımı sırasında güneş ışığına maruziyet en aza indirilmelidir.
Çocuk doğurma potansiyeli olan, gebelik ve emzirme dönemindeki kadınlarda kullanım için
Bölüm 4.6'ya bakınız.
ACNEFFERİN metil parahidroksibenzoat (E218) ihtiva eder. Metil parahidroksibenzoat (E218),
alerjik reaksiyonlara (muhtemelen gecikmiş) neden olabilir.
Bu tıbbi ürünün her bir gramı 40 mg propilen glikol (E1520) içermektedir. Propilen glikol,
deride irritasyona sebep olabilir.
4.5. Diğer tıbbi ürünler ile etkileşim ve diğer etkileşim şekilleri
Deri yoluyla ve ACNEFFERİN ile eş zamanlı olarak kullanılabilen diğer ilaçlarla bilinen bir
etkileşimi yoktur; ancak diğer retinoidler veya benzer bir etki mekanizmasına sahip ilaçlar
adapalen ile eş zamanlı olarak kullanılmamalıdır.
2 / 7Adapalen, oksijene ve ışığa karşı stabildir ve kimyasal olarak reaktif değildir. Hayvanlar ve
insanlarda yapılan kapsamlı çalışmalar, adapalenin fototoksik ya da fotoalerjik potansiyeli
olduğunu göstermemiş olsa da, hayvanlarda veya insanlarda güneş ışığına veya UV ışınlarına
tekrarlanan maruziyet sırasında adapalen kullanımının güvenliliği kanıtlanmamıştır. Aşırı güneş
ışığına veya UV ışınlarına maruziyetten kaçınılmalıdır.
Adapalenin insan cildinden emilimi düşüktür (Bkz. Bölüm 5.2); bu nedenle sistemik ilaçlarla
etkileşimi olası değildir. Kontraseptifler ve antibiyotikler gibi oral ilaçların etkililiğinin,
ACNEFFERİN’in deri yoluyla kullanımından etkilendiğine dair bir kanıt bulunmamaktadır.
ACNEFFERİN, hafif lokal tahriş potansiyeline sahiptir ve bu nedenle soyucu (peeling) özellikli
sabun ve temizleyiciler, kuvvetli kurutma ajanları, astrenjanlar veya tahriş edici ürünlerin
(parfüm ve alkol içeren maddeler) eş zamanlı kullanımının ilave tahriş edici etkilere yol açması
olasıdır.
Bununla birlikte, deri yoluyla uygulanan akne tedavileri (örneğin, %4’e kadar eritromisin veya
klindamisin fosfat (baz olarak %1) solüsyonları veya %10’a kadar benzoil peroksit su bazlı
jeller); ACNEFFERİN akşam saatlerinde uygulandığında karşılıklı bozunma ya da kümülatif
tahriş oluşmayacağından; sabah saatlerinde uygulanabilir.
Özel popülasyonlara ilişkin ek bilgiler:
Bilgi bulunmamaktadır.
Pediyatrik popülasyon:
Bilgi bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon) :
Çocuk doğurma potansiyeli olan kadınlarda tedavi süresince etkili doğum kontrolü yöntemleri
kullanılmalıdır.
Gebelik dönemi:
Adapalenin gebe kadınlarda kullanımına ilişkin yeterli veri mevcut değildir.
Hayvanlar üzerinde oral yolla yürütülen çalışmalar, yüksek dozlarda toksisitesinin bulunduğunu
göstermiştir (Bkz. Bölüm 5.3). İnsanlara yönelik potansiyel risk bilinmemektedir
ACNEFFERİN gebelikte veya gebelik planlayan kadınlarda kontrendikedir (Bkz. Bölüm 4.3).
Gebelikte lokal olarak uygulanan adapalen ile edinilen klinik deneyim sınırlıdır ve
ACNEFFERİN’in gebelikte güvenli kullanımı kanıtlanmamıştır; ancak mevcut sınırlı veriler
gebelik üzerinde veya gebeliğin başlangıcında maruz kalan fetüsün sağlığı üzerinde herhangi bir
zararlı etki göstermemektedir. Mevcut veriler sınırlı olduğundan ve adapalenin deriden geçişi
çok zayıf da olsa muhtemel olduğundan, ACNEFFERİN gebelik süresince kullanılmamalıdır.
Ürün gebelik sırasında kullanılırsa veya hasta bu ilacı kullanırken gebe kalırsa, tedavi
kesilmelidir.
3 / 7ACNEFFERİN reçete edilmeden önce, kadın hastaların gebe olmadığından veya gebe kalmaya
çalışmadıklarından emin olunmalıdır.
Oral yolla uygulanan retinoidler konjenital anormallikler ile ilişkilendirilmiştir. Kısa ürün
bilgisine uygun olarak kullanıldığında, topikal olarak uygulanan retinoidlerin, minimal dermal
emilime bağlı olarak genellikle düşük sistemik maruziyet ile sonuçlandığı varsayılmaktadır.
Bununla birlikte, sistemik maruziyetin artmasına katkıda bulunan bireysel faktörler (örneğin;
hasarlı cilt bariyeri, aşırı kullanım) olabilir.
Laktasyon dönemi:
ACNEFFERİN’in topikal uygulanması sonrasında hayvan veya insan sütüne geçişini araştıran
hiçbir çalışma yürütülmemiştir.
ACNEFFERİN’e sistemik maruziyet önemsiz olduğundan emzirilen bebekte bir etki oluşturması
beklenmemektedir.
ACNEFFERİN emzirme süresince kullanılabilir. Bebeğin temas yoluyla maruziyetini önlemek
amacıyla, emzirme süresince kullanılırken ACNEFFERİN’in göğüs bölgesine uygulanmasından
kaçınılmalıdır.
Üreme yeteneği / Fertilite:
ACNEFFERİN’in üreme yeteneği/fertilite üzerindeki etkisi bilinmemektedir.
4.7. Araç ve makine kullanımı üzerindeki etkiler
ACNEFFERİN’in araç ve makine kullanımı üzerinde herhangi bir etkisi yoktur.
4.8. İstenmeyen etkiler
ACNEFFERİN aşağıdaki istenmeyen etkilere neden olabilir.
İstenmeyen etkilerin sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle tahmin
edilemiyor)
Bağışıklık sistemi hastalıkları
Bilinmiyor: Anafilaktik reaksiyon*, anjiyoödem*
Göz hastalıkları
Bilinmiyor: Göz kapaklarında irritasyon*, göz kapaklarında eritem*, göz kapaklarında pruritus*,
göz kapaklarında şişlik*.
Deri ve deri altı doku hastlıkları
Yaygın: Cilt kuruluğu, cilt irritasyonu, ciltte yanma hissi ve eritem.
Yaygın olmayan: Kontakt dermatit, ciltte rahatsızlık, güneş yanığı, pruritus, ciltte soyulma, akne
Bilinmiyor: Alerjik dermatit* (alerjik kontakt dermatit), ciltte ağrı*, ciltte şişlik*, uygulama
yerinde yanma*,**, ciltte hipopigmentasyon*, ciltte hiperpigmentasyon*
* Pazarlama sonrası gözetim verileri
** “Uygulama yerinde yanma”olgularının çoğu yüzeysel yanıklardır; ancak ikinci derece yanık
reaksiyonlarının görüldüğü olgular bildirilmiştir.
4 / 7Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
ACNEFFERİN oral yoldan alınmamalıdır, sadece deri yoluyla kullanım içindir. İlaç çok fazla
uygulandığında, daha hızlı ya da daha iyi sonuçlar elde edilmez ve belirgin kızarıklık, soyulma
ya da rahatsızlık ortaya çıkabilir.
ACNEFFERİN’in oral olarak alınması durumunda farelerde akut toksisiteye yol açabilecek
miktarı 10 mg/kg’dan fazladır. Bununla birlikte, kaza ile yutulan miktar daha düşük olsa bile
uygun bir mide yıkama yöntemi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Akne Tedavisinde Kullanılan Topikal Retinoidler
ATC Kodu: D10AD03
Adapalen, in vivo ve in vitro inflamasyon modellerinde, antiinflamatuvar özelliklere sahip
olduğu gösterilen retinoid benzeri bir bileşiktir. Adapalen, oksijene ve ışığa karşı stabildir ve
kimyasal olarak reaktif değildir. Etki mekanizması açısından, adapalen, tretinoin gibi, spesifik
retinoik asit nükleer reseptörlerine bağlanırken, tretinoinden farklı olarak sitosolik reseptör
bağlayıcı proteinlere bağlanmaz.
Deri yoluyla uygulanan adapalen, rino fare modelinde komedolitiktir ve ayrıca her ikisi de akne
vulgaris patogenezinin bir parçası olan anormal epidermal keratinizasyon ve farklılaşma
süreçleri üzerinde bir etki göstermektedir. Adapalenin etki mekanizmasının mikrokomedon
oluşumunda azalmaya yol açacak şekilde folikül epitel hücrelerdeki farklılaşmanın
normalleşmesi olduğu görülmektedir.
Adapalen hem in vivo hem de in vitro standart anti-inflamatuvar testlerde referans retinoidlere
göre üstündür. Etki mekanizması açısından, insan polinükleer lökositlerinin kemotaktik ve
kemokinetik yanıtlarını ve ayrıca araşidonik asidin lipo-oksidasyon yoluyla pro-inflamatuvar
aracılara yıkımını inhibe etmektedir. Profil, aknenin hücre aracılı inflamatuvar bileşeninin
adapalen ile modifiye edilebileceğini ortaya koymaktadır. İnsanlar üzerinde yapılan çalışmalar,
deri yoluyla uygulanan adapalenin, aknenin inflamatuvar bileşenlerini (papüller ve püstüller)
azaltmada etkili olduğuna dair klinik kanıt sağlamaktadır.
5.2. Farmakokinetik özellikler
Genel özellikler
Emilim:
Adapalenin insan derisinden emilimi düşüktür. Klinik çalışmalarda, 0,15 ng/mL analitik
hassasiyetle akneli geniş cilt bölgelerine deri yoluyla kronik uygulama sonrasında plazmada
ölçülebilir adapalen seviyelerine rastlanmamıştır
5 / 7Dağılım:
Sıçanlara (intravenöz, intraperitoneal, oral ve kutanöz), tavşanlara (intravenöz, oral ve kutanöz)
ve köpeklere (intravenöz ve oral) [14C] adapalen uygulandıktan sonra, en yüksek seviyelere
karaciğer, dalak, böbrek üstü bezleri ve yumurtalıklarda rastlanmak üzere çeşitli dokulara
radyoaktivite dağılmıştır.
Biyotransformasyon:
Hayvanlardaki yıkım, geçici olarak, çoğunlukla O-demetilasyon, hidroksilasyon ve konjugasyon
olarak tanımlanmıştır.
Eliminasyon:
Ağırlıklı olarak safra yolu ile atılmaktadır.
Doğrusallık/ doğrusal olmayan durum:
Bildirilmemiştir.
5.3. Klinik öncesi güvenlilik verileri
Hayvanlar üzerinde yapılan çalışmalarda, adapalen tavşanlarda altı aya kadar, farelerde ise iki
yıla kadar deri yoluyla uygulamada iyi tolere edilmiştir. Oral yolla uygulama yapılan tüm hayvan
türlerinde tespit edilen başlıca toksisite semptomları hipervitaminoz A sendromu ile ilişkilidir ve
bunlar arasında kemik erimesi, alkalen fosfataz yüksekliği ve hafif anemi yer almıştır. Yüksek
oral adapalen dozları hayvanlarda nörolojik, kardiyovasküler veya respiratuvar advers etkilere
yol açmamıştır. Adapalen mutajenik değildir. Retinoid benzeri maddelerden beklendiği gibi,
adapalen, sıçanlarda ve tavşanlarda oral yolla uygulandığında teratojenik etkilere yol açmaktadır.
Adapalen ile farelerde 0.6, 2 ve 6 mg/kg/gün kutanöz dozlarda ve sıçanlarda 0.15, 0.5 ve 1.5
mg/kg/gün oral dozlarda yaşam boyu yapılan çalışmalar tamamlanmıştır. Tek anlamlı bulgu, 1.5
mg/kg/gün adapalen alan erkek sıçanlar arasında adrenal medullanın iyi huylu
feokromositomalarında istatistiksel olarak anlamlı bir artış olmasıdır. Bu değişikliklerin
adapalen’in kutanöz kullanımıyla ilgili olması olası değildir. Adapalen sıçanlarda ve tavşanlarda
oral yolla teratojenik etkiler üretmektedir. Dolaşımdaki plazma adapalen seviyelerinin, terapötik
kullanımda gösterilen plazma seviyelerinden en az 35 ila 120 kat daha yüksek olmasına yol açan
ve terapötik dozun 200 katına kadar olan kutanöz dozlarda, adapalen, sıçanlarda ve tavşanlarda,
majör malformasyon insidansını arttırmadan, ekstra kaburga insidansını arttırmıştır.
Adapalen’in insan sütüne ya da hayvan sütüne geçip geçmediği bilinmemektedir. Hayvanlarda
yapılan çalışmalarda, dolaşımdaki seviyeleri klinik çalışmalarda gösterilenin en az 300 katı
adapalen seviyesine sahip anneleri tarafından emzirilen infant sıçanlar normal olarak gelişmiştir.
6. FARMASÖTİK ÖZELLİKLER
6.1. Yardımcı maddelerin listesi
Karbomer 980
Propilen glikol (E1520)
Poloksamer 182
Disodyum edetat
Metil parahidroksibenzoat (E218)
Fenoksietanol
Sodyum hidroksit pellet
Sodyum hidroksit/Hidroklorik asit (pH ayarlayıcısı olarak)
Saf su
6 / 76.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır. Dondurulmamalıdır.
6.5. Ambalajın niteliği ve içeriği
Karton kutu içerisinde, beyaz polipropilen kapaklı 30 gramlık lamine tüplerde sunulmuştur.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller " Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelikleri" ne uygun olarak imha edilmelidir.
7. RUHSAT SAHİBİ
Mega-Farma İlaç ve Kozmetik San. Tic. Paz. Ltd. Şti.
Ümraniye / İstanbul
Tel: 0 216 455 89 58
Faks: 0 216 455 89 59
E-posta: megafarmailac@hs01.kep.tr
8. RUHSAT NUMARASI
2020/149
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.07.2020
Ruhsat yenileme tarihi:
10. KÜB’ÜN YENİLENME TARİHİ
7 / 7