KISA ÜRÜN BİLGİSİ
1. BEŞERİ TIBBİ ÜRÜNÜN ADI
EPİZONYA 25 mg kapsül
2. KALİTATİF VE KANTİTATİF BİLEŞİM
Etkin madde: Her bir kapsülde 25 mg zonisamid içerir.
Yardımcı maddeler:
Sodyum lauril sülfat 0,75 mg
Yardımcı maddeler için Bölüm 6.1’e bakınız.
3. FARMASÖTİK FORM
Kapsül.
Baskısız, beyaz sert jelatin kapsül (Kapsül No.: 4) içerisinde beyaz beyaza yakın toz.
4. KLİNİK ÖZELLİKLER
4.1.Terapötik endikasyonlar
EPİZONYA,
- Yeni tanı konmuş epileptik erişkinlerde sekonder jeneralizasyonu olan veya olmayan
parsiyel nöbetlerin tedavisinde monoterapi olarak (Bkz. Bölüm 5.1)
- Erişkin, ergen ve çocuk (6 yaş ve üstü) epileptik hastalarda sekonder jeneralizasyonu olan
veya olmayan parsiyel nöbetlerin tedavisinde ek tedavi olarak endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Yetişkinler
Doz artışı ve idame
Zonisamid yetişkinlerde monoterapi ya da ek tedavi olarak kullanılır. Klinik etkiye göre doz
titrasyonu yapılmalıdır.
Doz artırma ve idame doz önerileri Tablo 1'de görülmektedir. Özellikle CYP3A4 indükleyici
ajanlar kullanmayan hastalar olmak üzere bazı hastalar daha düşük dozlara cevap verebilir.
Tedavinin sonlandırılması
Zonisamid tedavisine devam edilmeyeceğinde kademeli olarak sonlandırılmalıdır (Bkz.
1Bölüm 4.4). Yetişkin hastalarda yapılan klinik çalışmalarda, diğer antiepileptik ilaçların doz
ayarlamalarıyla birlikte (gerektiğinde), doz birer hafta ara ile 100 mg azaltılmıştır.
Tablo 1 Yetişkinler – doz artırma ve idame doz önerileri
Olağan İdame
Tedavi Rejimi Titrasyon Fazı
Dozu
Monoterapi – Hafta 1 + 2 Hafta 3 + 4 Hafta 5 + 6 Günde 300 mg
Yeni tanı 100 mg/gün 200 mg/gün 300 mg/gün (günde bir defa)
konmuş (günde bir defa) (günde bir defa) (günde bir defa) Daha yüksek bir doz
yetişkin gerekirse iki haftalık
hastalar aralar ile 100 mg’lık
artışlarla maksimum
500 mg’a kadar
arttırın.
Adjuvan Hafta 1 Hafta 2 Hafta 3’ten 5’e Günde 300 – 500
tedavi 50 mg/gün (iki 100 mg/gün (iki Haftalık aralar mg
-CYP3A4- doza bölünerek) doza bölünerek) ile 100 mg (iki doza bölünmüş
indükleyen artırın olarak veya günde
ajanlarla (Bkz. bir defa)
Bölüm 4.5)
-CYP3A4- Hafta 1 + 2 Hafta 3 + 4 Hafta 5’ten Günde 300 - 500 mg
indükleyen 50 mg/gün 100 mg/gün 10’a (iki doza bölünmüş
ajanlar (iki doza (iki doza 100 mg’a kadar olarak veya günde
kullanılmıyorsa bölünerek) bölünerek) artışlarla iki bir defa)
ya da böbrek haftalık aralar Bazı hastalar daha
veya karaciğer ile artırın. düşük dozlara cevap
yetmezliği verebilir.
varsa
Özel hasta popülasyonları için genel doz önerileri
Pediyatrik hastalar (6 yaş ve üstü)
Doz artışı ve idame
Zonisamid 6 yaş ve üstü pediyatrik hastalarda mevcut tedaviye eklenmelidir. Doz titrasyonu
klinik etkiye göre yapılmalıdır. Doz artırma ve idame doz önerileri Tablo 2'de görülmektedir.
Özellikle CYP3A4 indükleyici ajanlar kullanmayan hastalar olmak üzere bazı hastalar daha
düşük dozlara cevap verebilir.
Doktorlar çocuk hasta ve hasta yakınlarını kullanma talimatında yer alan sıcak çarpması
uyarısı doğrultusunda bilgilendirmelidir (Bkz. Bölüm 4.4: Pediyatrik popülasyon).
2Tablo 2 Pediyatrik hastalar (6 yaş ve üstü) – doz artırma ve idame doz önerileri
Tedavi Rejimi Titrasyon Fazı Olağan İdame Dozu
Adjuvan Hafta 1 Hafta 2’den 8’e Kilosu 20 ila 55 Kilosu > 55 kg olan
tedavi kg arasında hastalar
-CYP3A4- olan hastalara
indükleyen 1 mg/kg/gün Haftalık aralar 6-8 mg/kg/gün Günde 300-500 mg
ajanlarla (Bkz. (günde bir defa) ile 1 mg/kg (günde bir defa) (günde bir defa)
Bölüm 4.5) artırın
-CYP3A4- Hafta 1 + 2 Haftalar ≥ 3 6-8 mg/kg/gün Günde 300-500 mg
indükleyen 1 mg/kg/gün 1 mg/kg’lık (günde bir defa) (günde bir defa)
ajanlar (günde bir defa) artışlarla iki
kullanılmıyorsa haftalık aralar
ile artırın
Not:
a. Tedavi edici bir doz elde edilmesi için çocuğun ağırlığı takip edilmeli ve 55 kg oluncaya
kadar ağırlık değiştikçe doz gözden geçirilmelidir. Doz rejimi 6-8 mg/kg/gün olup maksimum
günlük doz 500mg’dır.
Zonisamid’in 6 yaşın altındaki veya 20 kg'ın altındaki çocuklarda güvenliği ve etkinliği henüz
belirlenmemiştir.
Vücut ağırlığı 20 kg'dan az olan hastalarda klinik çalışmalardan elde edilen veriler sınırlıdır.
Bu nedenle 6 yaş ve üzeri ve vücut ağırlığı 20 kg'dan az olan çocukların tedavisinde dikkatli
olunmalıdır.
Epizonya’nın pazarda olan formları ile hesaplanan doza tam olarak ulaşmak her zaman
mümkün olmayabilir. Bu nedenle böyle durumlarda, Epizonya toplam dozu elde edebilecek
en yakın doza yukarı veya aşağı yuvarlanması önerilmektedir (Epizonya’nın mevcut kapsül
formları 25 mg ve 100 mg).
Tedavinin sonlandırılması
Zonisamid tedavisine devam edilmeyeceğinde kademeli olarak sonlandırılmalıdır (Bkz.
Bölüm 4.4). Pediyatrik hastalarda yapılan klinik çalışmalarda, doz titrasyonu haftalık yaklaşık
2mg/kg'lık azaltma ile (Tablo 3'teki programa uygun olarak) tamamlanmıştır.
3Tablo 3 Pediyatrik popülasyon (6 yaş ve üstü) – doz azaltma programı önerisi
Ağırlık Haftalık azaltma miktarı
20 – 28 kg 25 – 50 mg/gün*
29 – 41 kg 50 – 75 mg/gün*
42 – 55 kg 100 mg/gün*
> 55 kg 100 mg/gün*
*Bütün dozlar günde bir defa alınır.
Uygulama şekli:
EPİZONYA oral yoldan, aç veya tok karnına kullanılır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda Zonisamid kullanımı üzerinde sınırlı bilgi olduğundan, bu
hastaların tedavisinde dikkatli olunmalıdır ve bu hastalarda Zonisamid dozunun yavaş
arttırılması gerekebilir. Zonisamid ve metabolitleri böbreklerle atılır, akut böbrek yetmezliği
gelişen ya da klinik olarak sürekli serum kreatinininde artış gözlenen hastalarda tedavi
sonlandırılmalıdır.
Böbrek yetmezliği olan hastalarda tek doz zonisamid klerensi ile kreatinin klerensi arasında
pozitif korelasyon bulunmuştur. Plazmada zonisamid EAA değeri kreatinin klerensi <20
ml/dak. olan hastalarda %35 oranında artmıştır.
Karaciğer yetmezliği:
Karaciğer yetmezliği olan hastalarda çalışma yapılmamıştır. Bu nedenle şiddetli karaciğer
hastalığı olan hastalarda kullanılması önerilmez. Hafif ve orta derecede karaciğer yetmezliği
durumunda tedavinin dikkatle düzenlenmesi, dozun daha yavaş artırılması ve hastanın daha
yakından izlenmesi önerilir.
Pediyatrik popülasyon:
Zonisamid’in 6 yaş ya da 20 kg altındaki çocuklarda güvenlilik ve etkililiği kanıtlanmamıştır.
Vücut ağırlığı 20 kg’ın altında olan hastalarla yapılan klinik çalışmalardan elde edilen veriler
sınırlıdır. Bununla birlikte vücut ağırlığı 20 kg’ın altında olup 6 yaş ve üstü çocukların
tedavisinde dikkatli olunmalıdır.
Geriyatrik popülasyon:
Zonisamid’in yaşlı hastalarda kullanımı hakkında yeterli bilgi bulunmadığı için yaşlı
hastalarda tedaviye başlanırken dikkatli olunmalıdır. Hekimler, reçetelerken Zonisamid’in
güvenlik profilini de göz önüne almalıdır (Bkz. Bölüm 4.8).
4.3.Kontrendikasyonlar
Sulfonamidlere, zonisamide veya bileşimindeki maddelerden herhangi birine karşı aşırı
duyarlılığı bulunan kişilerde kullanılması kontrendikedir.
44.4.Özel kullanım uyarıları ve önlemleri
Açıklanamayan Döküntü
Stevens-Johnson Sendromu da dahil olmak üzere Zonisamidtedavisiyle bağlantılı
ciddi döküntüler oluşabilir.
Başka bir şekilde açıklanamayan döküntülerin görüldüğü hastalarda Zonisamidtedavisinin
sonlandırılması düşünülmelidir. Zonisamid kullanırken deri döküntüsü görülen bütün hastalar
yakından izlenmeli, deri döküntüsüne sebep olabilen başka bir antiepileptik ilacı eş zamanlı
kullanan hastalara ayrıca dikkat edilmelidir.
Kesilme Nöbetleri
Mevcut klinik uygulamaya göre, epilepsili hastalarda Zonisamid tedavisi sonlandırılırken
kesilme sırasında nöbet olasılığını azaltmak için kademeli doz azaltımı ile sonlandırma
gerçekleştirilmelidir. Zonisamid’in ek tedavi olarak kullanımıyla nöbetlerin kontrol altına
alındığı vakalarda Zonisamid monoterapisine geçmek için, birlikte kullanılan ilaçların
kesilmesi ile ilgili yeterli veri bulunmamaktadır. Bu nedenle, eş zamanlı kullanılan
antiepileptik ilaçlar dikkatli kesilmelidir.
Sulfonamid reaksiyonları
Zonisamid, bir sulfonamid grubu içeren bir benzisokazol türevidir. Sülfonamid grubu içeren
ilaçlar ile ilişkili bağışıklığa bağlı ciddi advers reaksiyonlar; döküntü, alerjik reaksiyonlar ve
çok nadir olarak ölümcül olabilen aplastik anemi dahil majör hematolojik bozuklukları içerir.
Agranülositoz, trombositopeni, lökopeni, aplastik anemi, pansitopeni ve lökositoz vakaları
bildirilmiştir. Bu olaylar ile doz ve tedavi süresi arasında bir ilişki varsa da, bu ilişkinin
değerlendirilebilmesi için yeterli bilgi bulunmamaktadır.
Akut miyop ve sekonder açı kapanması glokomu
Zonisamid kullanan yetişkin ve pediyatrik hastalarda sekonder açı kapanması glokomu ile
ilintili akut miyopu içeren bir sendrom raporlanmıştır. Semptomlar akut başlangıçlı görüş
keskinliğinde azalma ve/veya göz ağrısını içermektedir. Oftalmolojik bulgular miyop,
sığlaşan ön kamara ve oküler hiperemi (kızarma) ve artan göz içi basıncını içerebilir. Bu
sendrom, sekonder açı kapanması glokomu ile iris ve lensin öne doğru yer değiştirmesi ile
sonuçlanan suprasilier efüzyon ile ilişkili olabilir. Semptomlar tedaviye başlanmasını takiben
birkaç saat ile hafta arasında gözlemlenebilir. Tedavi, tedavi eden hekimin kararına göre
olabildiğince çabuk zonisamid tedavisinin sonlandırılmasını ve göz içi basıncı düşürmek için
uygun önlemleri de içermektedir. Eğer tedavi edilmezse, herhangi bir etyolojinin yükselen
göz içi basıncı, kalıcı görme kaybı da dahil olmak üzere ciddi sekellere sebep olabilir.
Zonisamid ile göz hastalıkları öyküsü olan hastalar tedavi edilirken dikkat edilmelidir.
İntihar düşüncesi ve davranışı
Çeşitli endikasyonlar için antiepileptik ilaçlarla tedavi edilen hastalarda intihar düşüncesi ve
5davranışı bildirilmiştir. Antiepileptik ilaçların randomize, plasebo kontrollü çalışmalarının bir
meta analizi de intihar düşüncesi ve davranışı riskinde küçük bir artış göstermiştir. Bu riskin
mekanizması bilinmemektedir ve mevcut veriler Zonisamid ile risk artışı potansiyelini
dışlayamaz.
Bu nedenle Zonisamid kullanan hastalar intihar düşüncesi ve davranışı belirtileri açısından
izlenmeli ve uygun tedavi düşünülmelidir. Hastalara (ve hasta yakınlarına) intihar düşüncesi
ya da davranışı belirtilerinin ortaya çıkması halinde tıbbi yardım almaları önerilmelidir.
Böbrek taşları
Özellikle nefrofilitiyazis yatkınlığı olan bazı hastalar, böbrek taşı oluşumu ve buna bağlı renal
kolik, böbrek ya da yan ağrısı gibi belirti ve semptomlar açısından daha yüksek risk
altındadırlar. Nefrolitiyazis kronik böbrek hasarına yol açabilir. Nefrofilitiyazis için risk
faktörleri böbrek taşı öyküsü, nefrolitiyazis ve hiperkalsüri aile öyküsünü içermektedir. Bu
risk faktörlerinden hiçbirisi, zonidamid tedavisi süresince taş oluşumunu güvenilir bir şekilde
göstermez. Buna ek olarak nefrolitiyazis ile ilişkilendirilmiş başka ilaçları alan hastalar daha
yüksek risk altındadırlar. Özellikle yatkınlaştırıcı risk faktörleri olanlarda sıvı alımı ve idrar
çıkışının artırılması taş oluşması riskini azaltabilir.
Metabolik Asidoz
Hiperkloremik, anyon açığı olmayan, metabolik asidoz (kronik solunum alkaloz olmaksızın
serum bikarbonat seviyesinin normal referans seviyesinin altına düşmesi) Zonisamid tedavisi
ile ilişkilendirilmiştir. Bu metabolik asidoza zonisamidin karbonik anhidraz üzerindeki
inhibitör etkisine bağlı oluşan renal bikarbonat kaybı sebep olmaktadır. Pazarlama sonrası
yürütülmüş plasebo kontrollü klinik çalışmalarda Zonisamid kullanımında bu tip elektrolit
dengesizlikleri gözlenmiştir. Vakalar tedavinin herhangi bir evresinde görülebilse de,
genellikle zonisamid kaynaklı metabolik asidoz tedavinin başlangıcında görülür. Bikarbonat
genelde hafif – orta (ortalama azalma yetişkinlerde günlük 300 mg'lık dozlarda yaklaşık 3.5
mEq/l dir), nadiren de ciddi seviyede azalır. Asidoza yatkınlık oluşturan koşul ve tedaviler
(böbrek hastalığı, ciddi solunum bozukluğu, status epileptikus, ishal, ameliyat, ketojenik diyet
ya da ilaçlar) zonisamidin bikarbonat azaltan etkisine katkıda bulunabilir.
Zonisamide bağlı metabolik asidoz riski, genç hastalarda daha sık ve daha şiddetli olarak
görünür. Zonisamid kullanan ve metabolik asidoz riskini artırabilecek koşullar altında
bulunan, metabolik asidozun advers sonuçları açısından yüksek riskte olan ve metabolik
asidoz düşündüren semptomları olan hastalarda serum bikarbonat düzeyleri uygun biçimde
değerlendirilmeli ve izlenmelidir. Metabolik asidoz gelişir ve devam ederse, osteopeni
gelişebileceği için, zonisamid dozunun azaltılması veya tedavinin kesilmesi (kademeli olarak
kesilmesi ya da tedavi edici bir doza düşürülmesi) değerlendirilmelidir. Asidoza rağmen
hastalarda zonisamid tedavisinin sürdürülmesine karar verilirse, alkali tedavi düşünülmelidir.
Metabolik asidoz, zonisamid tedavisi sırasında ensefalopati ile birlikte veya ensefalopati
olmaksızın hiperamonyemiye yol açma potansiyeline sahiptir. Hiperamonyemiye neden
olabilen diğer ilaçları (örn. valproat) birlikte kullanan veya altta yatan bir üre döngüsü
6bozukluğu veya hepatik mitokondriyal aktivitede azalma olan hastalarda hiperamonyemi
riski artabilir. Zonisamid tedavisi sırasında açıklanamayan letarji veya mental durumda
değişiklik gelişen hastalarda, hiperamonyemik ensefalopati düşünülmesi ve amonyak
düzeylerinin ölçülmesi önerilir.
Farmakodinamik etkileşimi dışlamak için yeterli veri olmadığından, Zonisamid eş zamanlı
topiramat ya da asetazolamid gibi karbonik anhidraz inhibitörü kullanan hastalarda dikkatli
kullanılmalıdır (Bakınız Bölüm 4.4 Pediyatrik popülasyon, Bölüm 4.5).
Sıcak Çarpması
Çoğunlukla pediyatrik hastalarda olmak üzere terlemede azalma ve vücut ısısında artış
vakaları bildirilmiştir. Zonisamid, yetişkinlerde hastaları sıcak ile ilişkili bozukluklara
yatkınlaştıran ilaçlarla birlikte kullanıldığında dikkatli olunmalıdır; bunlar karbonik anhidraz
inhibitörleri ve antikolinerjik etkili ilaçları içerir. (Bakınız Bölüm 4.4 Pediyatrik popülasyon)
Pankreatit
Zonisamid kullanan ve pankreatit klinik belirti ve semptomlar görülen hastalarda pankreatik
lipaz ve amilaz seviyelerinin izlenmesi önerilir. Eğer belirgin başka herhangi bir neden
olmaksızın pankreatit bulgusuna rastlanırsa, o zaman Zonisamid tedavisinin kesilmesinin
düşünülmesi ve uygun tedaviye başlanması önerilir.
Rabdomiyoliz
Zonisamid kullanan ve ateşli/ateşsiz şiddetli kas ağrısı ve/veya kas güçsüzlüğü gelişen
hastalarda, serum kreatinin kinaz ve aldolaz düzeyleri gibi kas hasarı göstergelerinin
değerlendirilmesi önerilir. Travma veya grand mal nöbetler gibi belirgin başka bir neden
olmaksızın yükselme varsa, Zonisamid tedavisinin kesilmesinin düşünülmesi ve uygun
tedaviye başlanması önerilir.
Çocuk doğurma potansiyeli olan kadınlar
Çocuk doğurma potansiyeli olan kadınlar Zonisamid tedavisi süresince ve tedavinin
sonlandırılmasından sonraki 1 ay boyunca etkin doğum kontrol yöntemi kullanmalıdırlar
(Bkz. Bölüm 4.6). Zonisamid açıkça gerekli olmadıkça ve sadece potansiyel yararın fetüse
yönelik riski haklı çıkardığı düşünülüyorsa, etkili doğum kontrolü kullanmayan çocuk
doğurma potansiyeli olan kadınlarda kullanılmamalıdır. Zonisamid’in fetüs üzerindeki olası
etkileri konusunda çocuk doğurma potansiyeli olan kadınlara uzman tavsiyesi verilmeli ve
tedaviye başlamadan önce bu riskler yararları ile ilgili olarak hasta ile tartışılmalıdır.
Hamilelik planlayan kadınlar, Zonisamid tedavisini yeniden değerlendirmek ve diğer tedavi
seçeneklerini değerlendirmek için uzmanlarıyla görüşmelidir. Zonisamid ile hastaları tedavi
eden doktorlar, hastaların uygun etkili doğum kontrol yöntemi kullanma ihtiyacı konusunda
tam olarak bilgilendirildiğinden emin olmalı ve her bir hastanın bireysel özelliklerine göre
oral kontraseptiflerin ve dozlarının yeterli olup olmadığını klinik olarak değerlendirmelidir.
7Vücut ağırlığı
Zonisamid kilo kaybına sebep olabilir. Bu ilaç kullanılırken hasta kilo kaybediyorsa ya da
tedavi sırasında gereken ağırlığın altındaysa bir besin takviyesi ya da gıda alımını artırma
düşünülebilir. Eğer istenmeyen kilo kaybı önemli ölçüde yüksekse Zonisamid tedavisinin
sonlandırılması düşünülebilir. Çocuklarda kilo kaybı potansiyel olarak daha ciddi bir sorundur
(Bakınız Bölüm 4.4)
Pediyatrik popülasyon:
Yukarıdaki uyarılar ve önlemler aynı zamanda ergen ve pediyatrik hastalar için de geçerlidir.
Aşağıdaki uyarılar ve önlemler ise özellikle pediyatrik ve ergen hastalar için geçerlidir.
Sıcak çarpması ve su kaybı
Çocuklarda yüksek ateş ve su kaybının önlenmesi
Zonisamid çocukların daha az terlemesine ve ateşlenmesine neden olabilir ve çocuğun
tedavi edilmemesi beyinde hasar ve ölüme yol açabilir. Özellikle sıcak havalarda
çocuklar yüksek risk altındadırlar.
Zonisamid kullanan bir çocuk:
• Özellikle sıcak havalarda sıcaktan korunmalıdır
• Özellikle sıcak havalarda ağır egzersiz yapmaktan kaçınmalıdır
• Bol miktarda soğuk su içmelidir
• Aşağıdaki ilaçları kullanmamalıdır:
Karbonik anhidraz inhibitörleri (topiramat ve asetazolamid gibi) ve antikolinerjik ilaçlar
(klomipramin, hidroksizin, difenhidramin, haloperidol, imipramin ve oksibutinin gibi).
AŞAĞIDAKİLERDEN HERHANGİ BİRİ ORTAYA ÇIKTIĞINDA, ÇOCUĞUN
ACİL TIBBİ YARDIM ALMASI GEREKİR:
Terlememe ya da çok az terleme ile birlikte derinin çok sıcak olması veya konfüzyon, kas
krampları ya da kalp atımı veya solunumun hızlanması.
• Çocuğu serin, gölge bir yere götürün
• Çocuğun derisini su yardımıyla serin tutun
• Çocuğa içmesi için soğuk su verin
Terlemede azalma ve ateşlenme çoğunlukla pediyatrik hastalarda bildirilmiştir. Bazı
vakalarda hastane tedavisi gerektiren sıcak çarpması tanısı konulmuştur. Hastane tedavisi
gerektiren ve ölümle sonuçlanan sıcak çarpması vakaları bildirilmiştir. Bu vakaların çoğu
sıcak mevsimlerde ortaya çıkmıştır. Doktorlar, hasta ve hasta yakınları ile sıcak çarpmasının
potansiyel ciddiyetini, ortaya çıkabileceği durumları ve herhangi bir belirti ya da semptom
gözlemlenmesi durumunda neler yapılacağını tartışmalıdırlar. Hasta ve hasta yakınları yeterli
8sıvı alınmasının sağlanması, aşırı sıcağa maruziyetten kaçınılması ve hastanın durumuna bağlı
olarak ağır fiziksel egzersizden kaçınılması konusunda uyarılmalıdırlar. Doktorlar çocuk hasta
ve yakınlarını kullanma talimatında yer alan sıcak çarpması uyarısı ve yüksek ateşin
önlenmesi önerileri doğrultusunda bilgilendirmelidir. Dehidratasyon, oligohidroz ya da vücut
ısısı artışı belirti ve semptomları ortaya çıktığında, Zonisamid tedavisinin sonlandırılması
düşünülmelidir.
Zonisamid, pediyatrik hastalarda hastayı sıcak ile ilişkili bozukluklara yatkınlaştıran diğer
tıbbi ürünlerle birlikte kullanılmamalıdır; bunlar karbonik anhidraz inhibitörleri ve
antikolinerjik etkili tıbbi ürünleri içerir.
Vücut ağırlığı
Genel durumun kötüleşmesine ve antiepileptik ilacın kullanılamamasına yol açan kilo kaybı
ölümcül bir sonlanım ile ilişkilendirilmiştir (Bkz. Bölüm 4.8). Vücut ağırlığı düşük (DSÖ'nün
yaşa göre ayarlanmış VKİ kategori tanımı uyarınca) ya da iştah kaybı olan pediyatrik hastalar
için Zonisamid önerilmez.
Kilo kaybı insidansı tüm yaş gruplarında tutarlılık göstermektedir (Bkz. Bölüm 4.8); bununla
birlikte çocuklardaki bu kilo kaybının taşıdığı potansiyel ciddiyet sebebiyle bu popülasyonda
vücut ağırlığı izlenmelidir. Büyüme grafikleri uyarınca ağırlık artışı olmayan hastalarda bir
gıda takviyesi ya da gıda alımının artırılması düşünülmelidir, aksi takdirde Zonisamid tedavisi
sonlandırılmalıdır.
20 kg'dan daha az bir vücut ağırlığına sahip olan hastalardaki klinik çalışmalardan elde edilen
veriler sınırlıdır. Bu nedenle 6 yaş ve üzerinde olup 20 kg'dan daha az vücut ağırlığına sahip
olan çocuklar dikkatli tedavi edilmelidir. Pediyatrik popülasyonda kilo kaybının büyüme ve
gelişimi üzerindeki uzun vadeli etkileri bilinmemektedir.
Metabolik asidoz
Çocuk ve ergen hastalarda zonisamid kaynaklı metabolik asidoz riski daha sık görülür ve daha
ciddidir. Bu popülasyonda serum bikarbonat seviyelerinin uygun şekilde değerlendirilmesi ve
gözlenmesi gerekir (Bkz. Bölüm 4.4 - Metabolik asidoz; Bölüm 4.8: düşük bikarbonat
durumu). Düşük bikarbonat seviyelerinin büyüme ve gelişimi üzerindeki uzun vadeli etkileri
bilinmemektedir.
Zonisamid, pediyatrik hastalarda topiramat ve asetazolamid gibi diğer karbonik anhidraz
9inhibitörleri ile birlikte kullanılmamalıdır (Bkz. Bölüm 4.5).
Böbrek taşları
Pediyatrik hastalarda böbrek taşları görülmüştür (Bkz. Bölüm 4.4 - Böbrek taşları).Özellikle
nefrolitiyazise yatkınlığı olan bazı hastalarda böbrek taşı oluşumu ve renal kolik, böbrek
ağrısı veya künt ağrı gibi ilişkili belirti ve semptom riski artabilir. Nefrolitiyazis kronik
böbrek hasarına yol açabilir. Nefrolitiyazis risk faktörleri taş oluşumu öyküsü, ailede
nefrolitiyazis ve hiperkalsiüri öyküsünü içerir. Zonisamid tedavisi sırasında taş oluşumunun
öngörülmesinde bu risk faktörlerinin hiçbiri güvenilir bir faktör değildir.
Sıvı alımı ve idrar çıkışının artırılması, özellikle risk faktörlerine sahip hastalarda taş oluşum
riskini azaltmaya yardımcı olabilir. Doktorun kararı ile renal ultrason yapılmalıdır. Böbrek
taşı saptanması durumunda, Zonisamid tedavisi sonlandırılmalıdır.
Karaciğer bozukluğu
Pediyatrik ve ergen hastalarda, alanin aminotransferaz (ALT), aspartat aminotransferaz
(AST), gama-glutamiltransferaz (GGT) ve bilirubin gibi hepato-biliyer parametrelerin
düzeyinde artış gözlenmiştir; değerlerin tutarlı biçimde normalin üst sınırında olması
biçiminde bir patern saptanmamıştır. Bununla birlikte, hepatik bir olaydan şüphe
duyulduğunda, karaciğer fonksiyonları değerlendirilmeli ve Zonisamid tedavisinin
sonlandırılması düşünülmelidir.
Bilişsel fonksiyon
Epilepsi hastalarındaki bilişsel bozukluk, altta yatan patoloji ve/veya antiepileptik tedavi ile
ilişkilendirilmiştir. Pediyatrik ve ergen hastalarda zonisamid ile yürütülen plasebo kontrollü
bir çalışmada, bilişsel bozukluğu olan hasta oranı plasebo grubu ile karşılaştırıldığında
zonisamid grubunda sayısal olarak daha fazla bulunmuştur.
Sodyum uyarısı:
Bu tıbbi ürün her bir kapsülde 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5.Diğer tıbbi ürünler ile etkileşimler ve diğer etkileşim şekilleri
Zonisamid’in sitokrom P450 enzimleri üzerinde etkisi
Zonisamidin klinik olarak anlamlı serbest serum konsantrasyonlarının en az 2 katı ile insan
karaciğer mikrozomları kullanılarak yapılan in vitro çalışmalarda, sitokrom P450
izozimlerinin (1A2, 2A6, 2B6, 2C8, 2C9, 2C19, 2D6, 2E1 veya 3A4) inhibisyonu
10gözlenmemiş veya çok düşük inhibisyon (<%25) saptanmıştır. Bu nedenle Zonisamid’in,
karbamazepin, fenitoin, etinilestradiol ve despiramin ile in vivo gösterildiği gibi, sitokrom
P450 aracılığıyla diğer ilaçların farmakokinetiğini etkilemesi beklenmez.
Zonisamid’in diğer tıbbi ürünleri etkileme potansiyeli
Antiepileptik ilaçlar
Epilepsi hastalarında Zonisamid kararlı kan konsantrasyonu sağlanan dozda kullanıldığında
karbamazepin, lamotrijin, fenitoin veya sodyum valproat üzerinde klinik olarak anlamlı
farmakokinetik etki göstermemiştir.
Oral kontraseptifler
Sağlıklı gönüllülerde yürütülen klinik çalışmalarda, Zonisamid kararlı kan konsantrasyonu
sağlanan dozda kullanıldığında kombine oral kontraseptifteki etinilestradiol veya
norethisteron serum konsantrasyonlarını etkilememiştir.
Karbonik anhidraz inhibitörleri
Olası bir farmakodinamik etkileşimi dışlayacak yeterli veri olmadığından, Zonisamid yetişkin
hastalarda topiramat ve asetazolamid gibi karbonik anhidraz inhibitörleri ile eş zamanlı
kullanılırken dikkatli olunmalıdır (Bakınız. Bölüm 4.4).
Zonisamid pediyatrik hastalarda topiramat ve asetozolamid gibi diğer karbonik anhidraz
inhibitörleri ile birlikte eş zamanlı kullanılmamalıdır (Bakınız Bölüm 4.4 pediyatrik
popülasyon).
P-gp substrat
Bir in vitro çalışma zonisamidin zayıf bir P-gp (MDR1) inhibitörü (IC 267 mikromol/l)
50
olduğunu göstermektedir ve teorik olarak zonisamidin P-gp substratı olan maddelerin
farmakokinetiğini etkileme potansiyeli bulunmaktadır. P-gp substratı olan tıbbi ürünler
(örnek: digoksin, kinidin) kullanan hastalarda zonisamid tedavisine başlama, sonlandırma
veya doz değiştirme sırasında dikkatli olunması önerilmektedir.
Zonisamid’i etkileyebilecek potansiyel tıbbi ürün etkileşimleri
Klinik çalışmalarda lamotrijinin eş zamanlı kullanımı zonisamid farmakokinetiği üzerinde
belirgin etki göstermemiştir. Zonisamid’in ürolitiyazise neden olabilecek tıbbi ürünler ile
kombinasyonu böbrek taşı geliştirme riskini artırabilir; bu nedenle bu tip ilaçların eş zamanlı
11kullanımından kaçınılmalıdır.
Zonisamid kısmen CYP3A4 (redüktif ayrılma), N-asetil-transferaz ve glukuronik asit
konjügasyonu ile metabolize olur. Bu nedenle bu enzimleri indükleyen veya inhibe eden
enzimler zonisamidin farmakokinetiğini etkileyebilir.
- Enzim indüksiyonu: Fenitoin, karbamazepin ve fenobarbiton gibi CYP3A4 indükleyen
ilaçları kullanan epilepsi hastalarında zonisamide maruziyet düşüktür. Mevcut tedaviye
Zonisamid eklendiğinde bu etkilerin klinik olarak anlamlı olma ihtimali yoktur, ancak eş
zamanlı CYP3A4-indükleyen antiepileptik veya diğer tıbbi ürünlerin başlanması, doz
ayarlanması ya da kesilmesi sırasında zonisamid konsantrasyonunda değişiklik olabilir ve
Zonisamid dozunun ayarlanması gerekebilir. Rifampisin güçlü bir CYP3A4 indükleyicidir. Eş
zamanlı kullanım gerektiğinde hasta yakından gözlenmeli ve Zonisamid ve diğer CYP3A4
subtratlarının dozları gerektiği şekilde düzenlenmelidir.
- CYP3A4 inhibisyonu: Klinik verilere göre, bilinen spesifik olan/olmayan CYP3A4
inhibitorlerinin zonisamidin farmakokinetik maruziyet parametreleri üzerinde klinik olarak
anlamlı etkisi bulunmamaktadır. Sağlıklı gönüllülerde kararlı kan konsantrasyonu sağlayan
dozlarda ketokonazol (400 mg/gün) veya simetidinin (1200 mg/gün) zonisamidin tek doz
farmakokinetiği üzerinde klinik olarak anlamlı etkisi saptanmamıştır. Bu nedenle bilinen
CYP3A4 inhibitörleri ile eş zamanlı kullanıldığında Zonisamid dozunda değişiklik
gerekmeyecektir.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli olan kadınlar Zonisamid tedavisi süresince ve tedavinin
sonlandırılmasından sonraki 1 ay boyunca uygun bir doğum kontrol yöntemi
uygulamalıdırlar.
Zonisamid, açıkça gerekli olmadıkça ve sadece potansiyel yararın fetüse yönelik riski haklı
çıkardığı düşünülüyorsa, etkili doğum kontrolü kullanmayan çocuk doğurma potansiyeli olan
12kadınlarda kullanılmamalıdır. Zonisamid ile tedavi edilen ve çocuk doğurma potansiyeli olan
kadınlara uzman tıbbi tavsiye verilmelidir. Hamilelik planlayan kadınlar, zonisamid
tedavisini yeniden değerlendirmek ve diğer tedavi seçeneklerini değerlendirmek için
uzmanlarıyla görüşmelidir.
Tüm antiepileptik ilaçlarda olduğu gibi, zonisamidin aniden kesilmesinden kaçınılmalıdır,
çünkü bu, kadın ve doğmamış çocuk için ciddi sonuçlar doğurabilecek şiddetli nöbetlere yol
açabilir. Bir antiepileptik tıbbi ürünle tedavi edilen annelerin çocuklarında doğum kusuru
riski faktör 2 ila 3 oranında artar. En sık bildirilenler yarık dudak, kardiyovasküler
malformasyonlar ve nöral tüp defektidir. Çoklu antiepileptik tıbbi ürün tedavisi,
monoterapiden daha yüksek konjenital malformasyon riski ile ilişkilendirilebilir.
Gebelik dönemi
Gebe kadınlarda zonisamid kullanımına ilişkin yeterli veri bulunmamaktadır. Hayvanlarda
yapılan çalışmalar üreme toksisitesi göstermiştir (Bkz. Bölüm 5.3). İnsanlar açısından
potansiyel risk bilinmemektedir.
Bir arşiv çalışmasından elde edilen veriler, düşük doğum ağırlıklı, prematüre veya gebelik
yaşına göre küçük doğan bebeklerin oranında bir artış olduğunu göstermektedir. Bu artışlar,
tümü lamotrijin monoterapisi ile tedavi edilen annelerle karşılaştırıldığında, düşük doğum
ağırlıklı bebekler için yaklaşık %5 ila %8, erken doğum için yaklaşık %8 ila %10 ve gebelik
yaşına göre küçük bebekler için yaklaşık %7 ila %12 arasındadır.
Potansiyel yararı fetus açısından var olan riske ağır basmadığı sürece zonisamid gebelik
boyunca kullanılmamalıdır. Gebe kalmayı planlayan hastalarda antiepileptik tedavi gerekliliği
değerlendirilmelidir. Zonisamid hamilelik sırasında reçete edilirse, hastalar fetusa potansiyel
zarar konusunda tam olarak bilgilendirilmelidir ve dikkatli izleme ile birlikte minimum etkili
dozun kullanılması tavsiye edilir.
Laktasyon dönemi
Zonisamid anne sütüne geçer; anne sütü içindeki konsantrasyon, annenin plazmasındakine
benzerdir. Emzirmeyi kesme veya zonisamid tedavisine başlamama ya da tedaviyi
sonlandırma yönünde bir karar verilmelidir. Zonisamidin vücutta uzun süre kalması nedeniyle
tedavinin tamamlanmasından sonraki bir ay boyunca emzirmeye başlanmamalıdır.
13Üreme yeteneği/ Fertilite
Zonisamidin insan fertilitesi üzerindeki etkisi bilinmemektedir. Hayvan çalışmalarında
fertilite parametrelerinde değişiklikler gösterilmiştir (Bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanımı üzerindeki etkileri üzerinde bir çalışma yapılmamıştır.
Ancak, özellikle tedavinin başlangıcında veya doz artışı ardından bazı hastalarda sersemlik
veya konsantrasyon güçlüğü yaşanabileceği için hastalar yüksek derecede dikkat gerektiren
araç veya makine kullanma gibi aktivitelerde dikkatli olmaları konusunda uyarılmalıdır.
4.8. İstenmeyen etkiler
Güvenlik profili özeti Zonisamid klinik çalışmalarda en az 1200 hastaya uygulanmıştır; bu
hastalardan 400’den fazlası en az bir yıl zonisamid kullanmıştır. Ek olarak Japonya’da 1989
ve Amerika Birleşik Devletleri’nde 2000 yılından itibaren zonisamid ile geniş bir pazarlama
sonrası deneyim bulunmaktadır.
Zonisamid sülfonamid grubu içeren bir benzisoksazol türevidir. Sülfonamid grubu içeren tıbbi
ürünlerle ilişkili ve bağışıklık sistemini ilgilendiren ciddi advers reaksiyonlar arasında deri
döküntüsü, alerjik reaksiyon ve aplastik anemi gibi çok nadiren ölümcül olabilen ciddi
hematolojik bozukluklar yer almaktadır (Bkz. Bölüm 4.4).
Kontrollü ek tedavi çalışmalarındaki en yaygın ortaya çıkan advers reaksiyonlar somnolans,
baş dönmesi ve iştahsızlıktır. Zonisamid ile uzatılmış salınımlı karbamazepini karşılaştıran
randomize kontrollü monoterapi çalışmasında en yaygın ortaya çıkan advers reaksiyonlar
bikarbonat seviyesinin düşmesi, iştah kaybı ve kilo kaybıdır. Serum bikarbonat düzeyinde
belirgin düşüş (>5 mEq/l ile <17 mEq/l) insidansı %3.8'dir. Belirgin kilo kaybı (≥%20)
insidansı %0.7'dir.
Klinik çalışmalar ve pazarlama sonrası izlemde zonisamid ile ilişkili olarak saptanan advers
reaksiyonların sıklığı aşağıdaki gibi gösterilmiştir:
Çok yaygın (≥ 1/10)
Yaygın (≥ 1/100 ile < 1/10)
Yaygın olmayan (≥ 1/1.000 ile < 1/100)
Seyrek (≥ 1/10.000 ile < 1/1.000)
14Çok seyrek (< 1/10.000)
Bilinmiyor eldeki verilerden hareketle tahmin edilemiyor.
Tablo 4: Klinik çalışmalar ve pazarlama sonrası gözetimden elde edilen Zonisamid ile
ilgili yan etkiler
Sistem Organ
Yaygın
Sınıfı (MedDRA Çok yaygın Yaygın Çok seyrek
olmayan
Terminoloji)
Enfeksiyonlar ve Pnömoni, idrar
enfestasyonlar yolu
enfeksiyonu
Kan ve lenf Ekimoz Agranülositoz,
sistemi aplastik anemi,
hastalıkları lökositoz,
lökopeni,
lenfadenopati,
pansitopeni,
trombositopeni
Bağışıklık Hipersensitivite İlaç ilişkili
sistemi hipersensitivite
hastalıkları sendromu,
eozinofili ile ilaç
döküntüsü ve
sistemik
semptomlar
Metabolizma ve Anoreksi Hipokalemi Metabolik
beslenme asidoz, renal
hastalıkları tübüler asidoz
Psikiyatrik Ajitasyon, Duygulanım Kızgınlık, Halüsinasyon
hastalıklar irritabilite, değişikliği, saldırganlık,
konfüzyon anksiyete, intihar
hali, depresyon uykusuzluk, düşüncesi,
psikotik bozukluk intihar girişimi
15Sinir sistemi Ataksi, Bradifreni, dikkat Konvülziyon Amnezi, koma,
hastalıkları baş dönmesi, bozukluğu, Grand mal
bellek nistagmus, nöbet,
bozukluğu, parestezi, miyastenik
somnolans konuşma sendrom,
bozukluğu, nöroleptik
tremor malign sendrom,
status
epileptikus
Göz hastalıkları Diplopi Açı kapanması
glokomu, göz
ağrısı,
miyopluk,
görmede
bulanıklık, görüş
keskinliğinde
azalma
Solunum, göğüs Dispne,
bozuklukları ve pnömoni
mediastinal aspirasyonu,
hastalıklar solunum
bozukluğu,
hipersensitivite
tipi pnömoni
Gastrointestinal Abdominal ağrı, Kusma Pankreatit
hastalıklar konstipasyon,
diyare, dispepsi,
bulantı
Hepato-bilier Kolesistit, Hepatosellüler
hastalıklar kolelitiyazis hasar
Deri ve deri altı Döküntü, kaşıntı, Anhidroz,
doku saç dökülmesi eritema
hastalıkları multiforme,
16Stevens-Johnson
sendromu,
toksik epidermal
nekroliz
Kas-iskelet Rabdomiyoliz
bozukluklar,
bağ doku ve
kemik
hastalıkları
Böbrek ve idrar Nefrolitiyazis İdrar yollarında Hidronefroz,
yolu hastalıkları taş renal yetmezlik,
idrar
bozuklukları
Genel Yorgunluk, grip
bozukluklar ve benzeri hastalık,
uygulama ateş, periferik
bölgesine ilişkin ödem
hastalıklar
Araştırmalar Bikarbonat Kilo kaybı Kanda kreatinin
düzeyinde fosfokinaz artışı,
azalma kanda kreatinin
artışı, kanda üre
artışı, anormal
karaciğer
fonksiyon
testleri
Yaralanma ve Sıcak çarpması
zehirlenme
Bunların yanı sıra, Zonisamid kullanan epilepsi hastalarında açıklanamayan ani ölüm vakaları
ayrı tutulmuştur.
17Tablo 5: Zonisamid ile uzatılmış salınımlı karbamazepinin karşılaştırıldığı randomize,
kontrollü monoterapi çalışmasında bildirilen advers reaksiyonlar
Sistem Organ Sınıfı
(MedDRA Çok yaygın Yaygın Yaygın olmayan
Terminoloji*)
Enfeksiyonlar ve İdrar yolu enfeksiyonu,
enfestasyonlar pnömoni
Kan ve lenf sistemi Lökopeni,
hastalıkları trombositopeni
Metabolizma ve İştah kaybı Hipokalemi
beslenme hastalıkları
Psikiyatrik hastalıklar Ajitasyon, Konfüzyon, akut psikoz,
depresyon, saldırganlık, intihar
uykusuzluk, mizaç düşüncesi, halüsinasyon
değişiklikleri,
anksiyete
Sinir sistemi Ataksi, baş Nistagmus, konuşma
hastalıkları dönmesi, bellek bozukluğu, tremor,
bozukluğu, konvülziyon
somnolans,
bradifreni, dikkat
bozukluğu,
parestezi
Göz hastalıkları Diplopi
Solunum, göğüs Solunum bozukluğu
bozuklukları ve
mediastinal
hastalıklar
Gastrointestinal Konstipasyon, Abdominal ağrı
hastalıklar diyare, dispepsi,
bulantı, kusma
Hepato-bilier Akut kolesistit
18hastalıklar
Deri ve deri altı doku Döküntü Kaşıntı, ekimoz
hastalıkları
Genel bozukluklar ve Yorgunluk, ateş,
uygulama bölgesine sinirlilik
ilişkin hastalıklar
Araştırmalar Bikarbonat Kilo kaybı, kanda Anormal idrar bulguları
düzeyinde kreatinin
azalma fosfokinaz artışı,
alanin
aminotransferaz
artışı, aspartat
aminotransferaz
artışı
*MedDRA versiyon 13.1
Özel popülasyonlarla ilgili ek bilgiler:
Geriyatrik Hastalar:
95 yaşlı hastadan elde edilen güvenlik verileri üzerinde yapılan bir analiz yetişkin
popülasyonla kıyaslandığında göreceli olarak daha sık periferik ödem ve kaşıntı ortaya
çıktığını göstermiştir.
Pazarlama sonrası verilerinin analizi, 65 yaş ve üzerindeki hastaların aşağıdaki olayları genel
popülasyona göre daha sık bildirdiklerini göstermiştir: Stevens-Johnson sendromu (SJS) ve
İlaç Kaynaklı Hipersensitivite Sendromu (İKHS).
Pediyatrik Hastalar
Plasebo kontrollü klinik çalışmalarda 6-17 yaş arasındaki pediyatrik hastalarda zonisamidin
advers olay profili yetişkinlerdekiyle uyumludur. Pediyatrik güvenlilik veri tabanındaki 465
hasta içinde (kontrollü klinik çalışmanın uzatma evresindeki 67 kişi dahil) 7 ölüm
bildirilmiştir (%1.5; 1000 yılda 14.6 kişi): 2 status epileptikus vakası; biri düşük kilolu olan
hastada şiddetli kilo kaybı (3 ayda %10) ve ilacı kullanamamasına bağlı gelişmiştir; diğeri de
kafa travması/hematom vakasıdır. Diğer 4 ölüm önceden çeşitli nedenlerle işlevsel nörolojik
kusurları olan hastalarda saptanmıştır (2 olguda pnömoni kaynaklı sepsis/organ yetmezliği, 1
19olguda SUDEP ve 1 olguda kafa travması). Kontrollü çalışmada ya da bu çalışmanın açık
etiketli uzatma evresinde ZNS kullanan pediyatrik hastaların %70.4'ünün tedavi sırasındaki
bikarbonat ölçümü en az bir defa 22 mmol/L altında bulunmuştur. Bikarbonat düzeyi
düşüklüğünün süresi de uzundur (ortalama 188 gün).
420 pediyatrik hastanın (183 hasta 6-11 yaş ve 237 hasta 12-16 yaş aralığında; ortalama
maruziyet süresi yaklaşık 12 ay) güvenlilik verisi analizi, yetişkin popülasyon ile
karşılaştırıldığında (özellikle de 12 yaş altındaki hastalarla) pnömoni, dehidratasyon,
terlemede azalma, karaciğer fonksiyon testlerinde bozukluk, otitis media, farenjit, sinüzit ve
üst solunum yolları enfeksiyonu, öksürük, burun kanaması ve rinit, karın ağrısı, kusma,
döküntü, egzema ve ateş sıklığının daha yüksek olduğunu; amnezi, kreatinin artışı,
lenfadenopati ve trombositopeni insidansının düşük olduğunu göstermiştir. Vücut ağırlığında
≥%10 kayıp görülme oran ı %10.7'dir (Bkz. Bölüm 4.4). Bazı kilo kaybı vakalarında, sonraki
Tanner aşamasına geçiş ve kemik olgunlaşması gecikmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Erişkin ve pediyatrik hastalarda kaza ile veya kasıtlı doz aşımı vakaları bildirilmiştir. Bazı
vakalarda, özellikle hemen kusan veya midesi yıkanan hastalarda doz aşımı asemptomatik
olmuştur. Diğer vakalarda doz aşımı ardından somnolans, bulantı, gastrit, nistagmus,
miyoklonus, koma, bradikardi, renal işlevlerde azalma, hipotansiyon ve solunum depresyonu
gibi semptomlar gözlenmiştir. Bir hastada aşırı dozda Zonisamid ve klonazepam aldıktan
yaklaşık 31 saat sonra plazmada çok yüksek konsantrasyonda (100,1µg/ml) zonisamid
saptanmıştır; hastada koma ve solunum depresyonu gelişmiştir; beş gün sonra bilinci yerine
gelen hasta sekelsiz iyileşmiştir.
Tedavi
Zonisamid doz aşımının özgün antidotu bulunmamaktadır. Doz aşımından şüphelenildiğinde
20solunum yolunu koruyacak genel önlemlerle birlikte mide lavajı ya da kusmanın uyarılması
ile mide boşaltılabilir. Yaşamsal belirtilerin yakından izlenmesi ile birlikte genel destekleyici
önlemler alınmalıdır. Zonisamidin yarılanma ömrü uzun olduğundan etkilerinin geri dönmesi
uzun bir süre alabilir. Doz aşımı için formel bir çalışma olmamasına rağmen, azalmış böbrek
fonksiyonu olan bir hastada hemodiyaliz zonisamid plazma konsantrasyonlarını azaltmıştır.
Doz aşımı durumunda bir zehir danışma merkezi ile bağlantı kurularak zonisamid doz aşımına
ilişkin bilgi alınmalıdır.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antiepileptikler, diğer antiepileptikler
ATC kodu: N03A X15
Zonisamid, kimyasal yapı olarak diğer antiepileptik ilaçlara benzemeyen, benzioksazol
(sulfonamid) türevidir. İn vitro olarak zayıf karbonik anhidraz aktivitesine sahip antiepileptik
bir ilaçtır.
Etki mekanizması
Zonisamidin etki mekanizması tam olarak aydınlatılmamıştır ancak, voltaj hassasiyeti olan
sodyum ve kalsiyum kanalları üzerinden etki ettiği, bu şekilde senkronize nöronal ateşlemeyi
bozarak, nöbet deşarjının yayılımını azalttığı ve böylece epileptik aktiviteyi engellediği
bilinmektedir. Zonisamidin GABA aracılı nöronal inhibisyonda düzenleyici etkisi de
bulunmaktadır.
Farmakodinamik etkiler
Zonisamidin antikonvülzan aktivitesi bir kaç türde indüklenmiş veya doğal nöbetlerin
oluştuğu, farklı modellerde değerlendirilmiştir. Bu modellerde zonisamid geniş spektrumlu
antiepileptik etkinlik göstermiştir.
Zonisamid maksimal elektroşok nöbetleri engeller ve nöbetlerin korteksten sub-kortikal
yapılara yayılımı da dahil olmak üzere nöbet dağılımını sınırlar ve epileptojenik odak
aktivitesini baskılar. Fenitoin ve karbamazepinin aksine zonisamid tercihen korteksten
kaynaklanan nöbetler üzerine etki eder.
21Klinik etkililik ve güvenlilik
Sekonder jenerilizasyonu olan veya olmayan parsiyel nöbetlerin tedavisinde monoterapi
Monoterapi olarak zonisamidin etkililiği, 583 yetişkin sekonder jeneralize tonik-klonik
nöbetli ya da nöbetsiz kısmi nöbetli yeni tanı konulmuş gönüllülerde uzatılmış salımlı
karbamazepin ile karşılaştırmalı çift-kör, paralel grup eşdeğerlik çalışması ile
değerlendirilmiştir. Karbamazepin ve zonisamid alan gönüllüler cevaba bağlı olarak 24 aya
kadar bir süre tedaviye devam etmişlerdir. Hastalar başlangıç hedef dozu 600 mg
kabamazepin ya da 300 mg zonisamide titre edilmiştir. Nöbet geçiren hastalar bir sonrası
hedef doz örn. 80 mg kabamazepin ya da 400 mg zonisamide titre edilmiştir. Bir nöbet daha
geçiren hastalara maksimum hedef doz verilmiştir 1200 mg karbamazepin ya da 500 mg
zonisamid. Hedef doz düzeyinde 26 hafta boyunca nöbet geçirmeyen hastalar bu dozda 26
hafta daha devam etmişlerdir.
Bu çalışmanın ana çıktıları aşağıdaki tabloda gösterilmiştir:
Tablo 6: Monoterapi Çalışması 310 için Etkililik Sonuçları
Zonisamid Karbamazepin
N (ITT popülasyon) 281 300
6 aylık nöbet geçirmeme Fark Cl
%95
PP-popülasyonu* 79.4% 83.7% -4.5% -12.2% ; 3.1%
ITT-popülasyonu 69.4% 74.7% -6.1% -13.6% ; 1.4%
3 ay temel periyodu süresince ≤4 71.7% 75.7% -4.0% -11.7% ; 3.7%
-15.9%
nöbet
52.9% 68.9% -37.5% ; 5.6%
3 ay temel periyodu süresince >4
nöbet
12 aylık nöbet geçirmeme
PP-popülasyonu* 67.6% 74.7% -7.9% - 17.2% ; 1.5%
ITT-popülasyonu 55.9% 62.3% -7.7% - 16.1% ; 0.7%
3 ay temel periyodu süresince ≤4 57.4% 64.7% -7.2% -15.7% ; 1.3%
nöbet
44.1% 48.9% -4.8% -26.9% ; 17.4%
3 ay temel periyodu süresince >4
nöbet
Nöbet alt tür
(6 ay nöbetsiz - PP popülasyonu)
22Tamamen parsiyel 76.4% 86.0% -9.6% -19.2% ; 0.0%
Basit parsiyel 72.3% 75.0% -2.7% -20.0% ; 14.7%
Kompleks parsiyel 76.9% 93.0% -16.1% -26.3% ; -5.9%
Tamamen jeneralize tonik-klonik
78.9% 81.6% -2.8% -11.5% ; 6.0%
Sekonder tonik-klonik
77.4% 80.0% -2.6% -12.4% ; 7.1%
Jeneralize tonik-klonik
85.7% 92.0% -6.3% -23.1% ; 10.5%
PP = Protokol başına popülasyon; ITT = Tedavi amaçlı popülasyon
*Primer sonlanım noktası
Yetişkinlerde sekonder jenerilizasyonu olan veya olmayan parsiyel nöbetlerin tedavisinde
adjuvan tedavi
Yetişkinlerde, etkililik Zonisamid’in günde bir ya da iki doz olarak kullanıldığı, maksimum
24 haftalık çift kör, plasebo kontrollü dört çalışmada gösterilmektedir. Bu çalışmalar, parsiyel
nöbet sıklığındaki ortalama düşüşün Zonisamid dozu ile ilişkili olduğunu ve günde 300-500
mg arasındaki dozlarda etkililiğin sürdürüldüğünü göstermektedir.
Pediyatrik Popülasyon
Ergen ve pediyatrik hastalarda ( ≥6 yaş) sekonder jeneralizasyonu olan veya olmayan
parsiyel nöbetlerde adjuvan tedavi
Pediyatrik hastalarda ( ≥6 yaş ) zonisamid etkililiği 207 hasta ile yürütülmüş ve maksimum 24
haftalık tedavi içeren çift kör, plasebo kontrollü çalışmada gösterilmiştir. 12 haftalık sabit doz
periyodunda nöbet sıklığında başlangıca göre en az %50 azalma, zonisamid ile tedavi gören
hastaların %50 ve plasebo uygulanan hastaların %31'inde saptanmıştır.
Pediyatrik çalışmalarda karşılaşılan özel güvenlilik konuları şunlardır: iştah azalması ve kilo
kaybı, bikarbonat seviyesinde düşüş, böbrek taşı riskinde artış ve dehidratasyon. Tüm bu
etkiler ve özellikle kilo kaybı büyüme ve gelişmeyi olumsuz etkileyebilir ve genel anlamda
sağlığın bozulmasına yol açabilir. Tüm bunlar düşünüldüğünde, büyüme ve gelişme
üzerindeki uzun süreli etkilerine ilişkin veriler sınırlıdır.
5.2.Farmakokinetik özellikler
Emilim:
Zonisamid oral uygulamayı takiben tamamen emilir ve genellikle doruk serum veya plazma
konsantrasyonlarına dozu takiben 2-5 saatte ulaşır. İlk geçiş mekanizmasının ihmal edilebilir
olduğu düşünülmektedir. Mutlak biyoyararlanımı yaklaşık %100 olarak hesaplanmıştır.
Doruk plazma ve serum konsantrasyonları gecikse de oral biyoyararlanımı yiyeceklerden
etkilenmez.
Zonisamid EAA ve Cmaks değerleri 100-800 mg arasında tek doz ve 100-400 mg arasında
çoklu doz ardından doğrusal olarak artar. Kararlı durumdaki artış zonisamidin eritrositlere
23doyurulabilir biçimde bağlanmasından dolayı doza göre beklenenden biraz daha yüksek
olmuştur. Kararlı duruma 13 günde ulaşılmıştır. Tek doza kıyasla beklenene göre biraz daha
fazla birikir.
Dağılım:
Zonisamid insan plazma proteinlerine %40-50 oranında bağlanır. İn vitro çalışmalarda bu
durum diğer antiepileptik ilaçlardan (fenitoin, fenobarbiton, karbamazepin ve sodyum
valproat) etkilenmemiştir. Erişkinlerde görünen dağılım hacminin yaklaşık 1.1 – 1.7 l/kg
olması zonisamidin dokulara yaygın olarak dağıldığını göstermektedir. Eritrosit /plazma oranı
düşük konsantrasyonlarda 15, yüksek konsantrasyonlarda yaklaşık 3’tür.
Biyotransformasyon:
Zonisamid esas olarak ana ilacın benzisoksal halkasının CYP3A4 tarafından redüktif
ayrılması sonucu 2-sülfamoilasetilfenol (SMAP) oluşması ve N-asetilasyon ile metabolize
olur. Ana ilaç ve SMAP ek olarak glukuronidasyona uğrar. Plazmada saptanamayan
metabolitlerin antikonvülzan aktivitesi bulunmamaktadır. Zonisomidin kendi metabolizmasını
indüklediğine dair bir kanıt bulunmamaktadır.
Eliminasyon:
Zonisamidin kararlı durumda görülen klerensi oral uygulamadan sonra 0.70 l/saat, terminal
yarılanma ömrü CYP3A4 indükleyicilerin yokluğunda yaklaşık 60 saattir. Eliminasyon
yarılanma ömrü dozdan bağımsızdır ve tekrarlanan uygulamadan etkilenmez. Doz aralığında
serum veya plazma konsantrasyonlarında dalgalanma düşüktür (<%30). Değişmeyen ilaç ve
zonisamid metabolitleri esas olarak idrar ile atılır. Değişmemiş zonisamidin renal klerensi
nispeten düşüktür (yaklaşık 3.5 ml/dak.); dozun yaklaşık %15-30’u değişmeden atılır.
Doğrusallık/ doğrusal olmayan durum:
Yaklaşık 8 hafta ile kararlı duruma ulaşıncaya kadar zonisamid maruziyeti zamanla artar.
Aynı doz düzeyi karşılaştırıldığında vücut ağırlığı daha fazla olan bireylerde kararlı durum
konsantrasyonlarının daha düşük olduğu gözlenmiştir ancak bu etki nispeten orta derecelidir.
Kararlı duruma ulaşılan dozlarda, yaş (≥ 12 yaş) ve cinsiyetin vücut ağırlığı ayarlaması
ardından epilepsi hastalarında zonisamid maruziyeti üzerinde belirgin bir etkisi
bulunmamaktadır. CYP3A4 indükleyicileri dahil antiepileptik ilaçların herhangi birisi ile doz
ayarlamasına ihtiyaç yoktur.
24Farmakokinetik-farmakodinamik ilişkileri
Zonisamid 28 günlük ortalama nöbet sıklığını azaltır ve bu azalma zonisamidin ortalama kan
konsantrasyonu ile orantılıdır (log-lineer).
Özel Hasta Grupları
Böbrek yetmezliği:
Böbrek yetmezliği olan hastalarda tek doz zonisamidin renal klerensi ile kreatinin klerensi
arasında pozitif korelasyon bulunmuştur. Zonisamid plazma EAA, kreatinin klerensi <20
ml/dak. olan hastalarda %35 artmıştır (Bkz. Bölüm 4.2).
Karaciğer yetmezliği:
Zonisamidin farmakokinetiği karaciğer işlev bozukluğu olan hastalarda yeterince
çalışılmamıştır.
Geriyatrik popülasyon:
Farmakokinetik özelliklerde genç (21-40 yaş) ve yaşlılar arasında (65-75 yaş) klinik olarak
anlamlı fark gözlenmemiştir.
Çocuklar ve Ergenler (5-18 yaş):
Sınırlı veriler kararlı duruma ulaşılan ve bölünmüş dozlar halinde uygulanan günlük 1, 7 veya
12 mg/kg dozlarda zonisamid kullanan çocuklarda ve ergenlerdeki farmakokinetik
özelliklerin, vücut ağırlığı ayarlandıktan sonra, erişkinlerdekine benzer olduğunu göstermiştir.
5.3.Klinik öncesi güvenlilik verileri
Klinik çalışmalarda gözlenmemiş fakat klinik kullanımdakine yakın maruziyet düzeyinde
köpeklerde saptanmış bulgular, metabolizma artışı ile ilişkili karaciğer değişiklikleridir
(büyüme, koyu kahverengi renk değişikliği, sitoplazmada konsantrik lamellar cisimcikler ve
sitoplazmik vakuolizasyon ile birlikte hafif hepatosit büyümesi).
Zonisamid genotoksik değildir ve karsinojenik potansiyeli yoktur.
Zonisamid, organogenez döneminde insanlardaki terapötik düzeylere benzer veya daha düşük
zonisamid dozu ve maternal plazma düzeyinde uygulandığında fare, sıçan ve köpeklerde
gelişimsel anormalliklere; maymunlarda embriyo ölümüne neden olmuştur.
25Jüvenil sıçanlarda yürütülen oral tekrarlayan doz toksisite çalışmasında, pediyatrik hastalarda
önerilen maksimum dozdaki maruziyet düzeylerinde, vücut ağırlığında azalma ve böbrek
histopatolojisi, klinik patoloji parametreleri ve davranışlarda değişiklikler gözlenmiştir.
Böbrek histopatolojisi ve klinik patoloji parametrelerindeki değişikliklerin zonisamidin
karbonik anhidraz inhibisyonu ile ilişkili olduğu düşünülmüştür. Bu doz düzeyindeki etkiler
iyileşme sürecinde düzelmiştir. Daha yüksek bir doz düzeyinde (terapötik maruziyet ile
karşılaştırıldığında 2-3 kat daha fazla sistemik maruziyet) renal histopatolojik etkiler daha
şiddetli olmuş ve kısmen düzelmiştir. Jüvenil sıçanlarda en fazla gözlenen yan etkiler erişkin
sıçanlarda yürütülen tekrarlayan doz toksisite çalışmalarında gözlenenlere benzerdir, fakat
renal tübüler hiyalen damlacıklar ve geçici doku büyümesi yalnızca jüvenil çalışmasında
gözlenmiştir. Daha yüksek olan bu doz düzeyinde, jüvenil sıçanların büyüme, öğrenme ve
gelişim parametrelerinde azalma saptanmıştır. Bu etkilerin vücut ağırlığı azalması ve tolere
edilebilir maksimum dozdaki zonisamidin farmakolojik etkilerinin artışına bağlı olabileceği
düşünülmüştür.
İnsanlardaki maksimum terapötik doza eşdeğer maruziyet düzeylerinde sıçanlarda corpora
lutea sayısının ve implantasyon alanlarının azaldığı gözlenmiştir; üç kat daha yüksek
maruziyet düzeylerinde östrus döngüsü düzensizleşmiş ve canlı fetüs sayısı azalmıştır.
6. FARMASÖTİK ÖZELLİKLER
6.1 Yardımcı maddeleri listesi
Mikrokristalin selüloz PH 101
Sodyum lauril sülfat
Hidrojene bitkisel yağ, Tip 1
Sert jelatin kapsül*
* Sert jelatin kapsül içeriği:
Titanyum dioksit
Su
Jelatin
6.2. Geçimsizlikler
Bu ürün için geçerli değildir.
6.3. Raf Ömrü
24 aydır.
266.4. Saklamaya yönelik özel tedbirler
25°C altındaki oda sıcaklığında saklanmalıdır.
6.5. Ambalajın niteliği ve içeriği
14 ve 28 kapsül içeren Şeffaf PVC/PVDC-Alüminyum folyo blister içerisinde kullanma
talimatı ile birlikte karton kutuda ambalajlanır.
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da materyaller ‘Tıbbi atıkların kontrolü yönetmeliği ‘ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Liba Laboratuarları A.Ş.
Beykoz/İstanbul
8. RUHSAT NUMARASI(LARI)
2020/226
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 27.07.2017
Ruhsat yenileme tarihi: 25.10.2020
10. KÜB’ÜN YENİLEME TARİHİ
27