17/10/2022  
 1/7 KULLANMA TALİMATI  
 
CORTIMENT®MMX®  9 mg uzatılmış salımlı tablet  
  
Ağız yoluyla alınır.  
 
• Etkin madde:  Her bir tablet  9 mg budesonid içerir.  
 
• Yardımcı maddeler:  Stearik asit (E570), lesitin (soya) (E322), mikrokristal selüloz (E460), 
hidroksipropilselüloz (E463), laktoz monohidrat  (inek sütü  kaynaklı) , hidratlanmış koloidal 
silika (E551), magnezyum stearat (E470b) , metakrilik asit -metil metakrilat kopolimer (1:1), 
metakrilik asit-metil metakrilat kopolimer (1:2), talk (E553b), titanyum dioksit (E171), trietil 
sitrat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmi ştir, başkalarına vermeyiniz.  
• Bu ilacın kullanımı sırasında doktora veya hastaney e gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu kullanma talimatında:  
 
1. CORTIMENT®MMX®  nedir ve ne için kullanılır?  
2. CORTIMENT®MMX®  kullanmadan önce dikkat edilmesi gerekenler  
3. CORTIMENT®MMX®  nasıl kullanılır?  
4. Olası yan etkiler nelerdir?  
5. CORTIMENT®MMX®’in saklanması  
 
Başlıkları yer almaktadır.  
 
1. CORTIMENT®MMX® nedir ve ne için kullanılır?  
 
CORTIMENT®MMX®, budesonid  adlı bir etkin madde  içerir. Bu etkin madde , 
“kortikosteoridler” adı verilen bir tıbbi ürün kategorisine aittir. Bunlar i ltihabı  azaltmak için 
kullanılırlar.   
 
CORTIMENT®MMX® soya yağından türetilmiş lesitin ve inek sütü kaynaklı laktoz monohidrat 
içermektedir.  
 
Tabletler , beyaz ile kırık beyaz arası renkte, yuvarlak, çift konveks, film kaplı olup, bir yüzünde 
‘MX9’ baskısı mevcuttur . Tabletler,  karton kutu içerisinde bastırıp çıkarma tipi folyoyla 
kaplanmış blister ambalajlar içerisinde sunulur .    
 17/10/2022  
 2/7 Bu ilaç 10, 20, 30, 50, 60 veya 80 tabletlik ambalajlarda piyasaya sunulur. Tüm ambalaj 
boyutları piyasaya sunulmayabilir.  
 
CORTIMENT®MMX®  tablet, yetişkinlerde kalın bağırsak (kolon) ve makattaki ( rektum ) 
iltihabın tedavisi  ve tipik olarak sulu ishal ile seyreden kalın bağırsağın kronik iltihabi hastalığı 
olan mikroskopik kolitin alevlenmelerinin tedavisi için kullanılır.  
 
2. CORTIMENT®MMX®’i kullanmadan önce dikkat edilmesi gerekenler  
 
CORTIMENT®MMX®’i aşağıdaki durumlarda KULLANMAYINIZ   
 
Eğer;  
• Budesonid  veya içeriğindeki başka herhangi bir maddeye (bölüm 6’da listesi verilmiştir) 
alerjiniz varsa , 
 
• CORTIMENT®MMX® 9 mg tablet, soya yağının bir türevi olan lesitin içerir . Yer fıstığına 
veya soyaya bir alerjiniz varsa, bu tıbbi ürünü kullanmayınız.  
 
CORTIMENT®MMX®’i aşağıdaki durumlarda DİKKATLİ KULLANINIZ  
 
Eğer;  
• Bir virüs enfeksiyonu, bir bakteriyel enfeksi yon veya bir mantar  enfeksiyonu  gibi bir 
enfeksiyonunuz varsa;   
• Daha önce y üksek tansiyon hastalığınız varsa;  
• Şeker hastalığınız  varsa ; 
• Daha önce kemik erimesi tanısı konduysa ve  kemiklerinizde tekrarlayan kırıklar 
yaşıyorsanız ; 
• Daha önce m ide ülseri geçirdiyseniz ; 
• Daha önce y üksek göz tansiyonu  (glokom ) veya gri katar akt geçirdiyseniz ; 
• Daha önce a ilenizden biri şeker hastalığı  veya yüksek göz tansiyonu (glokom ) geçirdiyse ; 
• Daha önce k araciğer problemleriniz olduysa ; 
• Örneğin kaslarda ve eklemlerde ağrı, yorgunluk, baş ağrısı, mide bulantısı ve kusma ile 
sonuçlanabilen başka bir kortizon tedavisinden CORTIMENT®MMX® tedavisine geçtiyseniz;  
• Aşı olmanız gerektiğini biliyorsanız;  
• CORTIMENT®MMX®  tedavisine başlamadan önce  daha kuvvetli bir kortizon ile tedavi  
olduysanız , belirtileriniz tekrar görülebilir;  
• Ketokonazol içeren mantar ilaçları ile birlikte kullanımda etkisi artacağından, tedaviler 
arasındaki süre mümkün olduğunca uzun olmalı ve doz azaltılmalıdır.  
• CORTIMENT®MMX®  kullanımıyla eşzamanlı olarak düzenli greyfurt meyvesi ya da greyfurt 
suyu almaktan  kaçınınız;  
• Yerfıstığı veya soyaya karşı alerjiniz varsa, bu ila cı kullanmayınız;  
• CORTIMENT®MMX®  tabletleri laktoz içerir ve galaktoz intoleransı, Lapp laktaz yetmezliği 
ya da glukoz -galaktoz malabsorpsiyonu gibi nadir kalıtsal problemleri niz varsa  
kullanmayınız;  
• Tedavi sırasında eğer hasta olursanız, CORTIMENT®MMX®, enfeksiyonun belirtilerini 
saklayabilir ve enfeksiyon kötüleyebilir. CORTIMENT®MMX® ile tedavi olurken 
vücudunuzun direnci düşmüş olacağından daha kolay hastalanabilirsiniz;  
• Yakında bir ameliyata girecekseniz veya stresli bir dönemden geçiyorsanız;  17/10/2022  
 3/7 • Daha önceden kızamık veya suçiçeği geçirmediyseniz, CORTIMENT®MMX® tablet alırken, 
kızamık veya suçiçeği hastalarından uzak durmaya çalışınız.  Bu ilacı alırken suçiçeği veya 
kızamığa yakalandığınızı düş ünüyorsanız doktorunuza söyleyiniz.  
• Daha önce s izin veya ailenizden birinin akıl sağlığıyla ilgili problemleri olduysa;  
 
Yüksek dozlarda kortizonun uzun süre kullanılması, vücudun tüm bölgelerini (Cushing 
sendromu, büyüme geriliği, kemik mineral yoğunluğunun azaltılması , katarakt  (göz merceği 
ile ilgili bir hastalık) , glokom  (göz tansiyonu))  ve çok nadir durumlarda psikolojik sorunları 
etkileyebilir (bkz. 4. Olası yan etkiler).  
 
Yukarı da sayılanlardan birinin sizin için geçerli olup olmadığınıza  dair şüpheleriniz varsa, 
CORTIMENT®MMX® tablet almadan önce doktorunuza danışınız.  
 
CORTIMENT®MMX®’in yiyecek ve içecek ile kullanılması  
CORTIMENT®MMX® tablet alırken greyfurt suyu içmeyiniz. Bu ilacın etkisini değiştirebilir.   
 
Hamilelik  
İlacı kullanm adan önce doktorunuza veya eczacınıza danışınız.  
 
CORTIMENT®MMX®, hamilelik sırasında sadece fetüse potansiyel faydanın potansiyel riskten 
fazla olduğu hallerde kullanılmalıdır.  
 
Hamileyseniz veya emziriyorsanız, hamile olduğunuzu düşünüyorsanız veya bir b ebek sahibi 
olmayı planlıyorsanız, bu ilacı almadan önce tavsiye almak için doktorunuza danışınız.  
 
Tedaviniz  sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanm adan önce doktorunuza veya eczacınıza danışınız.  
 
Budesonid anne sütüyle atılır. CORTIMENT®MMX®, hamilelik sırasında sadece bebeğe 
potansiyel faydanın potansiyel riskten fazla olduğu hallerde kullanılmalıdır.  
 
Araç ve makine kullanımı  
CORTIMENT®MMX®’in araç ve makine kullanma yeteneğinizi etkilemesi beklenmez.  Bu tip 
bir ilaç bazen baş dönmesine veya yorgunluğa neden olabileceği için dikkat edilmesi gerekir.  
 
CORTIMENT®MMX®’in içeriğinde bulunan bazı yardımcı maddeler hakkında önemli 
bilgiler  
CORTIMENT®MMX® lesitin (soya yağı) ihtiva eder. Eğer fıstık ya da soyaya alerjiniz varsa bu 
tıbbi ürünü kullanmayınız.  
 
CORTIMENT®MMX® laktoz içerir . Eğer dah a önce d oktorunuz tarafından bazı şekerlere karşı 
intoleransınız olduğu söyle nmişse , bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Reçetesiz ilaçlar veya bitkisel ilaçlar da dâhil herhangi bir ilaç kullanıyorsanız, yakın zamanda 
kullandıysanız ya da kullanma olasılığınız varsa doktorunuza söyleyiniz. CORTIMENT®MMX®  
table t,  bazı ilaçlar ın çalışmasını  etkiler ve bazı ilaçlar da CORTIMENT®MMX® tabletin 17/10/2022  
 4/7 çalışmasını etkileyebilir. Bazı ilaçlar CORTIMENT®MMX® etkisini artırabilir ve eğer bu ilaçları 
(İnsan İmmün Yetmezlik Virüsü (HIV) tedavisinde kullanılan ilaçlar, ritonavir, kobisistat 
dahil) kullanıyorsanız doktorunuz dikkatle sizi yakından takip etmek isteyebilir.  
 
Aşağıdaki ilaçları kullanıyorsanız, yakın zamanda kullandıysanız ya da kullanma olasılığınız 
varsa doktorunuza söyleyiniz:  
• Mantar enfeksiyonları tedavi etmek için kullanılan maddeler olan ketokonazol veya 
itrakonazo l;  
• İnsan İmmün Yetmezlik Virüsü (HIV) tedavisinde kullanılan ritonavir , nelfinavir , kobisistat 
içeren  ilaçlar;  
• Epilepsi tedavisi için kullanılan karbamazepin ;  
• Kardiyak (kalple ilgili) glikozitler ve sık idrara çıkara n ilaçlar (diüretikler);  
• Hormon yerine  koyma (replasman) tedavisi (HRT) gibi östrojen (beyinde bir bez olan 
hipofizden salınan bir hormon) içeren ilaçlar ve bazı ağızdan alınan doğum kontrol ilaçları;  
• Kolesterol seviyelerini düşürmek veya karaciğer problemlerinin neden olduğu kaşınmayı 
tedavi etme k için kullanılan kolestiramin  veya midede üretilen asidi uzaklaştırmak (nötralize 
etmek) için kullanılan antasitler . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya  eczacınıza bunlar hakkında bilgi veriniz.  
 
3. CORTIMENT®MMX® nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı her zaman aynen doktorunuzun siz e söylediği şekilde kullanınız. Nasıl 
kullanacağınızdan emin değilseniz doktorunuza sorunuz.  
• Ülseratif kolit ve mikroskopik kolit için ö nerilen doz sabahları kahvaltıdan önce veya 
kahvaltıyla birlikte bir tablettir.  
• Tableti bir bardak suyla bir bütün olarak yutunuz; tablet kırılmamalı,  ezilmemeli ya da 
çiğnenmemelidir.  
• Genellikle bu ilacı en fazla sekiz hafta süreyle günde bir kez alacaksınız.  Doktorunuz daha 
sonra ilacı kullanma sıklığınızı  yavaş yavaş azaltabilir.   
• Daha iyi hissetmeye başlasanız bile CORTIMENT®MMX®  tableti doktorunuzun size 
söylediği şekilde almaya devam ediniz.  
 
Uygulama yolu ve metodu:  
Tableti bir bardak suyla bir bütün olarak yutunuz; tablet kırılmamalı, ezilmemeli ya da 
çiğnenmemelidir.  
 
Değişik yaş grupları:  
Çocuklarda kullanım:   Çocuklarda kullanmayınız.  
Yaşlılarda kullanım:  Erişkinlerde olduğu gibidir. Özel bir doz ayarlama önerilmemektedir. 
Ancak CORTIMENT®MMX®’in yaşlılarda kullanım ı ile ilgili deneyim sınırlıdır.  
 
Özel kullanım durumları:  
Böbrek yetmezliği: CORTIMENT®MMX® tablet , böbrek yetmezliği olan hastalarda 
kullanılırken dikkatli olunmalıdır . 
 
Karaciğer yetmezliği: CORTIMENT®MMX® tablet , karaciğer yetmezliği olan hastalarda 
kullanılırken dikkatli olunmalıdır.  17/10/2022  
 5/7 Eğer CORTIMENT®MMX®’in etkisinin çok güçlü ya da çok zayıf olduğuna dair bir izleniminiz 
var ise doktorunuz veya eczacınız ile konuşunuz.  
 
Kullanmanız gerekenden daha fazla CORTIMENT®MMX® kullandıysanız:  
CORTIMENT®MMX® ’den kullanmanız gerekenden fazlasını kullanmışsanız, bir doktor veya 
eczacı ile konuşunuz.  
 
CORTIMENT®MMX® kullanmayı unutursanız  
CORTIMENT®MMX® tableti almayı unutursanız, hatırlar hatırlamaz alınız. Ancak bir sonraki 
doz saati yaklaşmışsa, kaçırdığınız dozu atlayınız.  
 
Unutulan dozları dengelemek için çift doz kullanmayınız.  
 
CORTIMENT®MMX® ile tedavi sonlandırıldığında oluşabilecek etkiler  
Doktorunuza söylemeden CORTIMENT®MMX® tablet almayı bırakmayınız. İlacı almayı birden 
bırakırsanız hastalanabilirsiniz.  
 
Bu ilacın kullanımı hakkında daha fazla sorunuz varsa, doktorunuza sorunuz.  
 
4. Olası Yan Etkiler  Nelerdir?  
 
Tüm ilaçlar gibi, CORTIMENT®MMX®’in içeriğinde bulunan maddelere duyarlı olan kişilerde 
yan etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın     : 10 hastanın en az birinde görülebilir.  
Yaygın      : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek      : 1.000 hastanın birinden az, fakat 10.000  hastanın birinden fazla  görülebilir.  
Çok seyrek     : 10.000 hastanın birinden az görülebilir.  
Bilinmiyor     : Eldeki verilerden hareketle tahmin edilemiyor.  
 
Aşağıdakilerden biri olursa, CORTIMENT®MMX®’i kullanmayı durdurunuz ve DERHAL 
doktorunuza bildiriniz  veya size en yakın hastanenin acil bölümüne başvurunuz:  
• Alerjik döküntü ( kurdeşen ) 
• Aşırı duyarlılık reaksiyonları (alerjik reaksiyonlar) ( kurdeşen  veya yüz, dudaklar, ağız, dil, 
boğazda şişme ve  nefes darlığı)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CORTIMENT®MMX®’e karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
CORTIMENT®MMX®’i alırken aşağıdaki yan etkiler görülebilir. Yan etkilerden biri ciddileşirse 
ya da bu kullanma talimatında sayılmayan bir yan etkiyle karşılaşırsanız, doktorunuza 
danışınız . 
 
Yaygın  
• Yuvarlak yüz, akne, kilo artışı ve çabuk yaralanma eğilimi gibi Cushing  hastalığı benzeri 
belirtiler  17/10/2022  
 6/7 • Kas zayıflığı veya aş ırı yorgunluk, susuzluk veya bir karıncalanma hissine sebep 
olabilecek düşük kan potasyum seviyeleri  
• Sinirlilik, uykusuzluk veya ruh hali değişkenlikleri gibi davranış değişiklikleri  
• Depresyon  
• Baş ağrısı  
• Kalp çarpıntısı  
• Bulantı  
• Mide ağrısı  
• Karında şişlik  
• Ağız kuruluğu  
• Hazımsızlık (dispepsi)  
• Ciltte kızarıklık veya kaşıntı  
• Akne  
• Kas ağrısı, kas kr ampları  
• Kadınlarda ağır veya düzensiz adet  
• Aşırı bitkinlik  
• Kanda kortizol hormonun un azalması  
 
Yaygın olmayan  
• Grip (influenza)  
• Beyaz kan hücrelerinde artış 
• Duygu durum dalgalanmaları gibi davranış bozukluğu  
• Hiperaktivite ile birlikte rahatsızlık hissi  
• İç sıkı ntısı (anksiyete)  
• Baş dönmesi  
• Titreme  
• Karında gaz birikmesi (flatulans)  
• Sırt ağrısı  
• Kaslarda spazm  
• Bacaklarda şişme  
 
Seyrek  
• Saldırganlık  
• Glokom (göz tansiyonu)  
• Katarakt (göze perde inmesi - gözlerdeki kapsül ya da merceğin bulanıklaşması)  
• Görmede bulanıklık  
• Ciltte pembe ya da siyah -mavi noktalar  
 
Çok seyrek  
• Nefes alma güçlüklerine ve potansiyel şoka yol açabilecek ciddi alerjik reaksiyon 
(anafilaksi adı verilir ) 
 
Yukarıda belirtilen yan etkilerden bazıları steroid ilaçları için tipiktir ve dozunuza, tedavi 
sürenize, başka kortizon ilaçlarıyla tedavi olup olmamanıza ve kişisel duyarlılığınıza bağlı 
olarak ortaya çıkabilir.  
 
CORTIMENT®MMX® gibi steroidleri alırken psikolojik problemler gelişebilir. Siz (ya da bu 
ilacı kullanan bir kişi) psikolojik problem belirtileri  yaşarsanız (yaşarsa), bunu doktorunuzla 17/10/2022  
 7/7 konuşunuz.  Çok nadir vakalard a, uzun bir süre boyunca yüksek dozlar alındığında psikolojik 
problemler gelişmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. CORTIMENT®MMX®’in Saklanması  
 
CORTIMENT®MMX®’i çocukların göremeyeceği, erişemeyeceği yerlerde ve ambalajında 
saklayınız.  
 
30°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CORTIMENT®MMX®’i kullanmayınız.  
 
Eğer üründe ve/veya ambalajında bozukluklar fark ederseniz CORTIMENT®MMX®’i 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik  ve 
İklim  Bakanlığı ’nca belirlenen toplama sistemine veriniz.  
 
Ruhsat Sahibi:   
Ferring İlaç San. ve Tic. Ltd. Şti.           
Büyükdere Cad. Nurol Plaza No:255 Kat 13  
Maslak , 34398 Sarıyer İstanbul  
Tel     : 0212 335 62 00  
Faks   : 0212 285 42 74  
e-posta: TR0-info@ferring.com  
 
Üretim Yeri:  
Cosmo S.p.A. , 
Milan o, İtalya  
 
Bu kullanma talimatı 11/10/2022 tarihinde onaylanmıştır.    
 