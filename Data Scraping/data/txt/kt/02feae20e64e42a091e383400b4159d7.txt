 
                                                                                                                                                                     
                                                                                                                                        Sayfa 1 / 16  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  KULLANMA TALİMATI  
 
EYLEA® 40 mg/ mL intravitreal enjeksiyon için çözelti içeren  flakon  
Göz içine (intravitreal) enjeksiyon yoluyla uygulanır.  
Steril  
 
Etkin madde: Her 1 mL çözelti 40 mg aflibersept içerir.  
Yardımcı maddeler: Polisorbat 20, sodyum dihidrojen fosfat monohidrat (pH ayarlaması 
için), disodyum hidrojen fosfat heptahidrat (pH ayarlaması için), sodyum klorür, sukroz, 
enjeksiyonluk  su. 
 
 
Bu Kullanma Talimatında:  
1. EYLEA nedir ve ne için  kullanılır?  
2. EYLEA’yı kullanmadan önce dikkat edilmesi  gerekenler  
3. EYLEA nasıl  kullanılır?  
4. Olası yan etkiler  nelerdir?  
5. EYLEA’nın  saklanması  
 
Başlıkları yer almaktadır.  
 
1. EYLEA nedir ve ne için  kullanılır?  
• EYLEA, göz içine enjeksiyon için çözelti içeren bir adet tip I cam flakon ve flakon 
içeriğinin çekilmesi için bir adet filtreli iğne (18G) içeren ambalajlarda kullanıma 
sunulmaktadır.  
• Her flakon, yaklaşık, en az 4 mg aflibersepte eşdeğer 0,1 mL’lik ekstrakte edilebilir 
hacim içerir. Bu, 2 mg aflibersept içeren 0,05 mL tek bir dozun sağlanabilmesi için 
yeterli miktar ihtiva eder.  
EYLEA, steril, berrak, renksiz ila soluk sarı arası renkte, göz içine enjeksiyon yoluyla 
uygulamaya yönelik izo -ozmotik (gözünüzün içi ile benzer özelliklere sahip) sulu 
çözeltidir.  
• EYLEA’nın etkin maddesi olan aflibersept, antineovaskülarizasyon (yeni damar 
oluşumunu engelleyen) ilaçlar olarak adlandırılan bir ilaç grubuna aittir. Aflibersept 
gözün  ağ tabakasında  (retina;  gözün  ışığa  duyarlı  olan arka kısmı)  bulunan  vasküler  
endotelyal büyüme faktörü -A (VEGF -A) ve plasental büyüme faktörü (PlGF) olarak 
bilinen bir grup proteinin aktivitesini engeller.  
• Yaşa bağlı makula bozulması (yaş tip YBMD’si) ve uzak görme bozukluğu ile birlikte 
görülen yeni damar oluşumu ( miyopik koroidal neovaskülarizasyonu , miyopik KNV’si) 
olan hastalarda aşırı miktarlarda bulunan bu faktörler gözde normal olmayan, yeni kan 
damarlarının oluşumuna neden olurlar. Bu yeni kan damarları, kan bileşenlerinin göze  
                                                                                                                                                                     
                                                                                                                                        Sayfa 2 / 16  sızmasına ve bunun neticesinde gözde bulunan, görme işlevinden sorumlu dokularda 
hasara neden  olabilirler.  
Retinal  ven dal oklüzyonu (RVDO) hastalarında; retinadan kanı  uzağa  taşıyan ana kan 
damarlarının bir ya da daha fazla dalında tıkanma meydana gelir. Bu duruma cevaben 
VEGF düzeyleri yükselerek retinaya sıvı sızmasına ve buna bağlı maküler ödeme neden 
olurlar.  
Santral  retinal ven oklüzyonu  (SRVO) olan hastalarda, kanı retinadan uzaklaştıran ana kan 
damarında tıkanma meydana gelir. Bu duruma cevaben VEGF düzeyleri yükselerek 
retinaya sıvı sızmasına ve buna bağlı olarak da makulada (sarı nokta) şişmeye neden 
olurlar; buna maküler ödem (gözün arka tarafında şişme) adı verilir. Makula sıvı ile 
şişince, merkezi görme bulanık hale  gelir.  
Diyabetik makula  ödemi (DMÖ), makula içindeki kan damarlarından sıvı sızıntısı 
nedeniyle diyabet hastalarında meydana gelen retina şişmesidir. Makula, retinanın iyi 
görmeden sorumlu kısmıdır. Makula sıvıyla şiştiğinde, merkezi görme bulanıklaşır.  
EYLEA’nın gözde normal olmayan yeni kan damarlarının oluşumunu ve retinaya sızan 
sıvı ve kan miktarını azalttığı gösterilmiştir. EYLEA, yaş tip YBMD, SRVO , RVDO , 
DMÖ ve miyopik KNV ile ilişkili görüş kaybının ilerlememesine yardımcı olur ve 
birçok hastada görüş kaybında düzelme sağlar.  
•  EYLEA, aşağıdaki göz rahatsızlıklarının tedavisi için göz içine enjeksiyon yoluyla 
uygulanır:  
- Neovasküler (yaş tip) yaşa bağlı makula bozulması  (YBMD),  
- Retinal damar tıkanıklığına ( RVDO ya da SRVO ) sekonder gelişen maküler ödem;  
- Diyabetik mak ula ödem inden (DMÖ) kaynaklanan görme  bozukluğu,  
- Miyopik koroidal neovaskülarizasyona (miyopik KNV) bağlı görme  bozukluğu.  
 
2. EYLEA’yı kullanmadan önce dikkat edilmesi  gerekenler  
 
EYLEA’yı aşağıdaki durumlarda KULLANMAYINIZ  
Eğer;  
• Aflibersepte veya EYLEA’nın bileşiminde bulunan yardımcı maddelerden herhangi  birine  
karşı alerjiniz (aşırı duyarlılığınız) varsa,  
• Gözünüzde şiddetli iltihaplanma varsa (belirtileri ağrı ve  kızarıklıktır),  
• Gözünüzün içinde ya da çevresinde bir aktif veya şüpheli enfeksiyon varsa (oküler veya 
perioküler enfeksiyon).  
 
EYLEA’yı aşağıdaki durumlarda DİKKATLİ KULLANINIZ  
Aşağıdaki durumlarda EYLEA size uygulanmadan önce doktorunuzla konuşunuz:  
Eğer;  
• Glokomunuz (göz içi basıncının artması)  varsa,  
• Işık çakmaları veya uçuşan cisimler görme öykünüz varsa veya uçuşan cisim boyutu ve 
sayısında ani bir artış varsa,  
• Geçen dört hafta içinde gözünüze cerrahi operasyon uygulandıysa veya gelecek dört hafta 
içinde böyle bir operasyon  planlanıyorsa,  
• Şiddetli formda SRVO  (santral retinal ven oklüzyonu) ya da RVDO  (retinal ven dal 
oklüzyonu)  varsa (iskemik kronik SRVO  ya da RVDO )  EYLEA tedavisi tavsiye  
edilmemektedir.  
 
Ayrıca, aşağıdakileri de bilmenizde fayda vardır:  
• Her iki göze eş zamanlı EYLEA uygulanmasının güvenliliği ve etkililiği üzerine  
                                                                                                                                                                     
                                                                                                                                        Sayfa 3 / 16  sistematik olarak çalışılmamıştır ve bu şekilde kullanılırsa, genel yan etkilerin görülme 
riskinde artışa neden  olabilir.  
• EYLEA enjeksiyonu bazı hastalarda enjeksiyondan sonraki 60 dakika içinde göz içi 
basıncında (intraoküler basınç) artışa yol açabilir. Doktorunuz her enjeksiyondan sonra bu 
durumun takibini  yapacaktır.  
• Gözünüzün içinde enfeksiyon veya enflamasyon (endoftalmi) veya başka komplikasyonlar 
gelişirse, göz ağrısı veya artan rahatsızlık hissi, göz kızarıklığında kötüleşme, bulanık veya 
az görme ve ışığa karşı hassasiyette artış yaşayabilirsiniz. Tüm belirtilerin mümkün 
olduğunca kısa sürede teşhis ve tedavi edilmesi  önemlidir.  
• Doktorunuz, gözün arkasındaki tabakalardan birinin yırtılması veya ayrılması (retina 
ayrılması veya yırtılması ve retina pigment epitel ayrılması veya yırtılması) olasılığını 
artırabilecek başka risk faktörlerine sahip olup olmadığınızı kontrol edecektir, bu durumda 
EYLEA dikkatli verilmelidir . 
• Potansiyel faydası, doğmamış çocuğa yönelik potansiyel riskine ağır basmadığı  sürece  
EYLEA  hamilelikte  kullanılmamalıdır.  
• Çocuk doğurma potansiyeli olan kadınlar tedavi sırasında ve son EYLEA enjeksiyonundan 
sonra en az üç ay daha etkili bir doğum kontrol yöntemi  kullanmalıdır.  
 
EYLEA’nın içeriğinde bulunanlara benzer içerikleri olan VEGF inhibitörlerinin sistemik 
kullanımında, kalp krizi veya inmeye neden olabilecek kan pıhtılarının kan damarlarını 
tıkama (arteriyel tromboembolik olaylar) riski vardır. Göze yapılan EYLEA enjeksiyonundan 
sonra  bu tür olayların meydana gelmesine ilişkin teorik bir risk söz konusudur. Son 6 ay 
içinde inme, mini inme (geçici iskemik atak) veya kalp krizi geçiren SRVO , RVDO , DMÖ ve 
miyopik KNV hastalarının tedavisinde güvenlilik ile ilgili veriler sınırlıdır. Bunlardan 
herhangi biri sizin için geçerliyse, EYLEA dikkatli bir şekilde  uygulanacaktır.  
 
Aşağıdaki hastaların tedavisi ile ilgili deneyim sınırlıdır:  
• Tip 1 diyabet kaynaklı DMÖ  hastalarının,  
• çok yüksek ortalama kan şekeri değerleri olan (%12 üzeri HbA1c) diyabet  hastalarının,  
• proliferatif diyabetik retinopati olarak adlandırılan diyabet kaynaklı bir göz hastalığı olan 
diyabet  hastaları.  
 
Aşağıdaki hastaların tedavisi ile ilgili hiç deneyim yoktur:  
• Aktif sistemik enfeksiyonları olan  hastalar,  
• Retinada ayrılma veya makulada delik gibi diğer göz hastalıkları olan hastalar,  
• kontrol edilemeyen yüksek kan basıncı olan diyabet  hastaları,  
• Asya popülasyonuna ait olmayan miyopik KNV  hastaları,  
• miyopik KNV için daha önce tedavi görmüş  hastalar  
• makulanın  merkez  bölgesinin  dışında  hasarı  olan miyopik  KNV  hastaları  (ekstrafoveal  
lezyon).  
 
Yukarıda belirtilen durumlardan herhangi biri sizin için geçerliyse, doktorunuz sizi EYLEA 
ile tedavi ederken bu bilgi eksikliğini göz önünde bulunduracaktır.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi 
ve seri numarası açık bir şekilde kaydedilmelidir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.   
                                                                                                                                                                     
                                                                                                                                        Sayfa 4 / 16   
 
EYLEA’nın yiyecek ve içecek ile kullanılması  
EYLEA’nın yiyecek ve içecek ile kullanılmasına ilişkin herhangi bir etkileşim çalışması 
gerçekleştirilmemiştir.  
 
Hamilelik  
İlacı kullanmadan önce doktorunuza veya eczacınıza danışınız.  
 
EYLEA’nın hamile kadınlarda kullanımına ilişkin veri mevcut değildir. Bu nedenle 
EYLEA'nın anneye sağlayacağı muhtemel yarar, cenin üzerindeki muhtemel riske ağır 
basmadığı sürece hamilelik döneminde kullanılmamalıdır. Eğer hamileyseniz ya da hamile 
kalmayı planlıyorsanız, EYLEA ile tedaviye başlamadan önce doktorunuza bilgi veriniz. 
Hamile kalma olasılığı olan kadınlar, tedavi süresince ve son intravitreal EYLEA 
enjeksiyonundan sonra en az 3 ay boyunca etkili bir doğum kontrol yöntemi kullanmalıdırlar.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Küçük miktarlarda  EYLEA  anne sütüne geçebilir. Emzirilen yenidoğanlar /bebekler 
üzerindeki etkiler bilinmemektedir.  EYLEA  emzirme döneminde tavsiye edilmez. 
Emziriyorsanız,  EYLEA  ile tedaviden önce bu durumu doktorunuzla  görüşünüz . 
 
Araç ve makine kullanımı  
EYLEA uygulamasından sonra bazı geçici görme bozuklukları yaşayabilirsiniz. Bu 
bozukluklar devam ettiği sürece araç veya makine kullanmayınız.  
 
EYLEA’nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’den daha az sodyum ihtiva eder; yani esasında  
“sodyum içermediği kabul edilebilir”.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
EYLEA ile herhangi bir ilaç etkileşim çalışması yürütülmemiştir.  
 
3. EYLEA nasıl  kullanılır?  
Uygun kullanım ve doz/uygulama sıklığı için talimatlar:  
Önerilen doz 2 mg aflibersepttir ( 0,05 mL ). 
 
Yaş tip YBMD  
Yaş tip YBMD bulunan hastalarda tedavi ardışık üç doz olarak ayda bir kez tek enjeksiyonu 
takiben iki ayda bir tek enjeksiyon şeklinde uygulan ması önerilir . 
Doktorunuzun görmeyle ilgili ve/veya anatomik sonuçlarla ilgili takdirine göre, tedavi  
aralığınız iki ay olarak korunabilir veya tedavi et ve uzat adlı bir dozlama rejimi kullanılarak  
                                                                                                                                                                     
                                                                                                                                        Sayfa 5 / 16  uzatılabilir, bu yaklaşımda görmeyle ilgili ve/veya anatomik stabil sonuçların korunması için 
enjeksiyon aralıkları 2 veya 4 haftalık kademelerle arttırılır.  
 
Durumunuz kötüleşirse, enjeksiyon aralıkları kısaltılabilir.  
Herhangi bir problem yaşamazsanız veya doktorunuz tarafından farklı şekilde tavsiye 
edilmedikçe, enjeksiyonlar arasında doktorunuzu görmenize gerek yoktur.  
 
RVT'ye sekonder makula ödemi ( RVDO veya SRVO ) 
Sizin için en uygun tedavi programını doktorunuz belirleyecektir. Tedaviniz bir seri aylık  
EYLEA enjeksiyonu ile başlayacaktır.  
İki enjeksiyon arasında geçen süre bir aydan kısa olmayacaktır.  
 
Tedavinin devam ettirilmesi sizin için yarar sağlamayacaksa, doktorunuz EYLEA tedavisini  
sonlandırmaya karar verebilir.  
 
Durumunuz stabil olana kadar tedaviniz aylık enjeksiyonlarla devam edecektir. Ayda bir kez 
uygulanan üç veya daha fazla enjeksiyon gerekebilir.  
 
Doktorunuz tedaviye verdiğiniz yanıtı izleyecektir ve tedavinizi sürdürürken hastalığınız 
stabil hale gelince bu durumunuzu devam ettirmek için enjeksiyonlar arasında geçen süreyi 
kademeli olarak uzatabilir. Tedavi aralığının uzatılmasıyla durumunuzda kötüleşme olması 
halinde, doktorunuz bu aralığı uygun şekilde kısaltacaktır.  
 
Tedaviye verdiğiniz yanıta göre doktorunuz takip amaçlı muayene ve tedavilerin programına 
ilişkin karar verecektir.  
 
Diyabetik makula ödemi (DMÖ)  
DMÖ bulunan hastalarda tedavi ardışık beş doz olarak ayda bir kez tek enjeksiyon ile  
başlatılır ve sonrasında iki ayda bir tek enjeksiyon şeklinde uygulanması önerilir.  
 
Doktorunuzun muayenes ine göre,  tedavi aralığı iki ayda bir tutulabilir veya durumunuza göre 
ayarlanabilir. Doktorunuz takip muayenelerinin takvimine karar verecektir.  
 
Devam eden tedaviden fayda görmediğiniz belirlenirse, doktorunuz EYLEA ile tedaviyi 
durdurmaya karar verebilir.  
 
Tedavinin devam ettirilmesinin sizin için yarar sağlamayacağı belirlendiği takdirde, 
doktorunuz EYLEA tedavisini sonlandırmaya karar verebilir.  
 
Amerika Birleşik Devletleri’nde diyabetik makula ödemi tedavisi ile ilgili gerçekleştirilen 
Protokol T isimli klinik çalışma nın verilerine dayanarak  EYLEA tedavisi hastalara aşağıda 
belirtilen şekilde uygulan abilir :  
Aflibersept enjeksiyonu başlangıçta ve sonrasında, göz tomografisinde tespit edilen makula 
kalınlığı önceden belirlenmiş değerin altında olmayan, görme skoru tam olmayan ve önceki son 
iki enjeksiyona cevaben iyileşme ya da kötüleşme gözlenmeyen hastalarda 4 haftada bir 
yapılmıştır. İlk yıl boyunca, takip vizitleri her dört haftada bir (±1 hafta) gerçekleşmiştir.  
24. haftadaki vizitten itibaren, görme ve makula kalınlığı ne olursa olsun, iki ardışık 
enjeksiyondan sonra iyileşme veya kötüleşme olmamışsa enjeksiyon durdurulmuş, ancak görme 
skoru ve makula kalınlığı kötüleşmişse tedavi yeniden başlatılmıştır . 
  
                                                                                                                                                                     
                                                                                                                                        Sayfa 6 / 16   
Miyopik KNV  
Miyopik KNV bulunan hastalarda tedavi tek bir enjeksiyonla uygulanacaktır. Ancak 
doktorunuzun yaptığı muayeneler durumunuzun düzelmediğini gösterdiği takdirde daha fazla 
enjeksiyon uygulanabilir.  
 
İki enjeksiyon arasında geçen süre bir aydan kısa olmayacaktır.  
 
Durumunuz iyileşip daha sonra nüksettiği takdirde doktorunuz tedaviyi yeniden başlatabilir. 
Takip muayenelerinin programını doktorunuz belirleyecektir.  
     
 
Uygulama yolu ve metodu:  
EYLEA, göz içine (intravitreal) enjeksiyon yoluyla uygulanır.  
 
EYLEA, göz içine enjeksiyonların uygulanmasında deneyimli bir uzman hekim tarafından 
uygulanmalıdır.  
 
EYLEA, size aseptik (temiz ve steril) koşullar altında enjekte edilecektir. Enjeksiyondan  
önce doktorunuz, enfeksiyonu önlemek amacıyla dezenfektan bir göz yıkama solüsyonu 
kullanarak gözünüzü dikkatle temizleyecektir. Doktorunuz ayrıca enjeksiyon nedeniyle 
yaşayabileceğiniz ağrıyı azaltmak ya da önlemek üzere size lokal anestezi (bölgesel anestezi) 
uygulayabilir.  
 
Değişik yaş grupları:  
Çocuklarda kullanımı:  
EYLEA’nın çocuklarda ve adolesanlarda güvenlilik ve etkililiği belirlenmemiştir. 
EYLEA’nın yaş tip Yaşa bağlı makula bozulması (yaş tip YBMD’si), santral retinal ven 
oklüzyonu (SRVO), retinal  ven dal oklüzyonu (RVDO), diyabetik maküler ödem (DMÖ) ve 
miyopik koroidal neovaskülarizasyon (miyopik KNV) endikasyonları için pediyatrik 
popülasyonda kullanımı söz konusu değildir.  
 
Yaşlılarda kullanımı:  
EYLEA yaşlılarda doz ayarlaması yapılmadan kullanılabilir. 75 yaş üzerindeki DMÖ 
hastalarında deneyim sınırlıdır.  
 
Özel kullanım durumları:  
Böbrek yetmezliği:  
Böbrek yetmezliği olan hastalarda çalışma yapılmamıştır.  
Eldeki veriler dikkate alındığında, böbrek yetmezliği olan hastalar için EYLEA dozunda  
ayarlama yapılması gerekli değildir.  
 
Karaciğer yetmezliği:  
Karaciğer yetmezliği olan hastalarda çalışma yapılmamıştır.  
Eldeki veriler dikkate alındığında, karaciğer yetmezliği olan hastalar için EYLEA dozunda 
ayarlama yapılması gerekli değildir.  
 
Eğer EYLEA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
                                                                                                                                                                     
                                                                                                                                        Sayfa 7 / 16  Kullanmanız gerekenden daha fazla EYLEA kullandıysanız:  
Daha yüksek enjeksiyon hacmi ile doz aşımı, göz içi basıncını yükseltebilir. Bu nedenle, doz 
aşımı vakalarında göz içi basıncı takip edilmeli ve tedaviden sorumlu hekimin gerekli 
görmesi halinde uygun tedavi  başlatılmalıdır.  
 
EYLEA’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
EYLEA’yı kullanmayı unutursanız:  
Muayene ve enjeksiyon için yeni bir randevu alınız.  
Unutulan dozları dengelemek için çift doz uygulamayınız.  
 
EYLEA ile tedavi sonlandırıldığında oluşabilecek etkiler:  
EYLEA tedavisini bırakmayı düşünüyorsanız, önce doktorunuza danışınız.  
 
Bu ürünün kullanımıyla ilgili başka sorularınız varsa, doktorunuza sorunuz.  
 
4. Olası yan etkiler  nelerdir?  
Tüm ilaçlar gibi, EYLEA’nın içeriğinde bulunan maddelere duyarlı olan kişilerde yan etkiler  
olabilir.  
 
Aşağıdakilerden  biri olursa  EYLEA’yı  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz.  
 
Alerjik reaksiyon (kaşıntı, döküntü, göz kapağı ödemi gibi belirtileri olan aşırı duyarlılık) 
gelişme ihtimali bulunmaktadır.  
Bunların hepsi ciddi yan etkilerdir.  Eğer  bunlardan  biri  sizde  mevcut  ise,  acil  tıbbi 
müdahaleye veya hastaneye yatırılmanıza gerek olabilir.  
 
• EYLEA uygulaması ile birlikte, enjeksiyon işlemine bağlı gözleri etkileyen bazı yan 
etkiler ortaya çıkabilir. Bu yan etkilerden bazıları ciddi olabilir ve bunlar arasında 
körlük , göz merceğinde bulanıklaşma (katarakt), göz içine kanama (vitreus 
kanaması ), gözün arkasındaki ışığa duyarlı tabakanın ayrılması, yırtılması veya 
kanaması  (retina dekolmanı veya yırtığı), göz içindeki jel benzeri maddenin 
retinadan ayrılması (vitreus dekolmanı), göz içinde şiddetli enfeksiyon veya 
iltihaplanma (endoftalmi), ve göz içi basıncının yükselmesi yer almaktadır. Klinik 
çalışmalarda gözleri etkileyen bu ciddi yan etkiler her 1900 enjeksiyonun 1’inden az 
gözlenmiştir.  
 
Eğer enjeksiyondan sonra görmede ani bir düşüş ya da gözde ağrıda ve kızarıklıkta bir artış 
yaşıyorsanız, derhal doktorunuza başvurunuz . 
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az 1’inde  görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinde veya birinden fazla 
görülebilir.  
Seyrek: 1.000 hastanın birinden az, fakat 10.000 hastanın birinde veya birinden fazla 
görülebilir.  
  
                                                                                                                                                                     
                                                                                                                                        Sayfa 8 / 16  Çok seyrek: 10.000 hastanın birinden az görülebilir. 
Bilinmiyor: Eldeki veriler ile tahmin edilememektedir.  
 
Aşağıdakilerden birini fark ederseniz, doktorunuza söyleyiniz:  
 
Bildirilen yan etkilerin listesi:  
Enjeksiyon işlemi ya da ilaç ile muhtemelen ilişkili olduğu bildirilen yan etkilerin listesi 
aşağıda verilmektedir. Lütfen telaşlanmayınız; bunlardan hiçbirini yaşamayabilirsiniz. 
Şüphelendiğiniz yan etkileri her zaman doktorunuzla konuşunuz.  
 
Çok yaygın  
• Görmede bozukluk (görüş keskinliğinde azalma)  
• Gözün arka tarafında kanama (retinal hemoraji)  
• Gözün dış katmanlarındaki ince kan damarlarındaki kanamanın neden olduğu gözde kan 
toplanması (konjunktival hemoraji)  
• Göz ağrısı  
 
Yaygın  
• Yüzen cisimler ve ışık çakması ile sonuçlanan ve bazen görme kaybına kadar ilerleyebilen 
gözün arka kısmındaki tabakalardan birinin ayrılması veya yırtılması (retina pigment 
epitelinin yırtılması*, retina pigment epitel  dekolmanı)  
*Yaş tip YBMD ile ilişkili olduğu bilinen durumlardır; sadece yaş tip YBMD hastalarında 
gözlenmiştir.  
• Retinada bozulma (dejenerasyon) (görmenin bozulmasına yol açabilir)  
• Göz içine kanama ( vitreus kanaması ) 
• Göz merceğinde bulanıklaşmanın belirli türleri (katarakt, nükleer katarakt, subkapsüler 
katarakt , kortikal katarakt ) 
• Göz küresinin ön tabakasında hasar (kornea erozyonu, kornea  abrazyonu)  
• Göz içi basıncının yükselmesi (intraoküler basınç  artışı)  
• Görüş alanında hareket eden noktalar (vitreusta uçuşan  noktalar)  
• Göz içindeki jel benzeri maddenin retinadan ayrılması (vitreus  dekolmanı , uçuşan noktalar 
ve ışık çakmaları ile sonuçlanan)  
• Gözün içinde bir şey olması hissi (gözlerde yabancı cisim  hissi)  
• Gözyaşı üretiminde artış (lakrimasyon  artışı)  
• Göz kapağında şişme (göz kapağı  ödemi)  
• Enjeksiyon yerinde kanama (enjeksiyon yerinde  hemoraji)  
• Gözde kızarıklık (konjunktival hiperemi, oküler  hiperemi)  
 
Yaygın olmayan  
• Alerjik reaksiyonlar (aşırı  duyarlılık)**  
• Göz içinde ciddi enfeksiyon ve ya iltihaplanma  (endoftalmi) *** 
• Retinada ayrılma, retina yırtılması  
• Gözün iris bölümünde iltihaplanma  (iritis)  
• Gözün belirli kısımlarının iltihaplanması (üveit, iridosiklit, ön kamarada  bulanıklık)  
• Göz merceğinde bulanıklaşmanın belirli türleri (lentiküler opasiteler)  
• Göz küresinin ön tabakasında hasar (kornea epitel defekti)  
• Enjeksiyon yerinde tahriş  
• Gözde anormal  his  
                                                                                                                                                                     
                                                                                                                                        Sayfa 9 / 16  • Göz kapağı  iritasyonu  
• Göz küresinin ön tabakasında şişme (kornea  ödemi)  
** Kızarıklık benzeri alerjik reaksiyonlar, döküntü, kaşıntı (pirürit), kurdeşen (ürtiker)  ve 
birkaç ciddi alerji vakası (anafilaktik / anaflaktoid) reaksiyonları bildirilmiştir.  
*** Kültür pozitif ve kültür negatif endoftalmit  
 
Seyrek  
• Körlük  
• Göze gelen travma nedeniyle lenste bulanıklaşma (travmatik  katarakt)  
• Göz içindeki jel benzeri maddenin iltihaplanması  (vitrit)  
• Gözde irin  (hipopiyon)  
 
Klinik çalışmalarda, yaş tip YBMD bulunan ve kan sulandırıcı kullanan hastalarda gözün dış 
tabakalarındaki küçük kan damarlarında kanama (konjonktival hemoraji) insidansının arttığı 
kaydedilmiştir. Bu insidans artışının ranibizumab (yeni damar oluşumunu engelleyen bir ilaç) 
ve EYLEA tedavisi alan hastalar için benzer olduğu görülmüştür.  
 
EYLEA içeriğinde bulunanlara benzer maddeler olan VEGF inhibitörlerinin tüm vücudu 
etkileyen şekilde genel kullanımı, olası kan pıhtılarının kan damarlarını tıkaması durumu 
(arteriyel tromboembolik olay) riski ile ilişkilidir. Bu olaylar kalp krizine veya inmeye neden 
olabilir. EYLEA'nın göz içine enjeksiyonundan sonra bu tür olaylar yönünden teorik bir risk 
mevcuttur.  
 
Tüm tedavi edici proteinlerde olduğu gibi EYLEA ile de olası bağışıklık sistemi reaksiyonu 
(antikor üretimi) söz konusudur.  
 
EYLEA flakon ambalajında yer alan Becton Dickinson filtreli iğne EYLEA’nın doğru 
kullanımı için gereklidir. Becton Dickinson filtreli iğne, flakon içeriğini enjektöre çekmek 
için flakon tıpasına itildiğinde, parçacık oluşumunu önlemek için silikon yağı ile 
kayganlaştırılır.  
 
EYLEA flakonun uygulanmasının ardından çok seyrek olarak görüş alanında silikon yağıyla 
ilişkili hareket eden noktalar (uçuşan noktalar) bildirilmiştir . 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. EYLEA’nın  saklanması  
EYLEA’yı çocukların göremeyeceği, erişemeyeceği yerlerde ve ambalajında saklayınız.  
  
                                                                                                                                                                     
                                                                                                                                        Sayfa 10 / 16  2°C-8°C arasında (buzdolabında) saklayınız. Dondurmayınız. Açılmamış flakon buzdolabının 
dışında 25°C’nin altında 24 saate kadar saklanabilir. Işıktan korumak için orijinal 
ambalajında saklayınız.  
 
Son kullanma tarihi ile uyumlu olarak kullanınız.  
Ambalajın üzerindeki son kullanma tarihinden sonra EYLEA’yı kullanmayınız.  
 
“Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir. Eğer üründe ve/veya ambalajında bozukluklar fark ederseniz EYLEA’yı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik  ve 
İklim Değişikliği  Bakanlığınca belirlenen toplama sistemine  veriniz.  
 
Ruhsat sahibi:  
Bayer Türk Kimya San. Ltd. Şti.  
Fatih Sultan Mehmet Mah. Balkan Cad. No: 53 
34770 Ümraniye/İstanbul  
Tel: 0216 528 36 00  
Faks: 0216 645 39 50  
 
Üretim yeri: Regeneron Pharmaceuticals, Inc. Rensselaer/New York/Amerika Birleşik Devletleri  
 
Bu kullanma talimatı .../.../... tarihinde onaylanmıştır. 
                                                                                                                                                                     
                                                                                                                                        Sayfa 11 / 16   
AŞAĞIDAKİ  BİLGİLER  EYLEA ’YI UYGULAYACAK  SAĞLIK  PERSONELİ 
İÇİNDİR  
 
EYLEA  yalnızca  intravitreal  enjeksiyon  içindir.  EYLEA,  intravitreal  enjeksiyon 
uygulamasında deneyimli, göz hastalıkları uzmanı olan bir hekim tarafından  uygulanmalıdır.  
 
Pozoloji/uygulama sıklığı ve süresi:  
Yaş tip YBMD (yaşa bağlı makula dejenerasyonu):  
Önerilen EYLEA dozu, 0,05 mL’ye  eşdeğer 2 mg aflibersepttir.  
 
EYLEA tedavisi nin, birbirini takip eden üç doz şeklinde ayda bir kez tek enjeksiyon olarak 
başlatılması ve daha sonra, tedavi aralığının iki ay olacak şekilde uzatılması  önerilir.  
 
Hekimin görmeyle ilgili ve/veya anatomik sonuçlara ilişkin takdiri doğrultusunda, tedavi 
aralığı iki ay olarak kalabilir ya da tedavi et ve uzat dozlama rejimi kullanılarak uzatılabilir, bu 
yaklaşımda görmeyle ilgili ve/veya anatomik sonuçların korunması için enjeksiyon aralıkları  
2 veya 4 haftalık kademelerle arttırılır.  
Görmeyle ilgili ve/veya anatomik sonuçlarda kötüleşme olması halinde, tedavi aralığı uygun 
şekilde kısaltılmalıdır.  
Enjeksiyonlar arasında izlem yapılması gerekmez. Hekimin takdirine göre, izlem vizitlerinin 
programı enjeksiyon vizitlerinden daha sık olabilir.  
Enjeksiyonlar  arasında  dört aydan  uzun veya 4 haftadan kısa  tedavi  aralıkları 
değerlendirilmemiştir.  
 
RVO ’ya sekonder makula ödemi (RVDO veya SRVO ) Önerilen EYLEA dozu,  0,05 mL’ye  
eşdeğer 2 mg  aflibersepttir.  
 
İlk enjeksiyondan sonra tedavi nin ayda bir kez uygulanması önerilir. İki doz arasında geçen 
süre bir aydan kısa olmamalıdır.  
 
Anatomi ve görmeyle ilgili sonuçların hastanın tedaviden fayda görmediğine işaret etmesi 
halinde EYLEA tedavisi kesilmelidir.  
 
Aylık tedavi nin maksimum görme keskinliği elde edilene ve/veya hastalık aktivitesine ilişkin 
belirti kalmayana kadar  devam  ettirilmesi önerilir. Ardışık üç veya daha fazla aylık enjeksiyon 
gerekebilir.  
 
Tedavi daha sonra tedavi et ve uzat rejimiyle devam ettirilebilir, görmeyle ilgili ve/veya 
anatomik sonuçların stabil kalması sağlanarak tedavi aralıkları kademeli şekilde uzatılabilir, 
ancak bu aralıkların uzunluklarının belirlenmesi için gerekli veriler yetersizdir. Görmeyle ilgili 
ve/veya anatomik sonuçların kötüleşmesi halinde, tedavi aralığı buna uygun şekilde 
kısaltılmalıdır.  
 
İzlem ve tedavi programı tedavi eden hekim tarafından hastaya özgü yanıt doğrultusunda  
belirlenmelidir.  
 
Hastalık aktivitesinin izlemi klinik muayene, fonksiyon testi ya da görüntüleme tekniklerini 
(örn. optik koherens tomografisi ya da floresan anjiyografi) içerebilir.   
                                                                                                                                                                     
                                                                                                                                        Sayfa 12 / 16   
Diyabetik makula ödemi  
EYLEA için önerilen tedavi şekli, 50 mikrolitreye (0,05 mL) eşdeğer 2 mg afliberseptin ardışık 
beş doz olmak üzere ayda bir kez tek enjeksiyonudur ve takiben iki ayda bir tek enjeksiyon 
olarak devam ettirilmesidir.  
 
Hekimin görmeyle ilgili ve/veya anatomik sonuçları değerlendirmesi doğrultusunda tedavi 
aralığı 2 ay olarak tutulabilir  veya bireyselleştirilebilir ; örneğin görmeyle ilgili ve/veya 
anatomik sonuçların korunması için tedavi aralıklarının genellikle 2 haftalık kademelerle 
artırıldığı tedavi et ve uzat dozlama rejimi kullanılabilir. Dört aydan daha uzun tedavi 
aralıkları ile ilgili olarak sınırlı veri bulunmaktadır. Görmeyle ilgili ve/veya anatomik 
sonuçların kötüleşmesi halinde, tedavi aralığı buna uygun şekilde kısaltılmalıdır.  4 haftadan 
daha kısa tedavi aralıkları değerlendirilmemiş tir (bkz. Bölüm 5.1).  
. 
İzlem programı tedavi eden hekim tarafından belirlenmelidir.  
 
Anatomi ve görmeyle ilgili sonuçların hastanın tedaviden fayda görmediğine işaret etmesi 
halinde EYLEA tedavisi  kesilmelidir.  
 
Protokol T çalışma tasarımına göre, EYLEA tedavisi aşağıda belirtilen şekilde uygulanabilir :  
Aflibersept başlangıçta ve ardından, uygunluk eşiğinin altında bir santral alt alan kalınlığı 
(SAAK) ile, görme keskinliği (GK) 20/20 ya da daha iyi değilse (Yaklaşık 85 harf değerinde 
GK skoruna eşdeğer Snellen) ve önceki son iki enjeksiyona cevaben iyileşme ya da kötüleşme 
olmamışsa 4 haftada bir enjekte edilmiştir . İlk yıl boyunca, takip vizitleri her dört haftada bir 
(±1 hafta) gerçekleşmiştir.  
24. haftadaki vizitten itibaren, görme keskinliği ve SAAK ne olursa olsun, iki ardışık 
enjeksiyondan sonra iyileşme veya kötüleşme olmamışsa enjeksiyon durdurulmuş, ancak görme 
keskinliği harf skoru veya SAAK kötüleşmişse tedavi yeniden başlatılmıştır . 
 
Miyopik koroidal  neovaskülarizasyon  
EYLEA için önerilen doz  0,05 mL’ye  eşdeğer 2 mg aflibersept ile tek bir intravitreal 
enjeksiyondur.  
 
Görmeyle ilgili ve/veya anatomik sonuçlar hastalığın persistan olduğunu düşündürdüğü 
takdirde ilave dozlar uygulanabilir. Rekürrensler hastalığın yeni ortaya çıkmış gibi tedavi 
edilmesi önerilir.  
 
İzlem programı tedavi eden hekim tarafından belirlenmelidir. İki doz arasında geçen süre bir 
aydan kısa olmamalıdır.  
 
Uygulama şekli:  
İntravitreal enjeksiyonlar tıbbi standartlar ile geçerli kılavuzlara uygun şekilde ve intravitreal 
enjeksiyon konusunda deneyimli bir hekim tarafından yapılmalıdır. Genel olarak, yeterli 
anestezi ve topikal geniş spektrumlu mikrobisit dahil aseptik koşullar (örn. perioküler deri, 
göz kapağı ve oküler yüzeye povidon iyodür uygulama) sağlanmalıdır. Cerrahi el 
dezenfenksiyonu, steril eldiven, steril  örtü ve steril göz kapağı spekulumu (veya eşdeğeri) 
önerilmektedir.  
 
  
                                                                                                                                                                     
                                                                                                                                        Sayfa 13 / 16  Enjeksiyon iğnesi limbusa  3,5-4,0 mm posterior konumdan vitreus boşluğuna batırılmalı, 
yatay meridyenden kaçınılarak kürenin merkezi hedeflenmelidir. Enjeksiyon hacmi 0,05 mL 
olmalı; sonraki enjeksiyonlar için diğer bir sklera bölgesi kullanılmalıdır.  
 
İntravitreal enjeksiyondan hemen sonra hastalar göz içi basınçta artış için kontrol edilmelidir. 
Uygun takip yöntemi optik sinir başı için perfüzyon kontrolü veya tonometri şeklinde  olabilir. 
Gerektiğinde parasentez için uygun steril ekipman  bulundurulmalıdır.  
 
İntravitreal enjeksiyondan sonra hastalar endoftalmi düşündüren her türlü semptomu 
gecikmeden bildirmeleri gerektiği konusunda bilgilendirilmelidir (örn. göz ağrısı, gözde 
kızarıklık, fotofobi, bulanık görme).  
 
Bir flakon yalnızca bir kez ve tek gözün tedavisinde kullanılmalıdır. Tek bir flakondan birden 
fazla dozun çekilmesi kontaminasyon ile bunu takiben enfeksiyon riskini arttıracaktır.  
 
Flakon önerilen 2 mg'lık aflibersept  (0,05 mL enjeksiyonluk çözeltiye eşdeğer) dozundan 
fazlasını içerir. Flakondan  çekilebilen hacim, enjektörden çıkabilen miktardır ve tamamı 
kullanılmayacaktır. EYLEA kullanıma hazır enjektörden çekilebilecek hacim en az 0,1 
mL’dir. Önerilen dozun enjeksiyonundan önce fazla hacim mutlaka atılmalıdır.   
 
Flakon içindeki hacmin tamamının enjekte edilmesi doz aşımına neden olabilir. Fazla tıbbi 
ürünle birlikte hava kabarcığının uzaklaştırılması için piston yavaşça bastırılmalı ve piston  
kubbesinin  tabanı (kubbenin ucu değil)  ile şırınga üzerindeki dozlama çizgisinin  (0,05 
mL, yani 2 mg aflibersepte eşdeğer) aynı hizaya gelmesi sağlanmalıdır . 
 
Enjeksiyondan sonra kullanılmamış olan ürün atılmalıdır.  
 
Özel popülasyonlara ilişkin ek bilgiler:  
Karaciğer ve/veya böbrek yetmezliği: Karaciğer ve/veya böbrek yetmezliği olan hastalarda 
EYLEA ile ilgili özel bir çalışma yapılmamıştır. Mevcut veriler bu hastalarda EYLEA için 
doz ayarlaması gerektiğine işaret etmemektedir.  
 
Geriyatrik popülasyon: Özel bir uygulama yapılması gerekmez. 75 yaşın üzerindeki 
DMÖ’lü hastalara ilişkin deneyim sınırlıdır.  
 
Pediyatrik popülasyon: EYLEA’nın çocuklarda ve adolesanlarda güvenlilik ve etkililiği 
belirlenmemiştir. EYLEA’nın yaş tip YBMD, SRVO, RVDO, DMÖ ve miyopik KNV 
endikasyonları için pediyatrik popülasyonda kullanımı söz konusu değildir.  
 
Doz aşımı ve tedavisi  
Klinik çalışmalarda aylık aralıklarla verilen 4 mg'a kadar olan dozlar kullanılmış ve 8 mg ile 
izole doz aşımı olgularına rastlanmıştır. Enjeksiyon hacminin artırılmasıyla gelişen doz aşımı, 
göz içi basıncın artmasına neden olabilir. Bu nedenle, doz aşımı durumunda göz içi basınç 
izlenmeli ve tedavi eden hekimin takdirine göre gerekli bulunduğunda, uygun tedavi 
uygulanmalıdır.  
 
Geçimsizlikler  
EYLEA diğer tıbbi ürünler ile karıştırılmamalıdır.  
  
                                                                                                                                                                     
                                                                                                                                        Sayfa 14 / 16  Saklamaya yönelik özel tedbirler  
2°C - 8°C arasında (buzdolabında) saklayınız. Dondurmayınız.  
Açılmamış flakon buzdolabının dışında 25°C’nin altında  24 saate kadar saklanabilir. Flakon 
açıldıktan sonra aseptik koşullar altında gerekli işlemlere devam edilmelidir.  
 
    Işıktan korumak için orijinal ambalajında  saklayınız . 
 
Ambalajın niteliği ve içeriği  
Her bir kutuda 278 mikrolitre dolum hacimli intravitreal enjeksiyon için çözelti içeren, 
elastomerik kauçuk tıpalı bir adet tip I cam flakon ve bir adet 18 G filtreli iğne bulunur.  
 
Ambalaj boyutu 1 flakon + 1 filtreli iğne  
 
Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelik”lerine uygun olarak imha edilmelidir.  
 
Flakon sadece tek bir gözün tedavisi için  tek kullanımlıktır. Flakon, önerilen 2 mg aflibersept 
dozundan (0,05 mL’ye eşdeğer) fazlasını içerir. Fazla hacim uygulamadan önce dışarı 
atılmalıdır . 
 
Uygulama öncesinde enjeksiyonluk çözelti görsel olarak incelenmelidir. Eğer çözeltide gözle 
görülebilen partiküller, bulanıklık ya da renk bozukluğu varsa flakon kullanılmamalıdır.  
 
Filtreli iğne:  
BD Küt Uçlu  Filtre (Dolum) İğnesi, deriye enjeksiyon için değildir.  
BD Küt Uçlu  Filtre (Dolum) İğnesi otoklavlanmamalıdır.  
Filtre iğnesi non -pirojeniktir. Ambalajı zarar görmüşse kullanılmamalıdır.  
Kullanılmış BD Küt Uçlu  Filtre (Dolum) İğnesi  onaylı keskin ve delici alet atık kutusuna 
atılmalıdır.  
Dikkat: İğne filtresinin tekrar kullanılması enfeksiyona ya da diğer hastalıklara/yaralanmalara 
neden olabilir . 
 
İntravitreal enjeksiyon için bir adet 30 G x ½ inç oftalmik amaçla kalifiye edilmiş enjeksiyon 
iğnesi kullanılması önerilmektedir.  Vitreusta uçuşan noktalar riskini azaltmak için intravitreal 
enjeksiyonda silikon içermeyen  enjektör ve  enjeksiyon iğnesi kullanılması önerilmektedir . 
 
 
Flakonun kullanımı için talimatlar:  
 
1. Plastik kapağı çıkarınız ve flakonun 
kauçuk tıpasının dış kısmını dezenfekte 
ediniz.  
  
 
 
                                                                                                                                                                     
                                                                                                                                        Sayfa 15 / 16  2. Kutu içinde bulunan  18 G, 5 mikron 
filtrelik iğneyi, 1 mL steril Luer kilitli 
enjektöre  takınız.  
 
3. Filtre iğnesi flakona tamamen takılana ve uç flakonun tabanına veya alt kenarına temas 
edene kadar iğneyi flakon tapasının ortasına doğru  itiniz.  
4.    Aseptik teknik kullanarak, EYLEA flakonunun tüm içeriğini flakonu dik konumda tutarak 
enjektöre çekiniz; içeriğin tamamının çekilmesini kolaylaştırmak için flakonu hafifçe yana 
eğiniz. Hava girmesini önlemek için filtre iğnesi ucunun sıvıya batırıldığından emin 
olunuz. İçeriği çekerken, filtre iğnesi ucunu sıvının içinde tutarak flakonu eğmeye devam  
ediniz.  
 
 
  
  5.  Flakonu boşaltırken filtreli iğneyi tamamen boşaltmak için piston çubuğunun yeteri kadar   
          geri çekildiğinden emin  olunuz.  
 
6. Filtreli iğneyi çıkartınız ve gerektiği şekilde imha  ediniz.  
Not: Filtreli iğne, intravitreal enjeksiyon için kullanılmaz.  
7.    Aseptik teknik kullanarak 30 G x ½ inç 
enjeksiyon iğnesini Luer kilitli enjektör 
ucuna çevirerek sıkıca takınız.  
 
 
                                                                                                                                                                     
                                                                                                                                        Sayfa 16 / 16  
8. İğne yukarı bakacak şekilde enjektörü 
tutarak enjektörde hava kabarcığı olup 
olmadığını kontrol ediniz. Eğer hava 
kabarcığı varsa, nazikçe  yerinden 
oynatınız ve çıkartınız.  
 
9.    Tüm hava kabarcıklarını ve tıbbi ürünün fazlasını uzaklaştırmak için , düz piston kenarı ile 
enjektördeki 0.05 mL'yi gösteren çizgi aynı hizaya gelecek şekilde pistona hafifçe 
bastırınız.  
 
  
 
10. Flakon sadece tek kullanımlıktır. Tek bir flakondan çoklu dozların alınması, kontaminasyon 
ve sonrasında enfeksiyon riskini artırabilir.  
 
0.05 mL için 
Dozlama Çizgisi  
 
Piston  
Düz Ucu  Hava kabarcıkları ve ilacın 
fazlası uzaklaştırıldıktan 
sonraki çözelti  
 
 