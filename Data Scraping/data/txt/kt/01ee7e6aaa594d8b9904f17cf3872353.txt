1  KULLANMA  TALİMATI  
 
PSORCUTAN® Beta 50 mcg/g + 500 mcg/g j el 
Haricen  uygulanır.  
 
Etkin  maddeler: 1 gram PSORCUTAN® Beta jel, 50 mikrogram kalsipotriol e eşdeğer 5 2,2 
mikrogram kalsipotriol monohidra t ve 0,5 mg betametazon a eşdeğer 0,643 mg betametazon 
dipropiyonat  içerir.  
 
Yardımcı  maddeler: Sıvı parafin (all- rac-α-tokoferol içerir) , polioksipropilen stearil eter (butil  
hidroksi  toluen içerir),  hidrojene  hint yağı. 
 
 
Bu Kullanma  Talimatında:  
 
1. PSORCUTAN® nedir  ve ne için kullanılır?  
2. PSORCUTAN®’ı kullanmadan önce dikkat edilmesi  gerekenler  
3. PSORCUTAN® nasıl  kullanılır?  
4. Olası  yan etkiler  nelerdir?  
5. PSORCUTAN®’ın saklanması  
Başlıkları yer almaktadır. 
 
1. PSORCUTAN® nedir  ve ne için kullanılır?  
PSORCUTAN® düşük yoğunluklu polietilen başlık ve yüksek yoğunluklu polietilen vidalı kapak  
ile yüksek yoğunluklu polietilen şişelere doldurulan berrağa yakın, renksiz il e hafif beyazımsı  
jeldir. Şişeler kartonlara yerleştirilir.  
 
PSORCUTAN® 30 g ambalaj  boyutunda  piyasaya  sunulacaktır.  
 
PSORCUTAN® kafa derisinde görülen sedef hastalığının topikal (cilde uygulama) tedavisinde 
ve    vücudun diğer  bölgelerindeki  (kafa derisi  dışında)  hafif  ila orta derecedeki  sedef  hastalığının  
bir tipi olan plaklı  sedef  hastalığının  (psoriasis  vulgaris)  tedavisinde  yetişkinlerde  kullanılır.  
Sedef hastalığı, deri hücreleriniz çok hızlı çoğalmaya başladığı zaman oluşur. Bu, kızarıklık,  
pullanma  ve derinin kalınlaşmasına  neden  olur. 
 
PSORCUTAN® kalsipotriol ve betametazon  etkin  maddelerini  içerir.  Kalsipotriol deri 
hücrelerinin büyüme  oranının normale dönmelerini  sağlar  ve betametazon  iltihabın  
(enflamasyon)  azalmasında rol oynar.  Bu ilacı kullanmaya başlamadan  önce bu KULLANMA TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
 
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu   ilacın   kullanımı   sırasında,   doktora   veya hastaneye gittiğinizde  doktorunuza 
bu ilacı kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız. 
2  2. PSORCUTAN®’ı kullanmadan  önce  dikkat  edilmesi  gerekenler 
PSORCUTAN®’ı aşağıdaki  durumlarda  KULLANMAYINIZ   
Eğer;  
• Kalsipotriol,  betametazon  ya da PSORCUTAN®’ın içeriğindeki  herhangi  bir maddeye  
alerjiniz  veya  duyarlılığınız  varsa,  
• Vücudunuzda  kalsiyum  düzeyleri  ile ilgili problem  varsa (doktorunuza  danışınız), 
• Sizde sedef  hastalığının,  kızarıklıklarla  belirgin,  pul pul dökülme  gösteren  ve kabarcıklarla 
seyreden  diğer  tipleri mevcutsa (doktorunuza  danışınız).  
 
PSORCUTAN®  güçlü steroid  içerdiğinden  aşağıdaki  olguların mevcudiyetinde  deriyi  
etkileyeceğinden  kullanmayınız: 
• Virüslerin  neden  olduğu cilt  enfeksiyonları  (örn., uçuklar  veya su çiçeği)  
• Mantarların  neden  olduğu cilt enfeksiyonları  (örn., ayakta mantar  hastalığı veya  deri 
üzerinde  genellikle  yuvarlak ya da  oval biçimde  kaşıntılı mantar  hastalığı)  
• Bakterilerin  neden  olduğu  cilt enfeksiyonları  
• Parazitlerin  neden  olduğu cilt enfeksiyonları  (örn.,  uyuz)  
• Tüberküloz  (TB)  
• Ağız  civarında  kırmızı döküntüler  (perioral  dermatit)  
• Deride incelme,  damarların  kolay hasar  görmesi  
• Kuruma, sertleşme  ve pullanma  ile belirgin  kalıtsal cilt hastalığı (ichtyosis)  
• Sivilce  (akne)  
• Yüzde  kızarıkla  seyreden  veya  şiddetli sıcak  basmasının  olduğu cilt hastalığı (rosacea)  
• Yaralı  veya ezik deri 
 
PSORCUTAN®’ı aşağıdaki  durumlarda  DİKKATLİ  KULLANINIZ  
 
• Diğer  kortikosteroid içeren  ilaçlarla  birlikte  kullanılması  yan etkilere  neden 
olabileceğinden,  
• Uzun  süredir  bu ilacı kullanıyor  ve bırakmayı  düşünüyorsanız  (steroid  kullanımını aniden  
bırakma  durumunda, sedef  hastalığınızın  kötüleşme  veya  alevlenme riski olabilir),  
• Diabetes mellitus (diyabet) hastasıysanız,  kan şeker/glukoz  düzeyleriniz  steroid nedeniyle  
etkilenebileceğinden,  
• Cildinizde  enfeksiyon olduğunda  tedaviyi  durdurmanız  gerekebileceğinden, 
• Benekli  tipte (guttat)  sedef  hastalığınız  varsa.  
 
Bu durumlarda  ilacı kullanmaya  başlamadan  önce  doktorunuza, hemşirenize  ya da eczacınıza  
danışınız. 
 
• Ürünü günlük  15 gramdan  fazla  veya  toplam  vücut  yüzeyinin  %30’undan fazlasında  
kullanmaktan kaçınınız.  
• Steroidin  emilimini artıracağından  bone ile birlikte,  bandaj  yaparak  ya da sargılayarak  
kullanmaktan kaçınınız.  
• Steroidin emilimini artıracağından hasarlı derinin geniş yüzeylerine, mukoz membranlara  
veya  derinin kıvrım  yerlerine  (kasıklar,  koltuk altları,  meme  altları)  uygulamaktan kaçınınız.  
• Steroidlere  oldukça  hassas  olduklarından yüze  veya  üreme  organlarına  kullanmaktan  
3  kaçınınız.  
• Aşırı  güneş  banyosu, aşırı solaryum  kullanımı ve diğer  tip ışın tedavi  uygulamalarından 
kaçınınız.  
 
Bu uyarılar  geçmişteki  herhangi  bir dönemde  dahi  olsa sizin  için geçerliyse lütfen  doktorunuza  
danışınız. 
 
PSORCUTAN®’ın yiyecek  ve içecek  ile kullanılması:  
PSORCUTAN®’ı yiyecek  ve içecek  öncesi  veya  sonrasında  kullanabilirsiniz.  
 
Hamilelik  
İlacı kullanmadan önce doktorunuza veya eczacınıza  danışınız.  
 
PSORCUTAN®’ı, hamileyseniz ya da hamilelik  şüpheniz  varsa doktorunuz  tarafından  gerekli  
görülmedikçe  kullanmamalısınız.  
 
Tedaviniz  sırasında hamile  olduğunuzu fark ederseniz  hemen  doktorunuza veya  eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza  danışınız.  
 
PSORCUTAN®’ı, emziriyorsanız  doktorunuz  tarafından  gerekli  görülmedikçe  
kullanmamalısınız.  Emzirme  dönemindeyken, doktorunuz  kullanmanıza  izin verdiyse  dikkatli  
bir şekilde  uygulayınız  ve göğsünüze/göğüs  ucunuza  PSORCUTAN® sürmeyiniz.  
 
Araç ve makine  kullanımı  
PSORCUTAN®’ın araç ve makine  kullanma  becerisi  üzerine  bir etkisi yoktur  ya da ihmal  
edilecek  düzeydedir.  
 
PSORCUTAN®’ın içeriğinde bulunan bazı yardımcı maddeler hakkında önemli bilgiler  
PSORCUTAN®, polioksipropilen- 11-stearil  eter yardımcı  maddesinin  içinde  yardımcı  madde  
olarak  butil hidroksi  toluen (E321)  içermektedir.  Butil  hidroksi  toluen, lokal  deri 
reaksiyonlarına  (örn., kontak dermatite)  ya da gözlerde ve mukoz  membranlarda irritasyona  
sebebiyet  verebilir.  
 
Diğer ilaçlar  ile birlikte  kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız  lütfen  doktorunuza veya eczacınıza  bunlar  hakkında bilgi veriniz.  
 
3. PSORCUTAN® nasıl kullanılır?  
 
• Uygun  kullanım  ve doz/uygulama sıklığı için talimatlar:  
PSORCUTAN®’ı her zaman doktorunuzun anlattığı gibi kullanmalısınız. Eğer emin değilseniz  
doktorunuza  veya eczacınıza tekrar  danışınız. 
 
- Jeli günde  bir defa uygulayınız. Akşamları  kullanmak  daha  uygun  olabilir.  
- Normal  başlangıç  tedavi  süresi  kafa derisi  yüzeyleri  için 4 hafta ve kafa derisi  olmayan  
yüzeyler  için 8 haftadır.  
4  - Doktorunuz  farklı  bir tedavi  periyoduna  karar  verebilir.  
- Doktorunuz  tedavinin tekrarlamasına karar  verebilir.  
- Bir günde  15 g’dan fazla kullanmayınız. 
 
Eğer kalsipotriol içeren diğer ilaçları kullanıyorsanız, kalsipotriol ilaçlarının toplam miktarı  
günlük 15 gramı  geçmemelidir  ve tedavi  bölgesi  toplam vücut yüzeyinin %30’unu aşmamalıdır.  
 
Uygulama yolu ve metodu:  
- Sadece sedef  olan deride kullanınız. Sedef  olmayan  deride  kullanmayınız. 
- Kullanmadan  önce  şişeyi  çalkalayınız  ve kapağı  çıkartınız.  
- Kullanmadan önce ellerinizi yıkayınız, temiz olan parmağınızın ucuna sıkınız ve sedef  
hastalığınızdan  etkilenen  bölgeye  uygulayınız.  
- PSORCUTAN®’ı parmak  uçlarınızla  etkilenen  bölgeye  uygulayınız  ve sedef  
hastalığından etkilenen  bölge  ince bir tabaka jel ile kaplanıncaya kadar  nazikçe  ovunuz.  
- Tedavi  edilen  bölgeyi  bandajlamayınız, sıkıca  kapatmayınız ya  da sarmayınız.  
- PSORCUTAN® uygulamasından sonra ellerinizi yıkayınız. Böylece  jelin vücudunuzun  
diğer  bölümlerine  (özellikle  yüz, ağız ve gözler)  kaza ile bulaşması  önlenecektir.  
- Jel kazayla sedef  hastalığının  bulunduğu yere yakın normal deriye  bulaşmışsa  
endişelenmeyiniz;  fakat  çok fazla yayılmışsa  yıkayınız. 
- İyi bir etki elde etmek  için, PSORCUTAN®’ı uygulandıktan hemen  sonra duş alınmaması 
ya da  banyo yapılmaması önerilmektedir.  
- Kolayca yağlanacağı  için jeli uyguladıktan hemen  sonra giyinmeyiniz  (örn.,  ipek). 
 
Kafa derinizde sedef  varsa:  
- Kafa derinize PSORCUTAN® uygulamadan önce dökülmüş saçlarınızı uzaklaştırmak için  
saçınızı  tarayınız.  PSORCUTAN®’ın yüzünüze  akmaması  için başınızı  eğiniz.  
PSORCUTAN®’ı kullanmadan önce  saçınızı  bölümlere  ayırmak  yardımcı  olabilir.  
Etkilenmiş  bölgeye parmak uçlarınızla PSORCUTAN® uygulayıp, nazikçe  ovunuz. 
 
 
 
PSORCUTAN®’ı uygulamadan  önce saçınızı  yıkamanıza gerek  yoktur. 
   
 
Kullanmadan önce  
şişeyi  çalkalayın.  Parmak ucunuza bir  
damla 
PSORCUTAN® 
damlatın.  Kafa derinizde, kabarık plakları  
hissettiğiniz  bölgelere  doğrudan 
uygulayın ve PSORCUTAN® 
jeli derinize yedirin. 
Etkilenmiş bölgeye bağlı  
olarak 1- 4 g (çay kaşığı kadar)  
normalde yeterli  olmaktadır. 
5  İyi bir etki elde etmek  için, PSORCUTAN® uygulamasından  hemen  sonra  saçınızı  
yıkamamanız  önerilmektedir.  PSORCUTAN®’ı gece veya gün boyunca  kafa  derinizde  
tutunuz.  
   
 
Kuru saça, özellikle                        Şampuanı yıkamadan önce             Saçınızı normalde olduğu gibi  
jelin uygulandığı                               birkaç dakika kafa                           yıkayın. 
bölgeler olmak üzere                       derinizde bekletin hafif bir şampuan  
uygulayın. 
 
Gerekirse 4- 6. basamakları  bir kez ya da iki kez tekrarlayın.  
 
PSORCUTAN® kullanımından ne bekleyebilirim?  
Çoğu hasta sedef  hastalığı henüz  tamamen  iyileşmemiş  olsa dahi 2 hafta  sonra belirgin   sonuçlar  
gözlemlemektedir.  
 
Değişik  yaş grupları:  
Çocuklarda  kullanımı:  
PSORCUTAN®’ın 18 yaşın  altındaki  çocuklarda  kullanımı önerilmemektedir.  
 
Özel  kullanım  durumları:  
Böbrek/Karaciğer yetmezliği:  
PSORCUTAN®’ın ağır derecede böbrek  yetmezliği  ya da ağır derecede karaciğer  hastalığı olan 
hastalarda güvenliliği ve  etkililiği  değerlendirilmemiştir.  
 
Eğer  PSORCUTAN®’ın etkisinin  çok güçlü veya zayıf  olduğuna dair bir izleniminiz  var ise 
doktorunuz  veya eczacınız  ile konuşunuz. 
 
Kullanmanız  gerekenden  daha  fazla  PSORCUTAN® kullandıysanız:  
PSORCUTAN®’dan kullanmanız  gerekenden  fazlasını  kullanmışsanız  bir doktor veya eczacı  
ile konuşunuz. 
 
Bir günde  15 g’dan fazla  kullandıysanız  doktorunuzla  temasa geçiniz.  
 
Aşırı PSORCUTAN® kullanımı; genellikle, kandaki kalsiyum değerlerinde sorun yaratabilir, bu 
durum  tedavinin kesilmesinden  sonra normale  döner. Doktorunuz  çok fazla jel uygulanmasının 
kandaki kalsiyum değerlerinde problem yaratmadığını kontrol etmek için kan testleri yapmak  
isteyebilir.  
 
6  Uzun  süreli  aşırı kullanım  ayrıca hormon üreten  ve böbreklerin yakınında  bulunan böbrek üstü 
bezlerinin  normal çalışmasını engelleyebilir.  
 
PSORCUTAN®’ı kullanmayı  unutursanız:  
Unutulan dozları  dengelemek için çift doz almayınız. 
 
PSORCUTAN® ile tedavi  sonlandırıldığında  oluşabilecek  etkiler:  
PSORCUTAN® kullanımı  doktorunuzun önerdiği  şekilde  sonlandırılmalıdır.  Özellikle  uzun 
süreli  kullanım  sonrasında  dozu giderek  azaltarak  sonlandırmak gerekebilir. 
 
PSORCUTAN®’ın kullanımı ile ilgili herhangi bir ek sorunuz olursa doktorunuza veya  eczacınıza  
sorunuz.  
 
4. Olası yan etkiler nelerdir?  
Tüm  ilaçlar  gibi PSORCUTAN®’ın içeriğinde  bulunan maddelere  duyarlı  olan kişilerde  yan 
etkilere  neden  olabilir.  
 
Yan etkiler  şu şekilde  sınıflandırılır: 
Çok yaygın  :10 hastanın  en az 1’inde  görülebilir. 
Yaygın :10 hastanın  birinden az,  fakat  100 hastanın  birinden fazla görülebilir.  
Yaygın olmayan:100 hastanın  birinden az, fakat  1.000 hastanın  birinden fazla görülebilir. 
Seyrek  :1.000 hastanın  birinden az, fakat  10.000 hastanın  birinden fazla görülebilir. 
Çok seyrek  :10.000 hastanın birinden az görülebilir. 
Bilinmiyor  :Eldeki  verilerden  tahmin  edilemiyor.  
 
Ciddi  yan etkiler  
 
Aşağıdaki  yan etkilerden  herhangi  birini  fark ederseniz,  hemen  doktorunuza  söyleyiniz. 
Tedavinizi  durdurmanız  gerekebilir:  
 
PSORCUTAN® için şu ciddi  yan etkiler  bildirilmiştir:  
 
Yaygın  olmayan 
• Sedef hastalığınızın kötüleşmesi. Eğer  sedef  hastalığınız  kötüleşirse  derhal  doktorunuza  
başvurunuz.  
 
Bazı ciddi yan etkilerin PSORCUTAN®’ın içeriğindeki maddelerden betametazona (güçlü bir  
steroid) bağlı olduğu bilinmektedir. Ciddi yan etkilerden herhangi biri görüldüğünde derhal  
doktorunuzu bilgilendiriniz. Bu  yan etkiler  daha  ziyade uzun  süreli  kullanım  sonrasında  deri 
kıvrım  yerlerinde  (örn.,  kasık, koltuk altı veya  göğüslerin altı), kapalı  pansuman tekniğiyle  
kullanma  veya  geniş  deri yüzeylerinde  kullanımda  görülür.  
 
Yan etkiler  şunlardır:  
• Böbrek üstü bezleriniz iyi çalışmıyor  olabilir.  Belirtileri yorgunluk, depresyon ve endişedir.  
• Katarakt  (belirtileri dumanlı ve sisli görme,  geceleri  görme  güçlüğü ve ışığa  duyarlılık)  veya 
göz içi basıncında artış (belirtileri gözde ağrı, kırmızı göz, görme  yetisinde azalma  veya 
dumanlı  görme).  
• Enfeksiyonlar  (enfeksiyonlara  karşı  mücadele eden  bağışıklık  sisteminizin  baskılanması  veya  
zayıflaması  sonucunda).  
• Kabarcıklarla seyreden  sedef  hastalığı  oluşabilir  (genellikle  eller veya  ayaklarda  sarımsı  
7  kabarcıklarla görülen kırmızı bir alan).  Böyle  bir durum  gözlemlediğiniz  takdirde, 
PSORCUTAN® kullanmayı  bırakınız  ve derhal  doktorunuzu haberdar  ediniz.  
• Diyabetinizin  metabolik  kontrolü üzerindeki  etki (eğer  diyabetiniz  varsa kandaki  şeker  
seviyelerinizde dalgalanmalar  olabilir)  
 
Kalsipotriolün  neden  olduğu bilinen  ciddi  yan etkiler  şunlardır:  
• Yüzde  ya da vücudun  eller veya  ayaklar  gibi diğer  bölümlerinde  derin  şişliklerle  seyreden  
alerjik  reaksiyonlar.  Ağız/boğazda  şişme  ve nefes  alma  güçlüğü oluşabilir.  Alerjik  bir 
reaksiyon görüldüğünde  PSORCUTAN® kullanmaya  son veriniz ve derhal  doktorunuzu  
bilgilendiriniz  ya da en yakın  hastanenin acil servisine başvurunuz.  
 
• Jel tedavisi ile kanınızda ya da idrarda kalsiyum düzeyleri artabilir (genelde çok fazla jel  
uygulandığında). Kanda kalsiyum artışı, aşırı idrara çıkma, kabızlık, kasta güçsüzlük, zihin  
karışıklığı ve koma şeklindeki belirtilerle kendisini gösterir. Bunları ciddiye alıp derhal  
doktorunuzla temas kurunuz. Bununla beraber tedaviye son verildiğinde düzeyler tekrar  
normale döner.  
 
Daha az ciddi  yan etkiler  
 
PSORCUTAN® için şu daha az ciddi  yan etkiler  bildirilmiştir: 
 
Yaygın  
• Kaşıntı 
 
Yaygın  olmayan 
• Gözde  tahriş  
• Deride yanma  hissi 
• Deride ağrı veya  tahriş  
• Kıl köklerinde  şişme  veya  iltihaplanma  (folikülit)  
• Deride iltihaplanmayla  seyreden  döküntü (dermatit)  
• Ufak  kan damarlarının  genişlemesi  sonucu deride  oluşan kızarıklık  (eritem) 
• Akne (sivilce)  
• Deride kuruluk  
• Döküntü 
• Kabarcıklarla seyreden  döküntü  
• Deri enfeksiyonu 
 
Seyrek  
• Alerjik  reaksiyonlar  
• Çatlaklar  
• Derinin  pul pul dökülmesi  
• Yoksunluk etkisi:  Tedavinin sonlandırılmasından sonra belirtiler/sedef  hastalığının  
kötüleşmesi  
 
Bilinmiyor  
• Kafa derisinde  kullanıldığında  uygulama  yerinde  beyaz  veya gri renkli saç sarımsı  renge 
geçici  olarak değişebilir. 
 
Özellikle  uzun süren  kullanıma  bağlı  olarak  betametazonun  neden  olduğu daha  az ciddi  yan 
8  etkiler  aşağıda  yer almaktadır.  Bu yan etkilerden  birini fark ederseniz,  derhal  doktorunuzu veya  
hemşirenizi  bilgilendiriniz.  
 
• Deride incelme  
• Yüzeyel  damarların  görülmesi  veya  çatlaklar  
• Saç gelişiminde  değişiklikler  
• Ağız  civarında  kırmızı döküntüler  (perioral  dermatit)  
• İltihabi veya şişkinlik şeklinde  görülen deri  döküntüleri  (alerjik  temas  dermatiti)  
• İçi altın  renkli jel şeklinde  görünümlü yumrular  (colloid  milia)  
• Derinin  renginde  açılma  (depigmentasyon)  
• Kıl köklerinde  şişme  veya  iltihaplanma  (folikülit)  
 
Kalsipotriolün  neden  olduğu bilinen  daha  az ciddi yan etkiler  şunlardır:  
• Deride kuruluk  
• Döküntü ile sonuçlanan ışığa  karşı  hassasiyet  
• Deride kızarıklık, şişme,  veziküller,  kaşıntı  gibi belirtileri olan deri hastalığı (ekzema)  
• Kaşıntı 
• Deride tahriş  
• Deride  yanma  ve batma  hissi  
• Ufak  kan damarlarının  genişlemesi  sonucu deride  oluşan kızarıklık  (eritem) 
• Döküntü 
• Deride iltihaplanmayla  seyreden  döküntü (dermatit)  
• Sedef  hastalığının  kötüleşmesi  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya  eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  durumunda  
hekiminiz,  eczacınız  veya hemşireniz  ile konuşunuz. Ayrıca karşılaştığınız  yan etkileri 
www.titck.gov.tr sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında  daha  fazla bilgi edinilmesine katkı sağlamış  olacaksınız.  
 
5. PSORCUTAN®’ın saklanması  
 
PSORCUTAN®’ı çocukların  göremeyeceği,  erişemeyeceği  yerlerde ve ambalajında saklayınız.  
 
PSORCUTAN®’ı 30ºC’ nin  altındaki  oda sıcaklığında saklayınız.  Ürün ilk açıldıktan sonra 
30°C’nin altında 6 ay stabildir.  
Dondurmayınız. Şişeyi ışıktan korumak için karton kutusunun içinde saklayınız.   
Son kullanma  tarihiyle  uyumlu  olarak  kullanınız.  
 
Şişedeki son kullanma tarihinden sonra PSORCUTAN
®’ı kullanmayınız. Son kullanma tarihi o 
ayın son gününü belirtmektedir. 
 
Şişeyi ilk açıldıktan sonra son kullanma tarihini geçirmeden 6 ay içinde kalan jel ile birlikte  atınız.  
9  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi: Abdi İbrahim İlaç San. ve Tic. A.Ş. 
                        Reşitpaşa Mah. Eski Büyükdere Cad. No: 4 34467  
                        Maslak /Sarıyer/ İstanbul  
                        Tel: (0212) 366 84 00  
                        Faks: (0212) 276 20 20 
 
Üretim yeri: LEO Pharma A/S Danimarka lisansı ile  LEO Laboratories Ltd , Crumlin/Dublin/ İrlanda  
 
 
Bu kullanma talimatı 13/03/2024 tarihinde  onaylanmıştır.  
