KISA ÜRÜN BİLGİSİ
1. BEŞERİ TIBBİ ÜRÜNÜN ADI
SONFEX 400 mg/4 ml İ.V. infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir flakon 400 mg ibuprofen içeren 4 ml çözelti içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İnfüzyon için çözelti içeren flakon.
Her flakon renksiz, berrak, pH’sı 7.5 – 8.0 olan, steril çözelti içerir.
4. KLİNİK ÖZELLİKLER
4.1 Terapötik Endikasyonlar
SONFEX;
− Hafif ve orta dereceli ağrı tedavisinde,
− Opioid analjeziklerle beraber orta ve ileri dereceli ağrı tedavisinde,
− Ateş tedavisinde kullanılır.
İstenmeyen etkiler, semptomları kontrol altına almak için gerekli olan en düşük etkin dozun en
kısa sürede kullanılması ile en aza indirilebilir (Bkz. Bölüm 4.4).
4.2 Pozoloji ve uygulama şekli
Pozoloji/uygulama sıklığı ve süresi:
SONFEX, en kısa sürede ve en düşük etkili dozda kullanılmalıdır. Başlangıç tedavisine cevap
alındıktan sonra, doz ve sıklığı hastanın bireysel ihtiyaçlarına göre ayarlanmalıdır. Toplam günlük
doz 3200 mg’ı geçmemelidir.
Böbreklerdeki yan etki riskini azaltmak için, SONFEX uygulamadan önce hastaların yeteri kadar
hidrate olması sağlanmalıdır.
1Ağrı tedavisinde:
Gereksinime göre, 6 saatte bir 400 mg ile 800 mg arasındaki dozlarda uygulanmalıdır. İnfüzyon
süresi minimum 30 dakika olmalıdır.
Ateş tedavisinde:
400 mg’lık uygulamayı takiben, gereksinime göre her 4-6 saatte bir 400 mg veya her 4 saatte bir 100-
200 mg uygulanmalıdır. İnfüzyon süresi minimum 30 dakika olmalıdır.
Uygulama şekli:
SONFEX, ancak uygun bir çözelti ile seyreltildikten sonra intravenöz infüzyon olarak
uygulanmalıdır. Muhtemel geçimsizlikleri önlemek için SONFEX sadece, % 0.9 sodyum klorür
çözeltisi, % 5 Dekstroz çözeltisi veya Ringer Laktat çözeltisi ile seyreltilmelidir (bkz. Bölüm 6.2.
Geçimsizlikler).
Seyreltilen çözelti 4 mg/mL veya daha düşük nihai konsantrasyonda olmalıdır.
SONFEX’in her 4 mL’si 100 ml’den az olmayan çözeltide seyreltilmelidir.
İnfüzyon süresi minimum 30 dakika olmalıdır.
Özel popülasyonlara ilişkin ek bilgiler
Böbrek/Karaciğer yetmezliği: Böbrek veya karaciğer fonksiyon bozukluğu olan hastalarda
kullanılmamalıdır.
Pediyatrik popülasyon: 17 yaşın altındaki pediyatrik popülasyonda etkinlik ve güvenilirliğine dair
yeterli veri bulunmadığından, bu yaş grubunda kullanılmamalıdır.
Geriyatrik popülasyon: Olası yan etkilerden dolayı (bkz. Bölüm 4.4) yaşlı hastalarda kullanımı
sırasında dikkat edilmelidir. Genelde tedaviye en düşük doz ile başlanmalı, hastanın karaciğer,
böbrek ve kalp fonksiyonları izlenmeli ve eşlik eden hastalık veya başka ilaç tedavisi olmamalıdır.
Yaşlı hastalarda ciddi gastrointestinal advers olay riski artmıştır.
4.3 Kontrendikasyonlar
SONFEX aşağıdaki durumlarda kontrendikedir:
− İbuprofen, diğer non-steroid antiinflamatuvar (NSAİ) ilaçlara veya SONFEX içeriğindeki
bileşenlerden herhangi birine aşırı duyarlılığı olanlarda,
− Asetil salisilik asit veya diğer NSAİ ilaç kullanımı sonrası astım, ürtiker veya alerjik tip
2reaksiyon öyküsü olanlarda (Bu tür hastalarda NSAİ’lere karşı ciddi, nadiren ölümcül
olabilen anafilaktik benzeri reaksiyonlar rapor edilmiştir),
− Koroner arter by-pass greft cerrahisinin peri-operatif ağrı tedavisinde,
− Gebeliğin son trimesterinde
− Şiddetli kalp yetmezliği (NYHA Sınıf IV) durumunda,
− Şiddetli karaciğer yetmezliği durumunda,
− Şiddetli böbrek yetmezliği durumunda
4.4 Özel kullanım uyarıları ve önlemleri
Kardiyovasküler risk:
− NSAİ ilaçlar ölümcül olabilecek kardiyovasküler trombotik olaylar, miyokard enfarktüsü
ve inme riskinde artışa neden olabilir. Bu risk kullanım süresine bağlı olarak artabilir.
Kardiyovasküler hastalığı olan veya kardiyovasküler hastalık risk faktörlerini taşıyan
hastalarda risk daha yüksek olabilir.
− SONFEX koroner arter by-pass greft cerrahisi perioperatif ağrı tedavisinde kontrendikedir.
Gastrointestinal (GI) risk:
− NSAİ ilaçlar kanama, ülserasyon, mide veya barsak perforasyonu gibi ölümcül olabilecek
ciddi GI advers etkilere yol açabilir. Bu advers olaylar herhangi bir zamanda, önceden
uyarıcı bir semptom vererek veya vermeksizin ortaya çıkabilir. Yaşlı hastalar ciddi GI
etkiler bakımından daha yüksek risk taşımaktadırlar.
Kardiyovasküler trombotik olaylar:
Klinik çalışmalar, özellikle yüksek dozda (2400 mg/gün) ibuprofen kullanımının arteriyel trombotik
olayların (örn. miyokard enfarktüsü ya da inme) riskinde küçük bir artış ile ilişkili olabileceğini
göstermektedir. Bütünüyle ele alındığında epidemiyolojik çalışmalar, düşük doz ibuprofenin (örn. <
1200 mg/gün), miyokard enfarktüsü riskinde artış ile ilişkili olabileceğini düşündürmemektedir.
Kontrol altına alınmayan hipertansiyon, konjestif kalp yetmezliği (NYHA II-III), mevcut iskemik
kalp hastalığı, periferik arter hastalığı ve/veya serebrovasküler hastalığı olan hastalar, sadece dikkatli
bir değerlendirme sonrasında ve yüksek dozlardan (2400 mg/gün) kaçınarak ibuprofen ile tedavi
edilmelidirler.
Özellikle yüksek dozlarda ibuprofen (2400 mg/gün) kullanımı gerektiğinde, kardiyovasküler
olaylara yönelik risk faktörleri olan (örn. hipertansiyon, hiperlipidemi, diyabet, sigara) hastalarda
3uzun süreli bir tedavi başlatılmadan önce de dikkatli değerlendirme yapılmalıdır.
Hipertansiyon:
İbuprofen dahil NSAİ ilaçlar, yeni hipertansiyon gelişimine veya var olan hipertansiyonun
kötüleşmesine yol açabilirler. Her iki durumda da kardiyovasküler olayların oluşma sıklığının
artmasına katkıda bulunabilir. İbuprofen dahil NSAİ ilaçlar hipertansiyonlu hastalarda dikkatli
kullanılmalıdır. NSAİ ilaç tedavisinin başlangıcında ve tedavi süresince kan basıncı yakından takip
edilmelidir.
NSAİ ilaç alımına bağlı olarak ADE inhibitörleri, tiyazid ya da kıvrım diüretikleri alan hastalarda,
bu tedavilere yetersiz yanıt gelişebilir.
Konjestif kalp yetmezliği ve ödem:
NSAİ ilaç kullanan bazı hastalarda sıvı retansiyonu ve ödem gözlenmiştir. SONFEX sıvı retansiyonu
ya da kalp yetmezliği olan hastalarda dikkatli kullanılmalıdır.
Gastrointestinal (Gİ) etkiler, ülserasyon, kanama ve perforasyon riski:
İbuprofen dahil NSAİ ilaçlar; mide, ince bağırsak veya kalın barsak inflamasyonu, kanaması,
ülserasyonu ve perforasyonu gibi ölümcül olabilen ciddi gastrointestinal advers olaylara yol
açabilirler. Bu ciddi advers olaylar NSAİ ilaçlarla tedavi edilen hastalarda herhangi bir zamanda,
önceden uyarıcı bir semptom vererek ya da herhangi bir semptom vermeksizin ortaya çıkabilir.
NSAİ ilaç tedavisinde ciddi üst gastrointestinal advers etki gelişen beş hastadan sadece biri
semptomatiktir. NSAİ ilaçların neden olduğu üst gastrointestinal ülser, büyük kanama ya da
perforasyon, 3-6 ay süreyle tedavi gören hastaların yaklaşık %1’inde, bir yıl süreyle tedavi gören
hastaların ise %2-4’ünde ortaya çıkmaktadır. Daha uzun süreli kullanımda bu eğilim devam ederken,
tedavi süresince herhangi bir zamanda ciddi gastrointestinal advers olay gelişme olasılığı artar.
Ancak kısa süreli tedavi bile risksiz değildir.
Önceden ülser hastalığı ya da gastrointestinal kanama hikayesi olan hastalara ibuprofen dahil NSAİ
ilaçlar önerilirken çok dikkatli olunmalıdır. Önceden peptik ülser hastalığı ve/veya gastrointestinal
kanama öyküsü olan NSAİ ilaç kullanan hastalarda gastrointestinal kanama görülme riski, bu risk
faktörlerinden hiçbirine sahip olmayan hastalara göre 10 kattan daha fazladır. NSAİ ilaçlar ile tedavi
edilen hastalarda gastrointestinal kanama riskini arttıran diğer faktörler; beraberinde oral
kortikosteroid ya da antikoagülan kullanımı, daha uzun süreli NSAİ ilaç tedavisi, sigara içimi, alkol
kullanımı, ileri yaş, genel sağlık durumunun zayıf olmasıdır. Ani ölümcül gastrointestinal olaylar
4en çok yaşlı veya bakıma ihtiyaç duyan hastalarda görüldüğünden, bu hasta popülasyonunun
tedavisinde özellikle dikkatli olunmalıdır.
NSAİ ilaçlar ile tedavi edilen hastalarda olası bir gastrointestinal advers olay riskini en aza indirmek
için, en düşük etkin doz olası en kısa sürede kullanılmalıdır. Hastalar ve doktorlar NSAİ ilaç tedavisi
boyunca, gastrointestinal ülserasyon ve kanama belirti ve semptomlarına karşı hazırlıklı olmalı ve
herhangi bir gastrointestinal advers olay şüphesi durumunda derhal değerlendirme ve tedaviyi
başlatmalıdırlar. Ciddi gastrointestinal advers olay olasılığı ortadan kalkana kadar, NSAİ ilaç
tedavisinin sonlandırılması da alınacak tedbirler arasındadır. Yüksek riskli hastalarda NSAİ ilaç
içermeyen alternatif tedaviler düşünülmelidir.
Asetil salisilik asit ve diğer NSAİ ilaçların birlikte kullanımı ciddi gastrointestinal advers olay riskini
artırmaktadır. Gastrointestinal hastalık öyküsü olan hastalar, özelliklede yaşlı olan hastalar, tedavinin
başlangıç dönemlerinde, olağandışı herhangi bir abdominal semptomu (özellikle gastrointestinal
kanama) bildirmelidir.
İbuprofen alan hastalarda gastrointestinal kanama veya ülserasyon gelişirse tedavi kesilmelidir.
Yaşlı hastalarda NSAİ ilaçlara karşı artan sıklıkta advers reaksiyon (özellikle ölümcül olabilen
gastrointestinal kanama ve perforasyon) mevcuttur.
Ciddi deri reaksiyonları:
İbuprofen dahil NSAİ ilaçlar, eksfoliyatif dermatit, Stevens-Johnson Sendromu (SJS) ve toksik
epidermal nekroliz (TEN) gibi ölümcül olabilen ciddi deri reaksiyonlarına neden olabilir. Bu ciddi
etkiler herhangi bir uyarıcı semptom olmaksızın ortaya çıkabilir. Hastalar deri üzerinde ciddi
belirtilerin işaret ve semptomları hakkında bilgilendirilmeli, deri döküntüsü veya başka bir aşırı
duyarlılık belirtisi görüldüğü anda, SONFEX tedavisi sonlandırılmalıdır.
Astımlı hastalar:
Astımlı hastalarda asetil salisilik aside duyarlı astım olabilir. Asetil salisilik asit-duyarlı astımı olan
hastalarda asetil salisilik asit kullanımı, ölümcül olabilen ciddi bronkospazmla ilişkilendirilmiştir.
Bu tür asetil salisilik asit-duyarlı hastalarda asetil salisilik asit ve NSAİ ilaçlar arasında
bronkospazm dahil çapraz reaksiyonlar rapor edildiğinden, SONFEX asetil salisilik asit duyarlı
hastalarda kontrendikedir.
İbuprofenin bu tip hastalarda bronkospazma neden olduğu rapor edildiğinden, bronşiyal astımlı ya
5da bronşiyal astım hikayesi olan hastalara ibuprofen uygularken dikkatli olunmalıdır.
Oftalmolojik Etkiler:
Çalışmalarda, ibuprofen uygulamasına dayandırılabilecek oküler değişiklikler gösterilmemiştir.
Nadir olgularda, papillit, retrobulbar optik nörit ve papillödem gibi istenmeyen oküler bozukluklar,
ibuprofen dahil olmak üzere NSAİ ilaç kullananlar tarafından bildirilmiştir. Ancak nedensel ve etki
ilişkisi saptanmamıştır; dolayısıyla ibuprofen tedavisi sırasında görme bozukluğu gelişen hastalara
oftalmolojik muayene yapılmalıdır.
Karaciğer üzerindeki etkiler:
İbuprofen dahil NSAİ ilaçları kullanan hastaların % 15’inde, bir veya daha fazla karaciğer testinde
sınırda yükselmeler görülebilir. Bu laboratuvar anormallikleri, devam eden tedavi ile ilerleyebilir,
değişmeden kalabilir veya geçici olabilir. Hastalarda NSAİ ilaçlarla yapılan klinik çalışmaların
yaklaşık % 1’inde, kayda değer ALT, AST yükselmeleri (normal üst değerlerin yaklaşık 3 veya daha
fazla katı) rapor edilmiştir. Ek olarak sarılık, fulminant hepatit, karaciğer nekrozu, karaciğer
yetmezlik gibi, bazıları ölümle sonuçlanan nadir ciddi karaciğer reaksiyonları bildirilmiştir.
İbuprofen tedavisindeyken, hastada karaciğer fonksiyonunun bozulduğuna dair belirti ve/veya
semptomlar oluşmuşsa veya karaciğer testleri anormalse, daha ciddi karaciğer reaksiyonlarının
gelişimine yönelik değerlendirme yapılmalıdır. Eğer karaciğer hastalığı gelişimi ile uyumlu klinik
belirti ve semptomlar veya sistemik belirtiler (eozinofili, deri döküntüsü vb.) ortaya çıkarsa,
ibuprofen tedavisi kesilmelidir.
Böbrekler üzerindeki etkiler:
Dehidrate olmuş hastalarda SONFEX ile tedaviye başlarken dikkatli olunmalıdır.
NSAİ ilaçların uzun süre kullanımı papiller nekroz ve diğer böbrek hasarları ile sonuçlanmaktadır.
Böbrek toksisitesi, böbrek perfüzyonunun sağlanmasında prostoglandinlerin telafi edici etkinliği
olan hastalarda görülmüştür. Bu hastalarda NSAİ ilaç uygulaması prostoglandin oluşumunda doza
bağlı bir azalmaya ve ikincil olarak böbrek yetmezliğini hızlandırabilen böbrek kan akımında
azalmaya neden olabilir. Böbrek fonksiyonları bozukluğu, kalp yetmezliği ve karaciğer bozukluğu
olanlar, diüretik ve ADE inhibitörleri alanlar ve yaşlılarda, bu reaksiyonun gelişme riski daha
fazladır.
NSAİ ilaç tedavisinin kesilmesi ile genellikle tedavi öncesi duruma geri dönülmektedir.
6İleri böbrek yetmezliği:
Kontrollü klinik çalışmalardan ibuprofenin ilerlemiş böbrek yetmezliği olan hastalarda kullanımına
dair herhangi bir bilgi mevcut değildir. Dolayısı ile ileri böbrek yetmezliği olan hastalarda SONFEX
kullanılması önerilmez. Ciddi böbrek yetmezliği olan hastalarda SONFEX ile tedavi gerekmekteyse,
hastanın böbrek fonksiyonları yakından izlenmelidir.
Aseptik Menenjit:
Oral ibuprofen tedavisi gören hastalarda ateş ve koma ile seyreden aseptik menenjit gözlenmiştir. Bu
durum daha çok sistemik lupus eritematozis ve ilgili bağ dokusu hastalıkları olan hastalarda görülse
de, altta yatan kronik hastalığı olmayan hastalarda da rapor edilmiştir. İbuprofen kullanan bir hastada
menenjit belirti ve semptomları gelişirse, bu belirti ve semptomların ibuprofen tedavisi ile ilişkili
olup olmadığı değerlendirilmelidir.
Hematolojik Etkiler:
SONFEX kullanım öncesinde seyreltilmelidir. SONFEX’in seyreltilmeden infüze edilmesi hemolize
neden olabilir. (bkz. Bölüm 4.2 Pozoloji ve uygulama şekli)
İbuprofen dahil NSAİ ilaç alan hastalarda anemi gelişebilir. Bu durum; sıvı tutulması, gizli veya
aşikar gastrointestinal kan kaybı veya eritropoez üzerinde tam tanımlanmamış bir etkiden
kaynaklanabilir. İbuprofen dahil NSAİ ilaçlarla uzun süreli tedavideki hastalarda, anemi veya kan
kaybı belirtisi veya semptomu varsa, hemoglobin veya hematokrit değerleri kontrol edilmelidir.
NSAİ ilaçlar trombosit agregasyonunu inhibe ederler ve bazı hastalarda kanama süresini uzattıkları
gösterilmiştir. Asetil salisilik asitten farklı olarak, trombosit fonksiyonu üzerine etkileri kantitatif
olarak daha az, daha kısa süreli ve geri dönüşümlüdür. Koagülasyon bozukluğu olan veya
antikoagülan kullanan hastalar gibi, trombosit fonksiyonundaki değişikliklerden olumsuz
etkilenebilecek hastalar dikkatlice izlenmelidir.
Enflamasyonun ve ateşin maskelenmesi:
Ateşin ve enflamasyonun düşürülmesinde ibuprofenin farmakolojik aktivitesi, bu belirtilerin non-
enfeksiyöz ve ağrılı durumların komplikasyonlarının saptanmasındaki tanı koydurucu özelliklerini
azaltabilir.
7Anafilaktoid reaksiyonlar:
Diğer NSAİ ilaçlar gibi, daha önce ibuprofen kullanımı bilinmeyen hastalarda anafilaktoid
reaksiyonlar oluşabilir. “Asetil salisilik asit triadı” olan hastalarda SONFEX kontrendikedir. Bu
belirti kompleksi tipik olarak, daha önce nazal polipli veya polipsiz rinit geçirmiş astım hastalarında
veya asetil salisilik asit veya diğer NSAİ ilaçların alımı sonrası ciddi potansiyel olarak ölümcül
bronkospazm gösteren hastalarda oluşabilir. (Bkz. 4.3 Kontrendikasyonlar)
Monitörizasyon:
Ciddi gastrointestinal ülserasyonları ve kanamalar belirti ve bulgu olmaksızın da gelişebildiği için
doktorlar gastrointestinal kanama belirti ve semptomlarını izlemelidir. Uzun süreli NSAİ ilaç
tedavisi gören hastaların tam kan sayımı ve biyokimya testleri periyodik olarak kontrol edilmelidir.
Klinik belirti ve semptomlar karaciğer ve böbrek hastalığı gelişimi ile uyumlu ise, sistemik belirtiler
meydana geldiyse (eozinofili, döküntü gibi) veya anormal karaciğer değerleri devam ediyor veya
daha da kötüleşiyorsa SONFEX kullanımı sonlandırılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Antitrombositer ilaçlar ve selektif serotonin geri alım inhibitörleri (SSRI): Gastrointestinal kanama
riskini artırırlar.
Aminoglikozitler: NSAİ ilaçlar aminoglikozitlerin atılımını azaltabilir.
Kortikosteroidler: NSAİ ilaçlar ile kullanıldığında kanama ve gastrointestinal ülserasyon riski artar.
Hastalığın şiddetlenmesi veya böbrek yetmezliğinden kaçınmak için, uzayan kortikosteroid
tedavisindeki hastalar, tedavi programlarına ibuprofen eklendiğinde, kortikosteroid tedavilerini
aniden kesmek yerine yavaşça azaltmalıdırlar.
Bitkisel ekstreler: Ginkgo biloba, NSAİ ilaçlarla kullanıldığında kanama riskini artırabilir.
Siklosporin: NSAİ ilaçlarla kullanıldığında böbrekteki prostasiklin sentezinin azalmasına bağlı
olarak nefrotoksisite riski artar.
Kardiyak glikozitleri: NSAİ ilaçlar kalp yetmezliğini şiddetlendirebilir, glomerüler filtrasyon hızını
azaltır ve plazma kalp glikozid seviyelerini arttırır. Kalp glikozidleri ile tedavi edilen hastalarda
dikkatli olunmalıdır.
8Mifepriston: NSAİ ilaçlar mifepristonun etkilerini azaltabileceğinden, mifepriston uygulamasından
sonraki 8-12 gün boyunca NSAİ ilaçlar kullanılmamalıdır.
Kinolon türevi antibiyotikler: Hayvan verileri NSAİ ilaçların kinolon antibiyotikleriyle ilişkili
konvülsiyon riskini artırabileceğine işaret etmektedir. NSAİ ilaç ve kinolonları birlikte alan
hastalarda konvülsiyon gelişme riski artabilir. Etkileşim çalışmaları sadece yetişkinlerde yapılmıştır.
COX-2 inhibitörleri ve diğer NSAİ ilaçlar: Potansiyel aditif etkiler nedeniyle, selektif siklooksijenaz-
2 selektif inhibitörleri dahil diğer NSAİ ilaçlar ile birlikte kullanımından kaçınılmalıdır.
Zidovudin: NSAİ ilaçlar zidovudin ile birlikte kullanıldığında hematolojik toksisite riski artar. Eş
zamanlı zidovudin ile ibuprofen tedavisi alan HIV (+) hemofili hastalarında hematoma ve hemartroz
riskinde artışa dair belirti bulunmaktadır.
Asetil salisilik asit: Asetilsalisilik asit ve ibuprofenin birlikte uygulanması, artan advers etki
potansiyeli nedeniyle önerilmemektedir.
Deneysel veriler, eş zamanlı kullanıldıklarında ibuprofenin düşük doz asetilsalisilik asidin platelet
agregasyonu üzerindeki etkisini kompetitif olarak inhibe edebileceğini göstermektedir. Bu verilerin
klinik olarak ekstrapolasyonu ile ilgili belirsizlikler bulunmasına rağmen, ibuprofenin uzun süreli ve
sürekli kullanımının, düşük doz asetilsalisilik asidin kardiyoprotektif etkisini azaltabileceği olasılığı
göz ardı edilemez. Arasıra kullanılan ibuprofen ile klinik olarak anlamlı bir etki gözlenmesi
muhtemelen beklenmemektedir (Bkz. Bölüm 5.1).
Beta-blokerler: NSAİ ilaçlar, beta-adrenoseptör bloke edici ilaçların antihipertansif etkilerini azaltır.
Kaptopril: Araştırmalar, ibuprofenin kaptoprilin sodyum atılımı üzerindeki etkisini azalttığını
belirtmektedir.
Varfarin ve Antikoagülanlar: Varfarin ve NSAİ ilaçların gastrointestinal kanama üzerine etkileri
sinerjiktir. Bu ilaçları beraber kullanan hastalarda gastrointestinal kanama riski, bu ilaçları tek
başına kullanan hastalara göre daha yüksektir (bkz. Bölüm 4.4 Özel kullanım uyarıları ve önlemler).
NSAİ ilaçların varfarin ile birlikte kullanımı ciddi bazen ölümcül kanama ile ilişkilendirilmiştir. Bu
9etkileşimin mekanizması bilinmemektedir ancak NSAİ ilaç kullanımın uyardığı gastrointestinal
ülserasyon veya varfarinin antikoagülan etkisi ile trombosit fonksiyonun inhibisyonuna NSAİ ilacın
arttırıcı etkisinin bu duruma neden olabileceği düşünülmektedir.
Antitrombositer ajanlar (Tiklopidin, klopidogrel): NSAİ ilaçlar, trombosit fonksiyonunun
inhibisyonundan dolayı klopidogrel, tiklodipin ile kombinasyon halinde kullanılmamalıdır.
Metotreksat: NSAİ ilaçların tavşan böbrek kesitlerinde metotreksat birikmesini yarışmalı olarak
inhibe ettiği bildirilmiştir. Bu durum, NSAİ ilaçların metotreksat toksisitesini arttırabileceğini
göstermektedir. Metotreksat ve NSAİ ilaçlar birlikte kullanıldıklarında dikkatli olunmalıdır.
H Antagonistleri: İnsan gönüllülerde yapılan çalışmalarda, simetidin veya ranitidinin ibuprofen ile
2
birlikte uygulanması ibuprofen serum konsantrasyonları üzerine önemli bir etki oluşturmamıştır.
ADE İnhibitörleri ve Diüretikler: Anti-hipertansifler (ADE inhibitörleri, anjiyotensin reseptör
blokerleri, beta-blokerler, diüretikler ve pulmoner hipertansiyonda kullanılan ilaçlar (endotelin
reseptör antagonistleri, bosentan)): NSAİ ilaçlar, antihipertansif etkiyi azaltabilir. Selektif COX-2
inhibitörleri dahil olmak üzere NSAİ ilaçlar ile aynı zamanda ADE inhibitörleri ve anjiyotensin-II
antagonistleri uygulandığında böbrek yetmezliği olan hastalarda (örn. dehidrate yaşlı hastalar)
genellikle geri dönüşümlü olmak üzere akut böbrek yetmezliği için artan bir risk söz konusudur. Bu
nedenle özellikle yaşlı hastalar olmak üzere böbrek yetmezliği olan hastalara bu kombinasyon
dikkatle uygulanmalıdır. Kombinasyon tedavisi başladıktan sonra ve tedavi sırasında düzenli
aralıklarla hastalar yeterli şekilde hidrate edilmeli ve böbrek fonksiyonu kontrol edilmelidir.
Diüretikler (tiyazid, tiyazid benzeri diüretikler ve kıvrım diüretikleri) aynen, NSAİ ilaçların
nefrotoksisite riskini arttırabilir. NSAİ ilaçlar muhtemelen prostaglandin sentezinin inhibisyonundan
dolayı furosemid ve bumetanidin diüretik etkisini giderebilmektedir. Ayrıca tiyazidlerin
antihipertansif etkisini de azaltabilmektedir.
Lityum: NSAİ ilaçlar, plazma lityum seviyesinde yükselme ve böbrek lityum klerensinde azalmaya
neden olurlar. Ortalama minimum lityum konsantrasyonu %15 artar ve lityum böbrek klerensi %20
azalır. Bu etki, NSAİ ilaçların böbrek prostaglandin sentezini inhibe etmeleri ile ilişkilendirilmiştir.
Bu sebeple, NSAİ ilaçlar ve lityum birlikte kullanıldıklarında hastalar lityum toksisitesi belirtileri
için izlenmelidir.
10Alkol: Kanama gibi önemli gastrointestinal yan etki riskleri artabileceğinden dolayı ibuprofen ve
alkolün birlikte kullanımından kaçınılmalıdır.
Sülfonilüre: NSAİ ilaçlar sülfonilüre grubu ilaçların etkilerini potansiyalize edebilirler. Sülfonilüre
tedavisi görmekte olan hastalarda ibuprofen kullanımı ile çok seyrek hipoglisemi rapor edilmiştir.
Selektif seratonin geri-alım inhibitörleri (SSRI, örn: paroksetin, fluoksetin, sertralin): SSRI’leri ve
NSAİ ilaçların her ikisi de, örneğin gastrointestinal kanaldan kaynaklanan, kanama riskinde artışa
neden olmaktadır. Bu risk kombinasyon tedavi durumunda artmaktadır. Söz konusu mekanizma
muhtemelen, seratoninin trombositlerdeki geri alımının azalması ile ilişkilendirilebilir.
Kolestramin: İbuprofen ile kolestraminin eş zamanlı uygulaması, ibuprofen emilimini geciktirmekte
ve azaltmaktadır (%25 oranında). Bu ilaçlar en az 2 saat arayla alınmalıdır.
Takrolimus: NSAİ ilaçlar takrolimus ile beraber verildiğinde nefrotoksisite riskinde olası bir artış
beklenebilir. Prostasiklinin böbrekteki azalan sentezinden dolayı, NSAİ ilaçlar ve takrolimusun eş
zamanlı uygulamasının artan nefrotoksisite riskine neden olduğu düşünülmektedir. Bu nedenle,
böbrek fonksiyonu kombinasyon tedavisi durumunda yakın şekilde izlenmelidir.
CYP2C9 İnhibitörleri: İbuprofenin, CYP2C9 inhibitörleri ile birlikte uygulanması, ibuprofene
(CYP2C9 substratı) maruziyeti artırabilir. Vorikonazol ve flukonazol (CYP2C9 inhibitörleri) ile
yapılan bir çalışmada, yaklaşık %80-100 oranında artmış bir S(+) ibuprofen maruziyeti
gösterilmiştir. Özellikle yüksek dozdaki ibuprofenin vorikonazol veya flukonazol gibi potent
CYP2C9 inhibitörleri ile birlikte uygulanması durumunda, ibuprofen dozunun düşürülmesi
düşünülmelidir.
4.6 Gebelik ve laktasyon Genel tavsiye
Gebelik kategorisi: C (3. Trimesterde D’dir)
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Gebe kalmayı düşünen kadınlarda veya gebeliğinin birinci veya ikinci trimesterinde olan kadınlarda
ibuprofen kullanılması durumunda, uygulanacak dozun mümkün olduğunca düşük ve tedavi
süresinin mümkün olduğunca kısa tutulması gerekmektedir.
11Gebelik dönemi
Prostaglandin sentezinin inhibisyonu, gebeliği ve/veya embriyo/fetal gelişimi olumsuz etkileyebilir.
Epidemiyolojik çalışmalardan elde edilen veriler, gebeliğin erken döneminde prostaglandin sentez
inhibitörü kullanımından sonra düşük ve kardiyak malformasyon gastroşizis riskinde bir artış
göstermektedir. Kardiyovasküler malformasyonun mutlak riski %1’den daha düşük düzeylerden
yaklaşık olarak %1.5’e yükselmiştir. Riskin tedavi dozu ve süresi ile yükseldiğine inanılmaktadır.
Hayvanlarda, prostaglandin sentez inhibitörü uygulanmasının pre- ve post-implantasyon
kayıplarında artış ve embriyo/fetal ölümlerle sonuçlandığı gösterilmiştir. Ayrıca, organogenez
döneminde prostaglandin sentez inhibitörü verilen hayvanlarda kardiyovasküler malformasyonlar da
dahil olmak üzere çeşitli malformasyonların sıklığında artışlar bildirilmiştir. Gebeliğin birinci ve
ikinci trimesterinde, kesin olarak gerekli olmadıkça ibuprofen verilmemelidir. SONFEX, gebe
kalmaya çalışan veya gebeliğin birinci ve ikinci trimesterinde bulunan bir kadına verilirse, doz
mümkün olduğu kadar kısa tutulmalıdır.
Üçüncü trimester esnasında bütün prostaglandin sentez inhibitörleri fetüsü aşağıdakilere maruz
bırakabilir:
− Kardiyopulmoner toksisite (duktus arteriozus’un erken kapanması ve pulmoner
hipertansiyon).
− Oligohidramniyoz ile birlikte böbrek yetmezliğine ilerleyebilecek böbrek disfonksiyonu
Anne ve yenidoğanda gebeliğin sonunda aşağıdakilere neden olabilir:
− Kanama zamanında uzama
− Doğumun gecikmesine ve uzun sürmesine neden olan uterus kontraksiyonlarının inhibisyonu
Sonuç olarak, SONFEX gebeliğin son trimesterinde kontrendikedir.
Laktasyon dönemi
Bu ilacın, anne sütüyle atılıp atılmadığı bilinmemektedir. SONFEX de dahil birçok ilacın anne
sütüne geçmesinden dolayı emzirilen bebek için olası ciddi advers etki potansiyeli nedeniyle, ilacın
anne için önemi dikkate alınarak emzirmenin ya da ilacın kesilmesine karar verilmelidir.
Üreme yeteneği / Fertilite
Çalışmalar, ibuprofenin üreme veya gelişim üzerine toksisitesi olmadığını göstermektedir. Bununla
beraber, tavşanlarda erken gebelik döneminde, vücut ağırlığında azalma ve gastrik ülser ile
belirlenen, anne için 60 mg/kg/gün toksik dozda, bir kısım olaylar gözlenmiştir (yaşayan fetüs
sayısında azalma ve implantasyon ve korpora lutea oranına ilişkin azalma).
124.7 Araç ve makine kullanımı üzerindeki etkiler
SONFEX; sersemleme, rehavet, yorgunluk ve görme bozuklukları gibi istenmeyen etkilere neden
olabilir. Eğer bu istenmeyen etkiler görülürse, hastalar araç ve makine kullanmamaları konusunda
uyarılmalıdırlar.
4.8 İstenmeyen etkiler
İstenmeyen etkiler aşağıdaki sıklık derecelerine göre sınıflandırılır:
Çok yaygın (≥1/10); Yaygın (≥1/100 ila <1/10); Yaygın olmayan (≥1/1.000 ila <1/100); Seyrek
(≥1/10.000 ila <1/1.000); Çok Seyrek (<1/10.000), bilinmiyor (mevcut veri ile sıklığı
hesaplanamayan)
Sistem Organ Sıklık İstenmeyen Etki
Sınıfı
Yaygın Rinit
Enfeksiyonlar ve Seyrek Aseptik menenjit (özellikle sistemik lupus eritematozus ve karma
enfestasyonlar bağ dokusu hastalığı gibi otoimmün hastalığı olan hastalarda)
boyun sertliği, baş ağrısı, bulantı, kusma, ateş, yön duygusunu
yitirme gibi semptomlarla birlikte
Yaygın Anemi; kanama, hemoglobin düşüşü, hipokalemi,
Kan ve lenf sistemi hipoproteinemi, nötropeni, kanda üre artışı, hipernatremi,
hastalıkları eozinofili, hipo-albüminemi, LDH artışı, trombositemi, yarada
kanama
Yaygın Lökopeni, trombositopeni, agranülositoz, aplastik anemi ve
olmayan hemolitik anemi
Bağışıklık sistemi Seyrek Anafilaktik reaksiyon
hastalıkları
Psikiyatrik Yaygın İnsomnia, anksiyete
hastalıklar Seyrek Depresyon, konfüzyonal durum, halüsinasyon
Çok yaygın Baş ağrısı
Sinir sistemi Yaygın Baş dönmesi
hastalıkları Yaygın Parestezi, somnolans
olmayan
Seyrek Optik nevrit
13Yaygın Görme bozukluğu
Göz hastalıkları olmayan
Seyrek Toksik optik nöropati
Yaygın Duyma bozukluğu
Kulak ve iç kulak olmayan
hastalıkları Seyrek Tinnitus, vertigo
Vasküler Yaygın Hipertansiyon, hipotansiyon
hastalıklar
Solunum, göğüs Yaygın Öksürük, bakteriyel pnömoni
bozuklukları ve Yaygın Astım, bronkospazm, dispne
mediastinal olmayan
hastalıklar
Çok yaygın Mide bulantısı, kusma, flatulans, diyare
Yaygın Dispepsi, konstipasyon, melena, hematemez, gastrointestinal
Gastrointestinal
hemoraji
Sistem Hastalıkları
Yaygın Gastrit, duodenal ülser, gastrik ülser, oral ülserasyon,
olmayan gastrointestinal perforasyon
Çok seyrek Pankreatit
Bilinmeyen Kolit ve Crohn hastalığı
Yaygın Hepatit, sarılık, hepatik fonksiyon bozukluğu
Hapato-biliyer olmayan
hastalıklar Seyrek Hepatik hasar
Çok seyrek Hepatik yetmezlik
Deri ve deri-altı Yaygın Döküntü
doku hastalıkları Yaygın Ürtiker, purpura, anjiyo-ödem, ışığa duyarlı reaksiyon
olmayan
Seyrek Steven-Johnson sendromu dahil büllöz deri iltihabı, toksik
epidermal nekroliz ve eritema multiforme
Böbrek ve idrar Yaygın Üriner retansiyon
hastalıkları Yaygın Tubulo-interstisyel nefrit, nefrotik sendrom ve renal yetmezlik
olmayan
Diğer Yaygın Abdominal ağrı, periferik ödem, yorgunluk
Klinik çalışmalarda raporlanan en yaygın advers reaksiyonlar, bulantı, gaz, kusma ve baş ağrısıdır.
14İbuprofen ile yapılan kontrollü denemelerde advers olaylar nedeniyle ilacın kesilmesinde en yaygın
neden kaşıntıdır (<%1).
Klinik çalışmalar, özellikle yüksek dozda (2400 mg/gün) ibuprofen kullanımının arteriyel
trombotik olayların (örn. miyokard enfarktüsü ya da inme) riskinde küçük bir artış ile
ilişkili olabileceğini göstermektedir (Bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9 Doz aşımı ve tedavisi
Yetişkinlerde oral ibuprofene bağlı doz aşımı sonrası oluşan belirti ve semptomlar; karın ağrısı,
bulantı, kusma, uyuşukluk ve sersemliktir. Ciddi zehirlenmelerde Metabolik asidoz oluşabilir.
SONFEX ile akut doz aşımının tedavisi için özel bir önlem bulunmamaktadır. İbuprofenin bilinen
bir antidotu yoktur. Doz aşımı durumunda SONFEX’in kesilmesi ve bir sağlık merkezine
başvurulması gerekir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anti-enflamatuvar ve antiromatizmal ürünler (non-steroid)
ATC kodu: M01AE01
Diğer NSAİ ilaçlar gibi ibuprofenin de etki mekanizması tam olarak anlaşılamamışsa da,
prostaglandin sentezi inhibisyonu ile ilişkili olabilir. İbuprofen anti-enflamatuar, analjezik ve
antipiretik etkiye sahiptir.
İbuprofen [-] R ve [+] S izomerlerinin rasemik bir karışımıdır. İn-vivo ve in-vitro çalışmalar klinik
etkinlikten [+] S izomerinin sorumlu olduğunu göstermektedir. Farmakolojik olarak etkisiz olduğu
düşünülmekle birlikte, [-] R formu yetişkinlerde yavaşça ve tamamen olmasa da (~%60) etkin olan
[+] S türüne dönüşmektedir. [-] R izomeri etkin madde seviyesini sürdürmek için depo olarak işe
yarar.
5.2 Farmakokinetik özellikler
İbuprofenin farmakokinetik parametrelerini gösteren gönüllüler ile yapılmış çalışmasına ait veriler
15aşağıdaki tabloda sunulmuştur.
İntravenöz İbuprofenin Farmakokinetik Parametreleri
400 mg* İbuprofen 800 mg* İbuprofen
Ortalama (% CV) Ortalama (% CV)
Hasta sayısı 12 12
AUC (mcg.saat/mL) 109.3 (26.4) 192.8 (18.5)
Cmax (mcg/mL) 39.2 (15.5) 72.6 (13.2)
KEL (L/saat) 0.32 (17.9) 0.29 (12.8)
T1/2 (saat) 2.22 (20.1) 2.44 (12.9)
AUC = Eğri altında kalan alan Cmax = Pik plazma konsantrasyonu CV = Varyasyon katsayısı
KEL = Birinci derece eliminasyon hız sabiti
T1/2 = Eliminasyon yarı ömrü
* = 60 dak. İnfüzyon süresi
Emilim:
SONFEX uygulama yeri nedeniyle (intravenöz) direkt kana karışır.
Dağılım:
Birçok NSAİ ilaç gibi ibuprofen; plazma proteinlerine yüksek oranda bağlanır (20 mcg/mL’de >
%99 bağlanma). Protein bağlanması doyurulabilirdir ve >20 mcg/mL konsantrasyonlarda bağlanma
doğrusal değildir. Oral dozlama verilerine göre, ibuprofen dağılım hacmi yaşa veya ateşe bağlı olarak
değişebilmektedir.
Biyotransformasyon:
İbuprofenin yaklaşık %90’ı iki asıl metabolite (metabolit A ve metabolit B) metabolize olur. Bu
metabolitlerin anti-enflamatuvar ve analjezik etkileri bulunmaktadır.
Metabolit A: (+)2,4’-(2-hidroksi-2-metilpropilfenil)-propiyonik asit
Metabolit B: (+)2,4’-(2-karboksipropilfenil)-propiyonik asit
16Eliminasyon:
İbuprofen atılımında asıl yol böbreklerdir. 500 mg’lık oral doz uygulamasını takiben 24 saat
içerisinde ibuprofenin %95’i idrarla atılır: %35’i metabolit A (%15’i serbest, %20 konjugat),
%51’i metabolit B (%42 serbest, %9 konjuge), %9 ibuprofen (%1 serbest, %8 konjuge).
Doğrusallık/doğrusal olmayan durum:
>20 mcg/mL konsantrasyonlarda plazma proteinlerine bağlanımı doğrusal değildir.
Klinik Çalışmalar
Analjezik (Ağrı)
Akut ağrıda ibuprofenin etkisi iki çok merkezli, randomize, çift kör, plasebo kontrollü çalışmada
değerlendirilmiştir.
Abdominal histerektomi geçirmiş kadınlarda yapılan bir çalışmada, 319 hasta rastgele seçilmiş ve
her 6 saatte bir uygulanan (operasyon sırasında başlatılan) 800 mg ibuprofen ya da plasebo ile tedavi
edilmişlerdir. Gerektiğinde morfin uygulanmıştır. İbuprofen uygulanan hastalarda plasebo
uygulananlara göre (sırasıyla 47 mg ve 56 mg) 24 saatlik uygulama içinde istatistiksel olarak önemli
derecede morfin ihtiyacının azaldığı etkinlik verisi olarak elde edilmiştir. Bu bulgunun klinik olarak
uygunluğu, ibuprofen ile 24 saatten fazla tedavi edilen hastalardaki ağrı yoğunluğunda azalma
olmasıyla desteklenmiştir.
Abdominal ya da ortopedik ameliyat geçirmiş hastalarla yapılan çalışmada, 406 hasta (87 erkek, 319
kadın) randomize edilerek her 6 saatte bir uygulanan ibuprofen 400 mg, ibuprofen 800 mg ya da
plasebo verilmiştir ve gerektiğinde morfin uygulanmıştır. Bu çalışmada etkin tedaviler lehine
eğilimler olmasına rağmen, ibuprofen 800 mg veya 400 mg ya da plasebo alan hastalar arasında
istatistiksel olarak anlamlı bir fark gösterilememiştir.
Antipiretik (Ateş)
Ateş üzerinde ibuprofenin etkisi iki çok merkezli, çift kör çalışmada değerlendirilmiştir.
Çok merkezli çalışmada, vücut ısısı 38.3 °C veya üzerinde olan hastanede yatan 120 hastaya (88
erkek, 32 kadın) randomize olarak ibuprofen 400 mg, 200 mg, 100 mg ya da plasebo, 24 saat içinde
4 saatte bir uygulanmıştır. Her bir ibuprofen dozu, 100 mg, 200 mg ve 400 mg, plasebo ile
karşılaştırıldığında (% 65, % 73, % 77 ve % 32 sırasıyla) 4 saat sonunda istatistiksel olarak önemli
derecede vücut ısısının düştüğü (< 38.3°C) görülmüştür. Doz yanıtları aşağıdaki grafikte
17gösterilmektedir.
Şekil 1: Hastanede yatan ateşli hasta tedavi grubundaki vücut ısısı düşüşü
39.5
100 mg İbuprofen
39.2
200 mg İbuprofen
400 mg İbuprofen
38.9
Plasebo
38.6
38.3
38.0
37.7
37.5
37.2
36.9
36.6
Zaman (Saat)
Tek merkezli çalışmada; hastanede yatan vücut ısısı ≥ 38°C (100.4°F) olan 60 komplikasyonsuz P.
falciparum malarya hastasına (48 erkek, 12 kadın) 72 saatlik tedavi için 6 saatte bir İbuprofen 400
mg ya da plasebo randomize olarak uygulanmıştır. Tedavinin ilk 24 saatinde önemli derecede ateş
düşüşü gerçekleşmiştir, ibuprofen ile tedavi edilen hastalar için 37°C (98.6 °F) vücut ısısına karşılık
zaman eğrisinin üzerindeki alan olarak ölçülmüştür.
5.3 Klinik öncesi güvenlilik verileri
Metabolik aktivasyon uygulanan veya uygulanmayan AMES testinde, ibuprofen mutajenik etki
göstermemiştir. Sıçan ve farelerde ibuprofen karsinojenik etki göstermemiştir.
18
)
C°
(
ısısI
tucüV6. FARMASÖTİK ÖZELLİKLER
6.1. Yardımcı maddelerin listesi
L-Arjinin
Enjeksiyonluk su
6.2. Geçimsizlikler
Geçimlilik araştırmaları bulunmadığından bu tıbbi ürün diğer tıbbi ürünlerle karıştırılmamalıdır.
Muhtemel geçimsizlikleri önlemek için SONFEX sadece, % 0.9 sodyum klorür çözeltisi, % 5
Dekstroz çözeltisi veya Ringer Laktat çözeltisi ile seyreltilmelidir. SONFEX’in her 4 mL’si 100 ml’
den az olmayan çözeltide seyreltilmelidir.
6.3. Raf ömrü
24 ay
6.4. Saklamaya yönelik özel uyarılar
25 °C’nin altındaki oda sıcaklığında saklanmalıdır.
SONFEX, %5 Dekstroz, %0.9 Sodyum Klorür veya Ringer Laktat çözeltileriyle seyreltildikten
sonra hemen kullanılmalıdır.
Çözelti hemen kullanılmadığı takdirde, kullanılmadan önce saklanması sağlık mesleği mensubunun
sorumluluğundadır; çözelti 25°C’nin altındaki oda sıcaklığında saklanmalıdır.
Seyreltme, saklama ve kullanım sonu arasındaki toplam süre 24 saati geçmemelidir.
Ambalaj açılmadan önce 25°C’nin altındaki oda sıcaklığında saklayınız.
6.5. Ambalajın niteliği ve içeriği
SONFEX, kutuda, gri bromobütil tıpalı, beyaz plastik başlıklı alüminyum flip-off kapakla kapatılmış
saydam Tip I cam 5 ml flakon içerisinde takdim edilmektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
Uygulamadan önce, görsel olarak üründe partikül madde ve renk değişikliği kontrolü yapılmalıdır.
Tek seferde kullanılmalıdır.
Kullanılmayan çözelti atılmalıdır.
197. RUHSAT SAHİBİ
Centurion İlaç San. ve Tic. A.Ş.
Beşiktaş/İstanbul
8. RUHSAT NUMARASI
2019/36
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22/01/2019
Ruhsat yenileme tarihi:
10. KÜB’ÜN YENİLENME TARİHİ
20