KISA ÜRÜN BİLGİSİ
1. BEŞERİ TIBBİ ÜRÜNÜN ADI
USYEX® % 0.25 / % 0.12 gargara
2. KALİTATİF VE KANTİTATİF BİLEŞİM
Etkin madde:
1 ml gargara solüsyonu, 2.5 mg flurbiprofen ve 1.2 mg klorheksidin glukonat içermektedir.
Yardımcı maddeler:
Sodyum benzoat (E211) 2 mg
Gliserol 100 mg
Etil alkol 100 mg
Sorbitol (E420) 70 mg
Sodyum sakkarin 1.5 mg
Sodium hidroksit 0.43 mg
Yardımcı maddeler için bkz. 6.1
3. FARMASÖTİK FORM
Gargara, oral mukoza çözeltisi.
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
USYEX® gargara aşağıdaki hastalıkların tedavisinde kullanılır,
 Ağız ve boğaz mukozasında inflamasyon ve ağrıyla seyreden gingivit, stomatit, farenjit,
tonsillit ve aftöz lezyonlarda,
 Ağız ve boğaz antisepsisi, hastanın yutma fonksiyonunun rahatlaması ve diş eti
rahatsızlıklarında semptom giderici olarak,
 Periodontal girişimlerden önce ve sonra,
 Radyoterapi ve kemoterapi sonrası veya diğer nedenlere bağlı mukozitlerde,
 Dental plakların önlenmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yarım bardak suya 10 ml gargara solüsyonu ilave edilir ve günde iki veya üç defa çalkalama
veya gargara yapılır.
Aralıksız olarak 7 günden fazla kullanılmamalıdır.
Uygulama şekli:
USYEX® gargara ağızda çalkalamak ve/veya gargara yapmak içindir. Gargara yaptıktan
sonra kalan kısım dışarı atılmalı, yutulmamalıdır.
1/7Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda dikkatli kullanılmalıdır.
Karaciğer yetmezliği:
Karaciğer yetmezliği olan hastalarda dikkatli kullanılmalıdır.
Pediyatrik popülasyon:
12 yaş altı çocuklarda kullanılmamalıdır.
Geriyatrik popülasyon:
Yaşlılarda kullanımı ile ilgili veri bulunmamaktadır.
4.3. Kontrendikasyonlar
 Flurbiprofene, klorheksidin glukonata veya ürünün formülünde bulunan yardımcı
maddelerden herhangi birine karşı aşırı duyarlılığı olanlarda,
 Asetilsalisilik asit veya diğer steroid olmayan antiinflamatuar ilaçlara karşı hassasiyeti
olanlarda,
 Önceden bronkospazm, asetilsalisilik asit ya da diğer steroid olmayan antiinflamatuar
ilaçların kullanımına bağlı rinit ya da ürtiker geçiren hastalarda,
 Peptik ülseri olan veya geçmişte bu hastalığı geçirmiş olan hastalarda,
 Gebelik ve emzirme döneminde kontrendikedir.
4.4. Özel kullanım uyarıları ve önlemleri
 Haricen kullanılır.
 Yalnızca ağız içinde kullanılır; gözler ve kulaklar ile temas ettirilmesinden kaçınılmalıdır.
 USYEX® gargara, ağızda çalkalamak ve/veya gargara yapmak içindir. Gargara yaptıktan
sonra kalan kısım tükürmek suretiyle dışarı atılmalı, yutulmamalıdır.
 Böbrek yetmezliği, kalp yetmezliği ya da karaciğer yetmezliği olan hastalarda dikkatli
kullanılmalıdır.
 12 yaşın altındaki çocuklarda kullanılmamalıdır. 12 yaş ve üzerindeki çocuklarda doktor
tavsiyesiyle kullanılmalıdır.
 Tıbbi ürün içeriğindeki klorheksidin glukonat nediyle, ağız içinde, dil ve diş üzerinde geri
dönüşümlü renk değişikliği yapabilir. Diş lekelenmesi zararsızdır ve uygulamadan önce diş
fırçalamayla en aza indirilebilir.
 Aralıksız olarak 7 günden fazla kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Flurbiprofen, furosemidin diüretik faaliyetini nadiren azaltabilir. Ayrıca, flurbiprofen nadiren
antikoagülan ilaçlarla etkileşime girebilir. Bunun yanı sıra flurbiprofenin digoksin, tolbutamid
ve antiasit ile bir etkileşimi yoktur.
Klorheksidin glukonatın diğer ürünlerle etkileşimi ile ilgili olarak herhangi bir veri
bulunmamaktadır.
Özel popülasyona ilişkin ek bilgiler
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde herhangi bir etkileşim çalışması yapılmamıştır.
2/74.6. Gebelik ve laktasyon
Genel tavsiye
Gebelik kategorisi: C (3.trimesterde D)’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda flurbiprofen ve klorheksidin glukonat
kullanımıyla ilgili herhangi bir veri yoktur.
Gebelik dönemi
USYEX® Gargara’nın gebelik döneminde kullanımı kontrendikedir.
Hayvanlar üzerinde yapılan çalışmalarda flurbiprofenin teratojenik etkisinin bulunmadığı
gösterilmiş olmasına rağmen insanlar üzerindeki çalışmalar yetersizdir.
Klorheksidin glukonat ile üreme ve fertilite üzerine yapılmış çalışmalar mevcuttur. Deneysel
çalışmalarda, fetüs üzerinde zararlı etki görülmemiştir. Gebelerde, klorheksidin glukonat ile
yapılmış kontrollü çalışma yoktur.
Laktasyon dönemi
USYEX® Gargara’nın laktasyon döneminde kullanımı kontrendikedir.
Prostoglandin inhibitörü ilaçların yeni doğanlar üzerindeki olası yan etkileri nedeniyle
flurbiprofenin laktasyonda kullanılması tavsiye edilmez.
Klorheksidin glukonat ile ilgili olarak emziren kadınlarda herhangi bir veri mevcut değildir.
Bu nedenle emziren annelerde kullanılmamalıdır.
Üreme yeteneği/Fertilite
Üreme yeteneği üzerinde bilinen bir etkisi yoktur.
4.7. Araç ve makine kullanımı üzerindeki etkiler
Flurbiprofenin araç ve makine kullanımı üzerine etkisi konusunda çalışılmamıştır, fakat
farmakodinamik özellikleri ve genel emniyet profiline dayanılarak bir etki oluşturması
beklenmez.
Klorheksidin glukonatın araç ve makine kullanma yeteneği üzerindeki etkilerine ilişkin
herhangi bir araştırma yapılmamıştır.
4.8. İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10000 ila <1/1000), çok seyrek (<1/10000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi
Genel bozukluklar ve uygulama bölgesine ilişkin hastalıkları
Yaygın: Tad almada değişiklik, dişlerde ve diğer oral yüzeylerde lekelenme
3/7Bilinmiyor: Hassasiyet bulguları, lokal iritasyonlar, ağızda iğne batması ve yanma hissi, ağız
kuruluğu veya susuzluk hissi, diş taşı oluşumunda artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Etkin maddenin düşük oranda bulunması ve lokal kullanım göz önünde bulundurulduğunda,
doz aşımı durumlarının görülebilmesi olası değildir.
Doz aşımının semptomları mide bulantısı, kusma, gastrointestinal rahatsızlıklar olabilir.
Tedavi
USYEX® kazara içilirse, semptomatik tedavi yapılmalıdır. Belirli bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal oral tedavide kullanılan diğer ilaçlar
ATC kodu: A01AD
USYEX®, antiinflamatuar, analjezik ve antipiretik etki gösteren nonsteroidal bir
antiinflamatuar ilaç olan flurbiprofen ve bakterisit etkili katyonik bir antiseptik olan
klorheksidin glukonat içerir.
Flurbiprofenin etki mekanizması, diğer nonsteroidal antiinflamatuar ilaçlarda olduğu gibi
tamamen anlaşılmamış olup, prostoglandin sentetaz inhibisyonuyla ilgili olduğu
düşünülmektedir.
Diğer NSAİ ilaçlarla olduğu gibi; flurbiprofen, vücut dokularında COX-1 ve COX-2
izoenzimleri dahil olmak üzere siklooksijenazı (COX) inhibe ederek prostoglandin sentezini
inhibe eder. Flurbiprofen, en güçlü prostoglandin inhibitör aktivite gösteren NSAİ ilaçlardan
biridir.
Klorheksidin glukonat, pozitif yüklü olduğundan uygulama sırasında, negatif bir yüke sahip
olan diş, plak ve oral mukoza yüzeylerine ve mikroorganizmaların hücre duvarı üzerine
adsorbe olarak bakteri hücre membranının parçalanmasına neden olur. Klorheksidin glukonat,
adsorbe olduğu bu yerlerden 24 saat süresince kademeli olarak salınır. Bu salınma
bakteriyostatik etkinin devamını sağlar.
5.2. Farmakokinetik özellikler
Genel Özellikler
Emilim:
Flurbiprofen
Flurbiprofen pasif difüzyonal mekanizma yoluyla bukal olarak absorbe edilir. Bukal membran
esas itibariyle bir lipid membrandır ve flurbiprofen yüksek lipid çözünürlüğü nedeniyle, bukal
mukozadan kolayca geçer. Flurbiprofen zayıf asittir ve bunun sonucu olarak da absorbsiyon
oranları pH değişkenlidir.
4/7Flurbiprofen, antiinflamatuar etkisinden dolayı periodontal hastalıkların tedavisinde ve
önlenmesinde kullanılır. Lokal olarak ağza uygulandığında etkisi lokal olacağından, yüksek
sistemik konsantrasyon gerekmemektedir. Bu endikasyon için bukal olarak zayıf absorbsiyon
istenir.
Klorheksidin glukonat
Farmakokinetik çalışmalar göstermiştir ki; çalkalamayı takiben klorheksidin glukonatın
yaklaşık %30’u oral kavitede kalır ve ağızdaki sıvılar içerisine yavaş yavaş salınır. Deney
hayvanları ve insanlarda yapılan çalışmalar, klorheksidin glukonatın gastrointestinal kanaldan
absorbsiyonunun çok zayıf olduğunu göstermiştir.
USYEX® gargara, haricen kullanılan lokal etkili bir ilaçtır. Bu nedenle tarife uygun
kullanımında yutulmaması gerekir. USYEX® gargara kullanımında anlamlı bir sistemik etki
beklenmez. Bununla birlikte, flurbiprofenin oral yolla kullanılan 50-100 mg’lık tedavi
dozlarına aşağıdaki farmakokinetik özellikler bulunur:
Dağılım:
Yaklaşık 1,5- 2 saat içinde plazma doruk seviyelerine ulaşır. Hem R- hem de S- flurbiprofenin
görünen dağılım hacmi (Vz/F) yaklaşık 0.12 L/kg’dır. Her iki flurbiprofen enantiomeri de
%99’un üzerinde bir oranla albumin başta olmak üzere plazma proteinlerine bağlanır. Plazma
proteinlerine bağlanma, tavsiye edilen dozlarla elde edilen tipik ortalama kararlı durum
konsantrasyonlarında (≤10 µg/ml) nispeten sabittir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu metabolitler
arasında, flurbiprofenin iki önemli metaboliti [(2-(2-floro-4-hidroksi-4-bifenil)] ve [(2-(2-
floro-3-hidroksi-4-metoksi-4-bifenil)], ayrıca 4'-hidroksi-flurbiprofen, 3',4'-dihidroksi-
flurbiprofen, 3'-hidroksi-4'-metoksi-flurbiprofen, bunların konjugatları ve konjuge
flurbiprofen yer almaktadır. Diğer arilpropiyonik asit türevlerinin (örneğin, ibuprofen) aksine,
R-flurbiprofenin S-flurbiprofene metabolize olması minimal düzeyde gerçekleşmektedir.
Yapılan in vitro çalışmalar, sitokrom P450 2C9’un flurbiprofenin ana metaboliti olan 4'-
hidroksi-flurbiprofen’in metabolizmasında önemli bir rol oynadığını göstermiştir. 4'- hidroksi-
flurbiprofen metaboliti, hayvan enflamasyon modellerinde çok az antienflamatuvar aktivite
göstermiştir. Flurbiprofen, metabolizmasını değiştiren enzimleri indüklememektedir.
Bağlanmamış durumdaki flurbiprofenin plazma klerensi stereoselektif olmayıp, terapötik
aralıkta kullanıldığında flurbiprofenin klerensi bağımsızdır.
Eliminasyon:
Flurbiprofenin eliminasyon yarılanma ömrü 3 ila 4 saat arasında değişir.
İlacın kullanımı sırasında flurbiprofenin % 3’ten azı değişmeden idrarla atılır ve idrarda
elimine olan dozun yaklaşık % 70’ini ana ilaç ve metabolitleri oluşturur. %20’si serbest ve
konjuge formda, yaklaşık % 50’si ise hidroksillenmiş metabolitleri halinde idrarla vücuttan
atılır. Renal eliminasyon, flurbiprofen metabolitlerinin önemli bir eliminasyon yolu olduğu
için, orta veya şiddetli böbrek yetmezliği bulunan hastalarda, flurbiprofen metabolitlerinin
birikimini önlemek amacıyla doz ayarlaması yapmak gerekebilir. R- ve S-flurbiprofenin
ortalama terminal yarı ömürleri (t½) sırasıyla 4.7 ve 5.7 saat olup, birbirleriyle benzerdir.
Çoklu doz uygulaması sırasında flurbiprofen birikimi çok az olmuştur.
5/7Doğrusallık/doğrusal olmayan durum:
Flurbiprofen’in farmakokinetiği doğrusaldır. Plazma düzeyleri verilen doza bağlı olarak artış
gösterir.
5.3. Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz toksisitesi,
genotoksisite, karsinojenik potansiyel, üreme için toksisite araştırmalarına dayanarak insanlar
için özel tehlike ortaya koymamıştır. Tavşan ve sıçanlarda gerçekleştirilen üreme
çalışmalarında gelişim bozukluğu görülmemiştir. Ancak, hayvan çalışmaları her zaman
insanlardaki yanıtı yansıtmayabilir. Gebe kadınlarda gerçekleştirilmiş yeterli ve iyi kontrollü
çalışmalar mevcut değildir.
Klorheksidin glukonat ile ilgili herhangi bir veri yoktur.
6.FARMASÖTİK ÖZELLİKLER
6.1. Yardımcı maddelerin listesi
Gliserol
Etil alkol
Sorbitol (E420)
Kremofor
Sodyum sakkarin
Sodyum hidroksit
Sodyum benzoat (E211)
Nane esansı
Deiyonize su
6.2. Geçimsizlikler
Bugüne kadar belirlenmiş herhangi bir geçimsizliği bulunmamaktadır.
6.3 Raf ömrü
24 aydır.
6.4. Saklamaya yönelik özel tedbirler
25 ºC’nin altında oda sıcaklığında, ışıktan koruyarak, ambalajında saklayınız.
6.5. Ambalajın niteliği ve içeriği
USYEX® gargara, karton kutuda, 200 ml bal renkli cam şişede, 15 ml’lik ölçek ve kullanma
talimatı ile birlikte sunulmaktadır.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü” yönetmeliklerine uygun olarak imha edilmelidir.
6/77. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sok. No: 16
34382 Şişli- İSTANBUL
0212 220 64 00
0212 222 57 59
8. RUHSAT NUMARASI
2014/619
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.08.2014
Ruhsat yenileme tarihi: ---
10. KÜB’ÜN YENİLENME TARİHİ
----
7/7