KISA ÜRÜN BİLGİSİ
1. BEŞERİ TIBBİ ÜRÜNÜN ADI
UNIRETIC 15 mg/ 25 mg Film Kaplı Tablet
2. KALİTATİF VE KANTİTATİF BİLEŞİM
Her 1 film tablette;
Etkin madde:
Moeksipril hidroklorür 15 mg
Hidroklorotiyazid 25 mg
Yardımcı maddeler:
Laktoz monohidrat (inek sütü kaynaklı) 252,8 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Oval, konveks, bir yüzü çentikli, sarı renkli, bir yüzünde S/P, diğer yüzünde 725 yazılı tablet
4. KLİNİK ÖZELLİKLER
4.1. Terapötik endikasyonlar
UNIRETIC, yetişkinlerde esansiyel hipertansiyonun tedavisinde, moeksipril hidroklorür veya
hidroklorotiyazid (HCTZ) monoterapisinden sonra ilave kan basıncı kontrolü gereken
durumlarda endikedir.
Bu sabit doz kombinasyonu, aynı oranlarda verilen bireysel bileşenler ile kan basıncı stabilize
edilmiş olan hastalarda endikedir.
4.2.Pozoloji ve uygulama şekli
Pozoloji / uygulama sıklığı ve süresi:
15 mg moeksipril hidroklorür ve 25 mg hidroklorotiyazidden oluşan kombinasyon ile kan
basıncı stabilize edilmiş olan hastalar, günde bir kez sabahları, bir adet UNIRETIC
1almalıdırlar.
Sabit doz kombinasyonları başlangıç tedavisinde tavsiye edilmemektedir. Bu nedenle, kan
basıncı tek başına moeksipril ya da hidroklorotiyazid ile yeterince kontrol edilemeyen bir
hastaya - hastanın kan basıncı, bu bileşenlerin aynı oranlarda verilen serbest kombinasyonuyla
stabilize edildiği takdirde - moeksipril hidroklorür ve hidroklorotiyazidin sabit kombinasyonu
verilebilir.
Uygulama şekli:
Oral yol ile alınır.
Özel popülasyonlara ilişkin ek bilgiler:
Böbrek / Karaciğer yetmezliği
UNIRETIC ciddi böbrek fonksiyon bozukluğu olan hastalara verilmemelidir (kreatinin
klirensi <40 ml/dk). Hafif veya orta düzeyde böbrek fonksiyon bozukluğu olan hastalarda
(kreatinin klirensi >40 ml/dk ve <60 ml/dk) söz konusu sabit kombinasyon çok dikkatli
uygulanmalıdır.
Ayrıca, böbrek fonksiyon bozukluğu olan hastalarda, tedavi eden hekimin böbrek
fonksiyonunu da çok yakından izlemesi gerekir.
Ciddi karaciğer yetmezliğinde kontrendikedir (bkz. bölüm 4.3. Kontrendikasyonlar)
Pediyatrik popülasyon
UNIRETIC çocuklara verilmemelidir.
Geriyatrik popülasyon
Yaşlı hastalarda doz ayarlanmasına gerek yoktur.
4.3. Kontrendikasyonlar
UNIRETIC aşağıdaki durumlarda kontrendikedir:
• Etkin madde veya içerikte yer alan yardımcı maddelerden herhangi birine karşı
aşırı duyarlılık olması durumunda
• Önceki ADE-inhibitörü tedavisine eşlik eden anjiyonörotik ödem geçmişi
olanlarda
• Kalıtsal/idiyopatik anjiyonörotik ödemli hastalarda
2• Renal arter stenozu (bilateral veya anatomik veya fonksiyonel tek böbreğin
stenozisi)
• Aliskiren ile tedavi gören diyabetes mellitus veya böbrek yetmezliği (GFR <60
ml/dk/1,73 m2) olan hastalarda (bkz. bölüm 4.4. Özel kullanım uyarıları ve
önlemleri ve bölüm 4.5. Diğer tıbbi ürünler ile etkileşimler ve diğer etkileşim
şekilleri)
• Yakın zamanda böbrek transplantasyonu yapılmış olanlar
• Böbrek fonksiyonlarında ciddi bozukluk (kreatinin klirensi <40 ml/dk)
• Ciddi karaciğer yetmezliği
• Anüri
• Önemli hemodinamik aortik veya mitral kapakçık stenozu
• Hipertrofik kardiyomiyopati
• Refrakter hipokalemi, hiponatremi, hiperkalsemi ve semptomatik hiperürisemi
• Gebelikte (bkz. bölüm 4.6. Gebelik ve laktasyon)
Hayatı tehdit edici anaflaktik reaksiyon riskinden kaçınmak için ADE inhibitörleri aşağıdaki
durumlarda kullanılmamalıdır:
• Diyaliz veya poli-(akrilonitril, natrium-2-metilallilsülfonat) yüksek-taşma-
membranlı hemofiltrasyon boyunca
• Dekstran sülfatlı düşük yoğunluklu lipoprotein (LDL) aferezi boyunca
• Böcek zehirlenmelerine (örneğin; arı veya yaban arısı sokması) karşı
desensitizasyon tedavileri boyunca
4.4. Özel kullanım uyarıları ve önlemleri
Moeksipril hidroklorür aşağıda belirtilen hasta gruplarında özellikle dikkatle kullanılmalıdır:
• Klinik olarak ciddi serum elektrolit bozukluğu olan
• Düşük immün yanıta sahip
• Kollajen vasküler hastalığı olan (lupus eritamatozus, skleroderma gibi)
• Beraberinde immun sistemi baskılayan ilaç (kortikosteroid, sitostatik ajanlar,
antimetabolitler) veya alloprinol, prokainamid, lityum kullanımı olan hastalar.
• ADE inhibitörü tedavisine başlandığında aşağıdaki hasta gruplarında dikkatli kan
basıncı takibi yapılmalı ve laboratuvar incelemeleri sık bir şekilde takip edilmelidir.
• Renal fonksiyon bozukluğu olan hastalar (kreatinin klirensi 40-60 ml/dk )
3• Ciddi hipertansiyon, renal hipertansiyon
• Kardiyak yetmezlik
• Tuz ve/veya sıvı eksikliğinde
• 65 yaşından büyük hastalar
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom
ve skuamöz hücreli karsinom] riskinde artış gözlenmiştir. Hidroklorotiyazidin fotosensitivite
yapıcı etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve
yeni lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere
güneş ışığı ve UV ışını maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi incelemeleri de
dahil edilerek acil olarak incelenmelidir. Melanom dışı deri kanseri öyküsü olan hastalarda
hidroklorotiyazid kullanımının dikkatli bir şekilde tekrar gözden geçirilmesi de gerekebilir.
(ayrıca bkz. Bölüm 4.8).
Hipotansiyon:
Moeksipril hidroklorür/HCTZ özellikle tedavinin başlangıcında başdönmesi, zayıflık hissi ve
görmede bulanıklık semptomları ile seyreden kan basıncında ciddi düşüşlere neden olabilir.
Nadiren senkop görülebilir. Moeksipril ve hidroklorotiyazid verilen hastaların %8’inde
semptomatik hipotansiyon görülmüştür ve hastaların yaklaşık %1’inde tedavinin kesilmesine
neden olmuştur. Komplike olmayan hipertansif hastalarda semptomatik hipotansiyon nadirdir
ve genellikle uzun süreli diüretik tedavisi, diyette tuz kısıtlaması, diyaliz, diyare veya
kusmanın sonucu olarak hacim ve/veya tuz kaybı olan hastalarda oluşabilir. Hacim ve/veya
tuz kaybı moeksipril hidroklorür/HCTZ ile tedaviye başlamadan önce düzeltilmelidir.
Böbrek yetmezliğinin eşlik ettiği veya etmediği konjestif kalp rahatsızlığı olan hastalarda,
ADE inhibitör tedavisinin sebep olduğu aşırı hipotansiyon oligüri veya azotemi ya da nadiren
akut renal bozukluk ve mortalite ile ilişkilendirilebilir. Böyle hastalarda moeksipril
hidroklorür tedavisinin başlatılması ve her doz artırılması yakın medikal gözlem altında
olmalıdır.
Hipotansiyon meydana geldiğinde, hastaya sırtüstü yatar pozisyonu verilmeli ve gerekiyorsa
4i.v sodyum klorür solüsyonu infüzyonu uygulanmalıdır. Moeksipril hidroklorür/HCTZ
tedavisine genellikle kan basıncı ve sıvı hacmi normale döndüğünde devam edilebilir.
Moeksipril 7,5/hidroklorotiyazid 12,5 mg tedavisi ile aşırı kan basıncı düşüşü yaşanan
hastalarda moeksipril 3,75/hidroklorotiyazid 6,25 mg dozlarında verilebilir.
Renin-Anjiyotensin Sisteminin anjiyotensin reseptör blokerleri, ADE inhibitörleri veya
aliskiren ile çift yönlü blokajı monoterapi ile karşılaştırıldığında, hipotansiyon riskinde artışa
neden olur (4.4. Özel kullanım uyarıları ve önlemleri/Renin-Anjiyotensin sisteminin çift
yönlü blokajı ve 4.5 Diğer tıbbi ürünler ile etkileşimler ve diğer etkileşim şekilleri).
Moeksipril/HCTZ ve Renin-Anjiyotensin Sistemini etkileyen diğer ajanları kullanan
hastalarda kan basıncı, böbrek fonksiyonları ve elektrolit düzeyleri yakından izlenmelidir.
Renal vasküler hipertansiyon:
ADE inhibitörü tedavisi başlanmadan önce böbrek fonksiyonları kontrol edilmelidir.
Moeksipril hidroklorür ile tedavi olan renal vasküler hipertansiyonlu hastalarda böbrek
yetmezliği ve şiddetli hipertansiyon gelişmesi riski artar. Renal fonksiyon bozukluğu sadece
serum kreatininindeki hafif değişikliklerle gözlenir. Renal arter stenozu durumlarında
(bilateral veya anatomik veya fonksiyonel tek böbreğin stenozu) ADE inhibitörleri
kontrendikedir (bkz. bölüm 4.3. Kontrendikasyonlar).
Böbrek fonksiyon bozukluğu:
ADE inhibitörlerinin renin anjiyotensin aldosteron sistemini inhibe etmesinin bir sonucu
olarak, hassas bireylerde böbrek fonksiyonlarında değişiklikler gelişebilir. Renin-
anjiyotensin-aldosteron sistem aktivitesine bağlı ciddi konjestif kalp yetmezliği olan
hastalarda; moeksipril hidroklorür de dahil ADE inhibitörleri ile tedavi, oligüri ve/veya
progresif azotemi ve nadiren akut renal bozukluk ve/veya mortaliteye neden olabilir.
Öncesinde böbrek vasküler rahatsızlığı olmayan bazı hipertansif hastalarda, özellikle
moeksipril hidroklorür ile birlikte diüretik kullanıldığında genellikle minör veya geçici olarak
kan üre nitrojeni ve serum kreatininde artış gelişebilmektedir. Bu durum, geçmişinde böbrek
bozukluğu olan hastalarda ortaya çıkmaktadır. Moeksipril hidroklorür/HCTZ dozunun
azaltılması ve/veya diüretik kesilmesi gerekebilmektedir.
Orta dereceli böbrek fonksiyon bozukluğu (kreatinin klerensi 40 – 60 ml/dk veya serum
kreatinin >1,2 mg/dl ve <1,8 mg/dl) olan hastalarda: mevcut moeksipril hidroklorür/HCTZ
doz ayarlamasına ihtiyaç duyulmamaktadır. Daha şiddetli böbrek yetmezliği olan hastalarda,
tiazidler yerine loop diüretikleri tercih edilir, moeksipril hidroklorotiyazid önerilmez.
5(bkz. bölüm 4.3. Kontrendikasyonlar)
Klinik ilişkili proteinüri (protenüri >1g/d):
Proteinüri özellikle böbrek fonksiyon bozukluğu olan hastalarda veya moeksipril
hidroklorürün yüksek dozlarında ortaya çıkabilmektedir.
Anjiyonörotiködem:
ADE-inhibitörleri ile tedavi gören hastalarda, özellikle ilk bir hafta, yüz, dudaklar, mukoz
membranlar, dil, glottis veya larinks ve ekstremitelerde anjiyonörotik ödem geliştiği
bildirilmiştir. Fakat çok nadir vakalarda şiddetli anjiyoödem ADE inhibitörlerle uzun dönemli
tedavide bile gelişebilir. Tedavi derhal kesilmeli ve antihipertansif başka sınıf bir ilaç ile
tedavi edilmelidir. Plasebo kontrollü deneylerde, moeksipril hidroklorür/HCTZ ile tedavi
edilen hastaların %0,5’inden daha azında anjiyoödem veya yüz ödemi gösteren semptomlar
meydana gelmiştir. Bu vakaların hiçbirinde hayati tehlike gözlenmemiştir.
Anjiyonörotik ödem dil, glottis veya larinkste gelişmişse; havayolu kapanması oluşabilir ve
bu durum fatal olabilir. Acil tedavi olarak kortikosteroid, H -reseptör antagonisti ve H
1 2
reseptör antagonistlerinin intravenöz uygulamasını içermelidir. Yukarda bahsedilen tedavi ile
hastanın durumu düzeltilemezse, EKG izlenmesi ile epinefrin intravenöz olarak yavaşça
uygulanır.
ADE inhibitör tedavisi ile ilgili C1-inaktivatör eksikliğine bağlı kalıtsal anjiyonörotik ödem
durumunda, tedaviye ek olarak C1-inaktivatör uygulanmalıdır.
Ayrıca, intübasyon veya trakeotomi düşünülmelidir.
(bkz. bölüm 4.8. İstenmeyen etkiler)
İntestinal anjiyonörotik ödem:
ADE inhibitörleri ile tedavi gören hastalarda intestinal anjiyonörotik ödem rapor edilmiştir.
Bu hastalarda bulantı ve kusma ile eşlik eden/etmeyen karın ağrısı görülmüştür. Bazı
vakalarda yüzde anjiyonörotik ödem geçmişi önceden bildirilmemiştir ve C1-esteraz seviyesi
normaldir. İntestinal anjiyonörotik ödem, abdominal CT-scan, ultrason veya ameliyat ile
teşhis edilir. ADE inhibitörleri kesildiğinde semptomlar ortadan kalkmaktadır. Karın ağrısı
şikayeti olan ADE-inhibitör tedavisi gören hastaların ayırıcı tanısına intestinal anjiyonörotik
ödem de dahil edilmelidir.
6Hamilelik:
ADE inhibitörü ile tedaviye gebelik süresince başlanmamalıdır. Devam eden ADE inhibitörü
tedavisinin zorunlu olmaması durumunda, gebe kalmayı planlayan hasta için gebelikte
kullanımda güvenlik profili belirlenmiş olan alternatif antihipertansiyon tedavisine
geçilmelidir. Gebelik teşhis edildiğinde ADE-inhibitörü hemen kesilmeli ve eğer uygunsa
alternatif tedaviye başlanmalıdır (bkz. bölüm 4.3. Kontrendikasyonlar ve bölüm 4.6. Gebelik).
Öksürük:
Bir ADE inhibitörüyle tedavi sırasında kuru ve non prodüktif öksürük olabilir; öksürük
tedavinin kesilmesinden sonra kaybolur. Moeksipril ve hidroklorotiyazid kombinasyonu ile
yapılan kontrollü deneylerde; bu kombinasyon ile tedavi edilen hastaların %5’inde ve plasebo
verilen hastaların %2’sinde öksürük görülmüştür.
Yaşlılarda:
Klinik olarak normal renal ve hepatik fonksiyonlara sahip yaşlı hastaların (65 yaşından
büyük) moeksiprilat C maks ve EAA değerleri gençlerinkinden daha yüksektir. Moeksipril
hidroklorür/HCTZ ile mevcut verilere göre normalde doz ayarlamasına gerek yoktur.
Tedavinin başlangıcında ve tedavi süresince renal fonksiyon değerlendirilmesi
önerilmektedir.
Serum elektrolit dengesizlikleri:
Moeksipril ile yapılan klinik deneylerde, hipertansif hastaların yaklaşık %2,6’sında kalıcı
hiperkalemi (serum potasyum >5,4 mEq/l) meydana gelmiştir. ADE inhibitörlerine bağlı
olarak hiperkaleminin gelişmesi için risk faktörleri; böbrek yetmezliği ve/veya kalp
yetmezliği, diabetes mellitus ve potasyum tutucu diüretikler, potasyum suplemanları ve/veya
tuz yerine geçen potasyum içeren maddelerin konkomitant kullanımını kapsamaktadır. Bu
maddeler moeksipril hidroklorür/HCTZ ile birlikte (eğer kullanılacaksa) dikkatle
kullanılmalıdır.
Tiyazid diüretik tedavisi; hipokalemi, hiponatremi ve hipokloremik alkaloz ile
ilişkilendirilmiştir. Hipokalemi riski en fazla, karaciğer sirozu olan hastalarda, hızlı diürez
geçiren hastalarda, yetersiz miktarda oral elektrolit alan hastalarda ve kortikosteroid veya
ACTH ile konkomitant tedavi uygulanan hastalarda görülür. Moeksipril hidroklorür/HCTZ ile
yapılan klinik çalışmalarda, moeksipril ve hidroklorotiyazid’in serum potasyum düzeyi
7üzerinde karşı dengeleyici etkisi olduğu gösterilmiştir; ki böylece, bu kombinasyonun, serum
potasyum üzerine net olarak bir etkisi olmayacaktır. Ancak, hastalar, hekimlerine danışmadan
potasyum suplemanları veya potasyum içeren tuz yerine geçen maddeleri kullanmamalıdır.
Klorür açığı genellikle hafif düzeydedir ve sadece olağandışı koşullarda (karaciğer hastalığı
veya böbrek rahatsızlığı) özel bir tedavi gerektirir. Ödemli hastalarda dilusyonel hiponatremi
görülebilir. Uygun tedavi yöntemi; hiponatreminin hayati olabileceği bazı ender durumlar
haricinde, tuz verilmesinin yerine su alımının kısıtlanmasıdır. Aktüel tuz deplesyonu
durumunda, yerine geçecek tedavi tercihe bağlı tedavidir. Kalsiyumun vücuttan atılması
tiazidler ile azalır. Uzun süreli tiazid tedavisi sırasında birkaç hastanın paratiroid bezinde
hiperkalsemi ve hipofosfatemiye bağlı patolojik değişiklikler görülmüştür. Daha ciddi
hiperparatiroidizm komplikasyonları (böbrek taşı oluşumu, kemik rezorpsiyonu ve peptik
ülser oluşumu gibi) görülmemiştir.
Tiyazidler magnezyumun üriner yolla atılmasını artırabilir ve bu durum hipomagnezemiye yol
açabilir. Tiyazid diüretikleri kullanan hastalarda, sıvı veya elektrolit dengesizliğe bağlı klinik
belirtiler gözlenir. Ağız kuruluğu, susama, halsizlik, uyuşukluk, uyuklama, huzursuzluk, kas
ağrıları veya kramplar, kas yorgunluğu, hipotansiyon, oligüri, taşikardi ve mide bulantısı ve
kusma gibi gastrointestinal rahatsızlıklar, sıvı veya elektrolit dengesizliğini gösteren
belirtilerdir.
Diğer metabolik rahatsızlıklar:
Tiazid diüretikleri, glukoz toleransını düşürebilir ve kolesterol ile trigliseritlerin serum
düzeylerini yükseltebilir. Bu etkiler genellikle önemsizdir. Tiazid diüretiklerin, bazı
hastalarda hiperürisemi ve/veya gut oluşumu ile ilişkili olduğu belirlenmiştir. Bu etkinin doza
bağlı olduğu sanılmaktadır.
Cerrahi ve Anestezi:
Hipotansiyona neden olan ajanlarla cerrahi veya anestezi gerçekleştirilen hastalarda,
moeksipril hidroklorür kompanse edici renin salımını bloke edecektir. Bu mekanizma sonucu
gelişen hipotansiyon hacim genişletilmesi ile düzeltilebilmektedir (bkz. bölüm 4.8 İstenmeyen
etkiler)
Nötropeni/Agranülositoz:
Diğer ADE inhibitörleri, komplike olmayan hastalarda nadiren, fakat daha sık olarak sistemik
lupus eritamatozus veya skleroderma gibi kollajen-vasküler hastalığına sahip böbrek
8rahatsızlığı olan hastalarda agranülositoz ve kemik iliği depresyonuna sebep olmaktadır.
Klinik çalışmalardan elde edilen veriler, moeksipril hidroklorürün, kaptopril ile benzer
oranlarda agranülositoza neden olmadığını göstermek için yetersizdir. Buna rağmen diğer
ADE inhibitörlerinde görüldüğü üzere, moeksipril verilen hastalarda şiddetli nötropeni
(mutlak nötrofil sayısı <500/mm3) vakalarına rastlanmamıştır. Kollajen vasküler rahatsızlığı
olan hastalarda, özellikle hastalığa böbrek fonksiyon bozukluğu eşlik ediyorsa lökosit
sayımının izlenmesi gerekmektedir.
Lupus:
Tiazid diüretiklerinin sistemik lupus eritamatozusu alevlendirdiği ve aktive ettiği
raporlanmıştır.
Akut miyopi ve sekonder açı kapanması glokomu:
Sülfonamid grubu olan hidroklorotiyazid, akut geçici miyopi ve akut açı kapanması
glokomuyla sonuçlanan kendine özgü bir reaksiyona neden olabilir. Belirtiler ilaç alındıktan
sonraki ilk birkaç saatten, sonraki haftaya kadar akut olarak görme keskinliğinin azalması
veya göz ağrısı şeklinde başlayabilir. Tedavi edilmeyen akut açı kapanması glokomu kalıcı
görme kaybına yol açabilir. İlk tedavi mümkün olduğunca hızlı şekilde hidroklorotiyazid
tedavisinin kesilmesidir. Göz içi basıncının kontrol edilemediği durumda acil tıbbi veya
cerrahi tedaviler düşünülmelidir. Sulfonamid veya penisilin allerjisi öyküsü, akut açı
kapanması glokomu gelişmesi için risk faktörleri arasında yer almaktadır.
Etnik durum:
Siyah derili hastalarda ADE inhibitörleri antihipertansif olarak daha az etkilidir. Bu hastalar
daha yüksek anjiyoödem riski taşırlar.
Renin-Anjiyotensin Sisteminin (RAS) çift yönlü blokajı:
Renin-Anjiyotensin Sisteminin anjiyotensin reseptör blokerleri, ADE inhibitörleri veya
aliskiren ile çift yönlü blokajı monoterapi ile karşılaştırıldığında, hipotansiyon, senkop, inme,
hiperkalemi riskinde artışa ve böbrek fonksiyonlarında değişikliğe (akut böbrek yermezliği
gibi) neden olur. Moeksipril hidroklorür ve Renin-Anjiyotensin Sistemini etkileyen diğer
ajanları kullanan hastalarda kan basıncı, böbrek fonksiyonları ve elektrolit düzeyleri yakından
izlenmelidir. Aliskiren ile tedavi gören diyabetes mellitus veya böbrek yetmezliği (GFR <60
ml/dk/1,73 m2) olan hastalarda kontrendikedir. (bkz. bölüm 4.3. Kontrendikasyonlar ve bölüm
94.5. Diğer tıbbi ürünler ile etkileşimler ve diğer etkileşim şekilleri)
Laktoz:
Nadir kalıtımsal galaktoz intoleransı, Lapp laktoz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Potasyum tutucu diüretikler veya potasyum takviye ediciler:
Moeksipril serum potasyumunu artırabilir; çünkü aldosteron salgısını azaltmaktadır. Yukarıda
belirtildiği üzere, moeksipril ve hidroklorotiyazid serum potasyumu üzerinde karşı
dengeleyici etkiye sahiptir; ve bu nedenle serum potasyum üzerinde hiçbir etkisi
görülmeyecektir. Potasyum tutucu diüretikler (spironolakton, amilorid, triamteren) veya
potasyum takviye ediciler, hiperkalemi riskini artırabilir. Bu nedenle, bu tip ajanların birlikte
kullanımı gerekli ise, dikkatle uygulanmalı ve hastanın serum potasyum düzeyi izlenmelidir.
Lityum:
Lityum tedavisi sırasında ADE inhibitörü kullanan hastalarda artmış serum lityum seviyeleri
ve toksisite sendromları raporlanmıştır. Tiyazid diüretikleri ile birlikte kullanım lityum
toksisite riskini arttırabilir ve halihazırda artmış lityum toksisite riskini güçlendirebilir.
Moeksipril hidroklorür/HCTZ ile lityum kullanımı önerilmez, ancak kombinasyon zorunlu
ise, serum lityum seviyelerinin dikkatlice izlenmesi gereklidir.
Anestezik ilaçlar:
Moeksipril hidroklorür/HCTZ belirli anestezik ilaçların hipotansif etkisini artırabilir.
Narkotik ilaçlar/Antipsikotikler:
Tiyazid diüretikleri ile tedavi gören hastalarda ortostatik hipotansiyon görülebilir.
Antihipertansif ajanlar:
Moeksipril hidroklorür/HCTZ’un hipotansif etkisi artabilir. Tiazid diüretiklerin, beta blokerler
ile birlikte uygulanması hiperglisemi riskini artırır. Tiazid diüretikler, diazoksidin
hiperglisemik etkisini artırabilir.
Allopurinol, sitostatik veya immünosupresif ajanlar, sistemik kortikosteroidler veya
prokainamid:
10Bu maddelerin, moeksipril hidroklorür/HCTZ ile birlikte uygulanması, lökopeni riskinin
artmasına yol açabilir ve elektrolit deplesyonunu, özellikle de hipokalemiyi yoğunlaştırabilir.
Tiazid diüretiklerin kullanılması, allopurinole karşı hipersensitivite oranını artırabilir.
Non-Steroidal Anti-enflamatuar İlaçlar:
Non-steroidal anti enflamatuar ilaçlar moeksipril hidroklorür/HCTZ’in diüretik, natriüretik ve
antihipertansif etkilerini azaltabilir. Bundan başka, non-steroidal anti enflamatuarlar ve ADE
inhibitörleri, serum potasyumunda artış üzerinde aditif etki ve böbrek fonksiyonlarında
azalmaya neden olabilmektedir. Bu etkiler geçicidir ve özellikle de böbrek fonksiyon
bozukluğu olan hastalarda ortaya çıkar.
Antasidler:
ADE inhibitörlerinin biyoyararlanımında azalmaya neden olabilir.
Sempatomimetikler:
Sempatomimetikler, moeksipril hidroklorür/HCTZ’in antihipertansif etkilerini azaltabilir;
istenilen etkinin sağlandığından emin olmak için hastalar dikkatle izlenmelidir.
Alkol:
Alkol hipotansif etkiyi arttırır.
Gıda:
Gıdalar, ADE inhibitörlerinin biyoyararlanımını azaltabilir.
Antidiyabetik ajanlar:
Tiazid diüretiklerin ve ADE inhibitörlerinin, diyabetik ajanlarla (oral ajanlar ve insülin)
birlikte kullanımı söz konusu olduğunda antidiyabetik ajanın dozajının ayarlanması
gerekebilir. Olası bir renal fonksiyon yetmezliğinden dolayı, metformin tedavisi sırasında,
HCTZ, laktik asidoz riskini artırabilir.
D Vitamini ve kalsiyum tuzları:
Tiazid diüretiklerin D vitamini veya kalsiyum tuzlarıyla birlikte uygulanması serum kalsiyum
düzeylerindeki artışı potansiye edebilir.
Tuz:
Tuz, moeksipril hidroklorür/HCTZ’in antihipertansif etkisini hafifletebilir.
11Yüksek dozlarda salisilatlar:
Yüksek dozda salisilat, hidroklorotiyazidin merkezi sinir sistemi üzerinde oluşturduğu toksik
etkiyi potansiye edebilir.
Kaliüretik diüretikler (furosemid gibi), glukokortikoidler, ACTH, karbenoksolon, amfoterisin
B, penisilin G, salisilatlar veya laksatiflerin suistimali:
Tiazid diüretiklerin, bu ajanlar ile birlikte kullanımı, elektrolit deplesyonunu, özellikle de
hipokalemiyi yoğunlaştırabilir.
Kas gevşeticiler, nondepolarizasyon:
HCTZ’nin, kas gevşeticiler ile birlikte kullanılması, tubokurarin gibi maddelerin kas gevşetici
etkisini potansiyelize edebilir ve etki süresini uzatabilir (anestesizte UNIRETIC kullanıldığına
dair bilgi verilmelidir).
Antikolinerjik ajanlar:
Tiazid diüretiklerin biyoyararlanımı, antikolinerjik ajanlar (atropin, biperidon gibi) sayesinde
artırılabilir; bunun nedeni gastrointestinal motilitede ve mide boşalım hızındaki azalmadır.
Katekolaminler (epinefrin gibi):
Hidroklorotiyazidin katekolaminler ile birlikte uygulanması, katekolaminlerin etkinliğini
azaltabilir.
Sitostatik ajanlar (siklofosfamid, fluorourasil, metotreksat):
Sitostatik ajanların kullanımı, hidroklorotiyazidin kemik iliği üzerindeki toksisitesini
artırabilir ve özellikle de granülositopeniye yol açabilir.
Torsades de Pointes’e neden olan non-antiaritmik ilaçlar (astemizol, bepridil, eritromisin IV,
halofantrin, sultoprid, terfenadin, vinkamin gibi) ve Torsades de Pointes’e neden olan
antiaritmik ilaçlar:
HCTZ, hipokalemiye bağlı Torsades de Pointes riskini artırabilir.
Dijital glikozitler:
Dijital glikozitlerin etkinliği ve yan etkileri, potasyum ve/veya magnezyum yetersizliğinin
birlikte bulunmasıyla potansiyelize olabilir.
12Metildopa:
Hidroklorotiyazid ve metildopanın birlikte kullanımı hemolitik anemiye yol açabilir.
Kolestipol/kolestiramin:
Anyonik reçine değişimi bulunması halinde hidroklorotiyazid absorpsiyonu zayıflar. Tek bir
doz kolestiramin veya kolestipol reçineleri hidroklorotiyazidi bağlar ve gastrointestinal
sistemdeki absorpsiyonunu sırasıyla %85-%43 oranında azaltır.
Amantadin:
Tiazid diüretiklerin uygulanması, amantadin’e bağlı advers etki riskini artırabilir.
İyotlu kontrast maddeler:
Özellikle yüksek dozda iyotlu kontrast maddeler, HCTZ, akut renal yetersizlik riskini
artırabilir.
Altın:
Enjektabl altın (sodyum aurotiyomalat) ile beraber ADE inhibitörü tedavisi gören hastalarda
ender olarak nitritoid reaksiyonlar (semptomlar yüzde flushing, bulantı, kusma ve bayılmaya
neden olabilen hipotansiyondur) bildirilmiştir.
Renin-Anjiyotensin Sisteminin (RAS) çift yönlü blokajı:
Renin–anjiyotensin Sisteminin anjiyotensin reseptör blokerleri, ADE inhibitörleri veya
aliskiren ile çift yönlü blokajı monoterapi ile karşılaştırıldığında, hipotansiyon, senkop, inme,
hiperkalemi riskinde artışa ve böbrek fonksiyonlarında değişikliğe (akut böbrek yetmezliği
gibi) neden olur. Moeksipril hidroklorür ve Renin-Anjiyotensin Sistemini etkileyen diğer
ajanları kullanan hastalarda kan basıncı, böbrek fonksiyonları ve elektrolit düzeyleri yakından
izlenmelidir.
Diyabetli hastalarda aliskiren ve moeksipril hidroklorür birlikte kullanılmamalıdır (bkz.
bölüm 4.3. Kontrendikasyonlar)
Böbrek yetmezliği (GFR <60 ml/dk/1,73 m2) olan hastalarda aliskiren ve moeksipril
hidroklorür birlikte kullanılmamalıdır (bkz. bölüm 4.3 Kontrendikasyonlar).
4.6. Gebelik ve laktasyon
Genel tavsiye
Gebelik Kategorisi: D
13Çocuk doğurma potansiyeli bulunan kadınlar / Doğum kontrolü (Kontrasepsiyon)
ADE inhibitörü ile tedaviye gebelik süresince başlanmamalıdır. Devam eden ADE inhibitörü
tedavisinin zorunlu olmaması durumunda, gebe kalmayı planlayan hasta için gebelikte
kullanımda güvenlik profili belirlenmiş olan alternatif antihipertansiyon tedavisine
geçilmelidir.
Gebelik dönemi
UNIRETIC gerekli olmadıkça gebelik döneminde kullanılmamalıdır. Gebelik döneminde
ADE-inhibitörü ve tiazid diüretikleri kullanılıyorsa hemen kesilmeli ve eğer uygunsa
alternatif tedaviye başlanmalıdır.
ADE inhibitörleri:
ADE inhibitörleri plasentayı geçer ve hamile kadınlarda fetal ve neonatal morbidite ve
mortaliteye sebep olabilir. Gebeliğin ilk trimesterinde ADE inhibitörü alımını takiben
teratojenite riskine dair epidemiyolojik kanıtlar kesin olmamakla birlikte riskte küçük bir artış
göz ardı edilemez.
İkinci ve üçüncü trimesterde ADE inhibitörü tedavisine maruz kalmanın insan fötotoksisitesi
(azalmış böbrek fonksiyonu, oligohidromniyos, kafatası kemikleşmesinde gerileşme, ölüm)
ve neonatal toksisiteyi (böbrek yetmezliği, hipotansiyon, hiperkalemi) arttırdığı bilinmektedir.
Oligohidramniyoza eşlik eden uzuv kontraktürü, kraniyofasial deformasyonlar, hipoplastik
akciğer gelişimi ve intrauterin büyüme geriliği bildirilmiştir. Gebeliğin ikinci trimesterinde
ADE inhibitörüne maruz kalınması durumunda, böbrek fonksiyonları ve kafatasının ultrason
ile kontrolü önerilmektedir. Rahimde ADE-inhibitörüne maruz kalan bebekler hipotansiyon,
oligüri ve hiperkalemi açısından yakından izlenmelidir. Oligüri, kan basıncı ve renal
perfüzyon desteği ile tedavi edilmelidir.
Hidrokolorotiyazid:
Hidrokolorotiyazidle, hamilelik süresince özellikle ilk trimesterde sınırlı deneyim vardır.
Hayvan deneyleri yetersizdir. Hidroklorotiyazid plasentayı geçer.
Hidroklorotiyazidin farmakolojik etki mekanizması nedeniyle, ikinci ve üçüncü trimesterda
kullanımı fötoplasental dolaşımı tehlikeye atabilir ve sarılık, elekrolit dengesinde bozukluk ve
trombositopeni gibi fötal ve neonatal etkilere yol açabilir.
Hidroklorotiyazid hastalığın seyri üzerinde olumlu etkisi olmadan, plazma hacminin azalması
14ve plasental hipoperfüzyon riski nedeniyle gestasyonel hipertansiyon, preeklampsi ve
gestasyonel ödem için kullanılmamalıdır.
Hidroklorotiyazid, başka tedavilerin kullanılamayacağı nadir durumlar dışında hamile
kadınlardaki esansiyel hipertansiyon tedavisinde kullanılmamalıdır.
Moeksipril hidroklorür+ hidroklorotiyazid alan kadınlar, hamile kaldıkları zaman fetusa olası
zararlar konusunda bilgilendirilmelidirler.
Laktasyon dönemi
ADE inhibitörleri:
Emzirme döneminde moeksipril hidroklorürün kullanılabileceğine dair hiçbir bilgi
bulunmadığı için emzirme döneminde kullanımı önerilmez. Özellikle yeni doğan ya da erken
doğan bebeklerin emzirme döneminde, kullanım açısından kanıtlanmış güvenlilik profiline
sahip daha iyi bir alternatif tercih edilir.
Hidroklorotiyazid düşük oranlarda anne sütüne geçmektedir. Yenidoğanda/infantta anne sütü
ile maruz kalınan hidroklorotiyazidin etkisi bilinmemektedir. Emzirme süresince tiyazidler süt
salgılanmasında azalma hatta baskılanma ile ilişkilendirilmiştir.
Emzirmenin bırakılması veya moeksipril hidroklorür+hidroklorotiyazid tedavisine devam
edilmemesi kararı emzirmenin çocuk için faydası ve kadın için tedavinin faydasına göre
verilmelidir.
Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Bu ilacın, araç kullanma kabiliyeti üzerine etkilerine dair herhangi bir çalışma yapılmamıştır.
Araç sürerken veya makineleri kullanırken, bazen baş dönmesi veya halsizlik olabileceği göz
önünde bulundurulmalıdır.
4.8. İstenmeyen etkiler
Istenmeyen etkiler aşağıdaki listede sıralandırılmış olup, sıralamada kullanılan sıklık
dereceleri aşağıda belirtildiği şekildedir:
Çok yaygın ( ≥1/10); yaygın ( ≥1/100 ila <1/10); yaygın olmayan ( ≥1/1.000 ila <1/100);
seyrek ( ≥1/10.000 ila <1/1.000); çok seyrek ( <1/10.000), bilinmiyor (eldeki verilerden
15hareketle tahmin edilemiyor).
İyi huylu ve kötü huylu neoplazmlar
Bilinmiyor: Melanom dışı cilt kanseri (Bazal hücreli karsinom ve Sküamöz hücreli karsinom)
Seçilen yan etkilerin tanımı
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı
ilişki gözlenmiştir (ayrıca bkz. Bölüm 4.4 ve 5.1)
Kan ve lenf sistemi hastalıkları*
Yaygın olmayan: Anemi, nötropeni, eozinofili, trombositopeni (özellikle böbrek fonksiyon
bozukluğu veya kollajenozis olanlarda ya da allopurinol, prokanamid veya immunsupresif
ilaç kullananlarda)
Seyrek: Hemokonsantrasyon (HCTZ kaynaklı)
Çok seyrek: Pansitopeni, agranülositoz
*Ayrıca bakınız d1)
Metabolizma ve beslenme hastalıkları
Yaygın olmayan: İştah kaybı, kilo kaybı
Psikiyatrik hastalıkları
Seyrek: Depresyon, konfüzyon, anksiyete, sinirlilik
Sinir sistemi hastalıkları
Yaygın: Başağrısı, sersemlik
Seyrek: Konvülsiyon, yorgunluk, parestezi, denge bozukluğu, uyku hali, uyku bozuklukları,
karıncalanma hissi veya tat alma duyusunda değişiklik veya geçici tat alma kaybı, parezi
(HCTZ kaynaklı artmış hipokalemi)
Çok seyrek: Geçici iskemik atak, iskemik stroke
Göz hastalıkları
Seyrek: Bulanık görme, gözyaşı üretiminde azalma (HCTZ kaynaklı)
16Kulak ve iç kulak hastalıkları
Seyrek: Kulak çınlaması
Kardiyak hastalıkları
Çok seyrek: Miyokardiyal infarktüs, anjina pektoris, ritm bozuklukları, taşikardi, çarpıntı
*Ayrıca bakınız c1)
Vasküler hastalıkları*
Yaygın: Hipotansiyon
Yaygın olmayan: Senkop
Çok seyrek: Emboli (Özellikle damar yetmezliğinden şikayetçi yaşlı hastalarda, yüksek
HCTZ dozundan kaynaklanan), tromboz, vasküler kolaps
*Ayrıca bakınız c2) d2)
Solunum, göğüs bozuklukları ve mediastinal hastalıkları*
Yaygın: Öksürük
Yaygın olmayan: Glottis veya larinksi kapsayan fatal havayolu tıkanmasını içeren**
anjiyonörotik ödem, bronşit
Seyrek: Sinüzit, farenjit, rinit gibi solunum sistemi hastalıkları
Çok seyrek: Pulmoner infiltrasyon, astım, bronkospazm, pulmoner ödem (muhtemelen
HCTZ’e karşı alerjik reaksiyon sebebi ile)
*Ayrıca bakınız c3) d3)
**Tedavi için ayrıca bakınız c3)
Gastrointestinal hastalıkları*
Yaygın olmayan: Sindirim bozuklukları, üst abdominal rahatsızlık, dispepsi, diyare,
konstipasyon, meteorizm, kusma, bulantı
Çok seyrek: Pankreatit, ileus, stomatis, glositis, ağız kuruluğu
*Ayrıca bakınız d4)
Hepato-bilier hastalıkları*
Seyrek: Karaciğer enzimlerinde ve/veya serum biluribin değerlerinde artış
Çok seyrek: Hepatit, kolestatik ikter, karaciğer fonksiyon bozuklukları
*Ayrıca bakınız c4)
17Deri ve derialtı doku hastalıkları*
Yaygın olmayan: Anjionörotik ödem** (dudak, yüz ve/veya ekstremiteleri içeren), ürtiker,
kaşıntı, alerjik deri reaksiyonları (örn. ekzantem)
Çok seyrek: Stevens-Johnson sendromu, eksfolyatif dermatit, kutanöz lupus eritematozus
(HCTZ ile), toksik epidermal nekroliz, pemfigus, eritema multiforme, deride kızarıklık
*Ayrıca bakınız c3) c5) d5)
**Ayrıca bakınız c3) Solunum, göğüs bozuklukları ve mediastinal hastalıkları: Anjiyonörotik
ödeme sebep olan havayolu tıkanmasının tedavisi için tavsiyeler
Kas iskelet sistemi bozuklukları
Seyrek: Kas krampları (HCTZ kaynaklı artmış hipokalemi), miyalji
Böbrek ve idrar yolu hastalıkları
Yaygın olmayan: Poliüri, oligüri, azotemi
Seyrek: Akut böbrek yetmezliği, böbrek yetmezliği, proteinüri
Akut böbrek yetmezliği, moeksipril hidroklorür de dahil olmak üzere ADE inhibitörleri ile
tedavi edilen hastalarda raporlanmıştır (bkz. bölüm 4.4 Özel kullanım uyarıları ve önlemleri)
Çok seyrek: İnterstisyal nefrit (bakteriyel olmayan)
Üreme sistemi hastalıkları
Seyrek: İmpotans
Genel bozukluklar ve uygulama bölgesine ilişkin hastalıkları
Yaygın olmayan: Yorgunluk
Seyrek: Halsizlik
Çok seyrek: Susuzluk
Araştırmalar*
Yaygın olmayan: Hemoglobin konsantrasyonunda azalma, hemotokrit sayımında azalma,
lökosit veya platelet sayımında azalma (özelikle böbrek fonksiyon bozukluğu olanlarda)
Seyrek: Serum üre (kan üre nitrojen) ve serum kreatinin artışı, hiperkalemi, hiponatremi
(özelikle böbrek fonksiyon bozukluğu olanlarda), artmış protenüri, artmış bilurubin, artmış
karaciğer enzimleri
*Ayrıca bakınız c6)
18c. Bu bölüm bireysel ciddi ve /veya sıklıkla karşılaşılan yan etkilerin karakterizasyonu
veya bazı vakaların raporları olması durumundaki bilgileri içerir.
İlave olarak spesifik yan etkilerin oluşmaması için alınması gereken önlemler veya spesifik
yan etkilerin oluşması durumunda yapılması gerekenler aşağıda belirtilmiştir.
c1) Kardiyak hastalıkları
Hidroklorotiyazidin sebep olduğu hipokalemi sonucu olabilecek EKG değişiklikleri ve
kardiyak ritim bozuklukları.
c2) Vasküler hastalıkları
Risk gruplarında moeksipril hidroklorürün hipotansiyona sebep olduğu görülmüştür (bkz.
bölüm 4.4. Özel kullanım uyarıları ve önlemleri). Moeksipril hidroklorürden kaynaklanan
semptomatik hipotansiyon başdönmesi, güçsüzlük hissi, terleme, görmede bulanıklık, nadiren
de bilinç kaybına (senkop) sebebiyet verebilir.
İskemik kalp hastalığı, aort stenozu (bkz. bölüm. 4.3. Kontrendikasyonlar) ve serebrovasküler
hastalığı olan hastalarda aşırı hipotansiyon miyokardiyal enfarktüs veya serebrovasküler
kazaya sebep olabileceğinden, bu hastalarda kan basıncının dikkatlice izlenmesi tavsiye edilir.
Aşırı hipotansiyon durumunda hasta supin pozisyonuna getirilmeli ve eğer gerekliyse
intravenöz olarak sıvı verilmelidir. Uygun kan basıncına ulaşıldıktan ve sıvı hacmi yerine
konulduktan sonra genellikle moeksipril hidroklorür tedavisine devam edilebilir.
c3) Solunum, göğüs bozuklukları ve mediastinal hastalıkları
Moeksipril hidroklorür de dahil olmak üzere ADE inhibitörleri ile tedavi edilen hastalarda
anjiyonörotik ödem raporlanmıştır. Anjiyonörotik ödem dil, glotis veya larenksi içeren
havayolu tıkanmasına bağlı olarak ölüme sebebiyet verebilir. Acil tedavi kortikosteroidlerin,
H -reseptör antagonistlerinin ve H -reseptör antagonistlerinin intravenöz verilmesini
1 2
içermelidir. Hastanın durumu yukarıda verilen tedaviler ile normale dönmezse EKG kontrolü
yapılarak yavaşça intravenöz olarak epinefrin verilmelidir.
ADE inhibitör tedavisi nedeni ile C1-inaktivitör yetmezliğine bağlı kalıtımsal anjiyonörotik
ödem için ilave C1-inaktivitör verilmelidir.
Bundan başka intubasyon veya trektomi düşünülmelidir.
(bkz. bölüm 4.4. Özel kullanım uyarıları ve önlemleri).
19c4) Hepato-bilier hastalıkları
Karaciğer enzimlerinde belirgin bir artış olması ve sarılık durumunda, ADE inhibitörü
tedavisi durdurulmalı ve hasta dikkatlice gözlenmelidir.
c5) Deri ve derialtı doku hastalıkları
ADE inhibitörü nedeni ile deride değişiklik ateş, miyalji, artralji, vaskülit, serozit ve
laboratuvar değerlerinde değişikliğe (örneğin eozinofili, lökositozis ve/veya ESR ve/veya
ANA titrelerinde artış) sebep olabilir. Deri reaksiyonları durumunda doktor tarafından
incelenmeli ve eğer gerekli ise moeksipril hidroklorür tedavisi kesilmelidir.
c6) Araştırmalar
Manifest diabetes mellituslu hastalarda serum potasyum seviyelerinde artış gözlenmiştir.
ADE inhibitörü alan hastalara potasyum desteği ve potasyum-tutucu diüretik dikkatle
verilmelidir ve hastanın serum potasyum değeri sıklıkla izlenmelidir.
Hidroklorotiyazid:
Yaygın olmayan: Hipokalemi, hiponatremi, hipokloremi, hiperkalsemi (hiperparatiroidizm ile
ilgili olarak ileri teşhis zorunludur)
Seyrek: Hiperglisemi, hiperkolestrolemi, hipertrigliseridemi, hiperürisemi, artmış amilaz
seviyeleri, hipo magnezemi, metabolik alkaloz, hipermagnezüri, glukozüri.
Önemli not: Yukarıda bahsedilen laboratuvar değerleri moeksipril hidroklorür tedavisinden
önce ve belirli aralıklarla izlenmelidir. Serum elektrolit, serum kreatinin ve kan değerleri kısa
aralıklar ile tedavinin başlangıcında ve riskli hastalarda (böbrek yetmezliği, kollajen hastalığı
veya allopürinol, prokainamid, dijital glikozidleri, kortikosteroid, laktasif veya bağışıklık
sistemini baskılayan ilaçlar alan hastalar) izlenmelidir.
d. Bu bölümde moeksipril hidroklorür ile bağlantısı henüz gözlenmese de, ADE
inhibitörleri sınıfına ait yan etkilerden bahsedilmiştir.
d1) Kan ve lenf sistemi hastalıkları
ADE inhibitörleri ile tedavi sırasında hemolisis/hemolitik anemi seyrek olarak G-6-PDH
eksikliği ile ilişkilendirilmiştir, ADE inhibitörü tedavisi ile bağlantı kurulamamıştır.
20d2) Vasküler hastalıkları
ADE inhibitörleri ile tedavide Raynaud Hastalığın’da çok seyrek olarak artmış vasospazm
gözlenmiştir.
d3) Solunum, göğüs bozuklukları ve mediastinal hastalıkları
Diğer ADE inhibitörleri ile tedavide çok seyrek olarak eozinofilik pnömoni raporlanmıştır.
d4) Gastrointestinal hastalıkları
ADE inhibitörleri ile tedavi edilen hastalarda intestinal anjiyoödem raporlanmıştır. Moeksipril
hidroklorür için bugüne kadar intestinal anjiyoödem raporlanmamıştır (Bkz. Bölüm 4.4 Özel
kullanım uyarıları ve önlemleri).
d5) Deri ve derialtı doku hastalıkları
ADE inhibitörleri ile tedavide çok seyrek psoriasiform deri bozulması, fotosensitivite, alopesi
ve onikolizis gözlenmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bugüne kadar doz aşımına ilişkin vaka bildirilmemiştir.
Doz aşımı belirtileri; ciddi hipotansiyon, şok, stupor, bradikardi, elektrolit bozuklukları ve
renal fonksiyon bozukluklarıdır. Moeksipril hidroklorürün aşırı dozda alınması durumunda
tedavi için spesifik bir bilgi yoktur. Tedavi semptomatik ve destekleyici olmalıdır.
Yüksek doz alımından sonra, hastalar yakın gözlem altında tercihen yoğun bakım ünitesinde
tutulmalıdırlar. Serum elektrolitleri ve kreatinin düzenli izlenmelidir. Terapötik ölçümler
semptomların özellikleri ve ciddiyetine bağlıdır. Yüksek doz alımı yakın zamanda
gerçekleşmişse, alımı takiben ilk 1 saat içerisinde, absorban, sodyum sülfat veya gastrik lavaj
gibi absorpsiyonu engelleyecek ve eliminasyonu hızlandıracak önlemler uygulanır.
Eğer hipotansiyon gerçekleşirse hastaya sırtüstü yatar pozisyon verilir ve vakit kaybetmeden
21tuz ve hacim takviyesi uygulanır. Anjiyotensin II ile ve/veya intravenöz katekolamin ile
tedavi de göz önünde bulundurulmalıdır. Bradikardi ve yaygın vagal reaksiyonlar atropin
uygulanması ile tedavi edilmelidir. Gerekirse pacemaker kullanılabilir. Moeksiprilatın
hemodiyaliz ile uzaklaştırılabileceğine dair bir bilgi henüz mevcut değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin Dönüştürücü Enzim (ADE) inhibitörü, diüretik
kombinasyonları
ATC Kodu: C09BA13
Moeksipril hidroklorür:
Moeksipril; non-sülfhidril, oral olarak alınabilen ve kuvvetli bir anjiotensin dönüştürücü
enzim (ADE) inhibitörüdür.
ADE inhibitörlerinin hipertansiyon üzerindeki faydalı etkilerinin, temel olarak plazma renin-
anjiotensin aldosteron sistemini bastırmasından kaynaklandığı sanılmaktadır. Renin,
böbrekler tarafından sentezlenen ve dolaşım sistemine salınan endojen bir enzimdir; ve
anjiotensinojeni, relatif olarak inaktif bir dekapeptit olan anjiotensin I’e dönüştürür.
Anjiotensin I, daha sonra ADE tarafından bir peptidildipeptidaz olan anjiotensin II’ye
dönüştürülür. Anjiotensin II, arteriyel vazokonstriksiyon ve kan basıncının arttırılmasından
sorumlu kuvvetli bir vazokonstriktördür; aynı zamanda adrenal bezlerden aldosteron
salgısının başlatılmasını sağlar. ADE inhibisyonu, anjiotensin II’nin plazma düzeyinin
düşmesine neden olur; buna bağlı olarak da vazopresör aktivitesi azalır ve aldosteron
salgılamasında azalma görülür. Sonuç olarak, sodyum ve sıvı kaybının yanı sıra, serum
potasyum konsantrasyonlarında artış meydana gelebilir. Anjiotensin II’nin renin salgısı
üzerinde negatif geri besleyici etkisinin bulunmamasına bağlı olarak plazma renin aktivitesi
artar.
ADE’nin bir diğer fonksiyonu da, kuvvetli vazodepresör peptid bradikininin inaktif
metabolitlere indirgenmesidir. Böylece, ADE’nin inhibisyonuna bağlı olarak dolaşım
sisteminin aktivitesi artar ve lokal kinin düzeyleri yükselir; bu da prostaglandin ve nitrik oksit
sistemini harekete geçirerek periferal vazodilatasyona neden olur. ADE inhibitörlerinin
hipotansif etkisinin bu mekanizmaya katkıda bulunması mümkündür; ancak bir takım yan
etkileri de bulunabilir.
Hipertansiyonlu hastalara moeksipril verilmesi, yatarken ya da ayaktayken kan basıncının
22kısmen azalmasına neden olabilir; ancak kalp atışı hızında kompanse edici bir artış olmaz.
Periferal arteriyel direnç azalır.
Böbrek kan akışı artmasına rağmen, glomerüler filtrasyon hızı genellikle aynı kalır.
İncelenen hastaların çoğunda, oral olarak moeksipril verilmesinden yaklaşık 1 saat sonra
antihipertansif aktivitenin başladığı görülmüştür ve kan basıncına bağlı pik azalması 3. - 6.
saatler arasında elde edilmiştir. Moeksipril’in maksimum antihipertansif etkinliği, tedavinin 4.
haftasından sonra gözlenmiştir ve tedavi süresince 24 aya kadar etkinliği devam etmiştir.
Tavsiye edilen günlük tek dozda, moeksiprilin antihipertansif etkinliği doz uygulanmasından
sonra en az 24 saat süreyle korunmuştur; ancak 24. saatteki etkisinin, doz uygulanmasından
sonra 4. saatteki etkisine oranla oldukça küçük olduğu görülmüştür. Tedavinin aniden
kesilmesinin, kan basıncının hızla artmasıyla bağlantısı bulunmamıştır.
Moeksipril, düşük renin hipertansiyonlu hastalarda bile etkilidir. İncelenen bütün ırklarda
antihipertansif etkiler gözlenmiş olmasına rağmen, siyahi hipertansif hastaların, moeksipril
monoterapisine karşı siyahi olmayan hastalara oranla daha az tepki verdiği anlaşılmıştır.
Hidroklorotiyazid ilave edilince bu farkın ortadan kalktığı görülmektedir.
Hidroklorotiyazid:
Tiazidlerin antihipertansif etkisinin tam mekanizması bilinmemekle beraber, diüretik
hidroklorotiyazidin antihipertansif bir ajan olduğu kanıtlanmıştır. Elektrolit
reabsorpsiyonunun distal renal tübüler mekanizmasına etki eder ve böylece sodyum ve
klorürün vücuttan atılmasını yaklaşık eşit miktarlarda artırır. Natriürez, sekonder potasyum ve
bikarbonat kaybına yol açar. Hidroklorotiyazidin diüretik etkisi dolaylı olarak plazma hacmini
azaltır ve sonuç olarak plazma renin aktivitesi, aldosteron salgısı ve üriner potasyum kaybı
artar; bunun yanı sıra serum potasyum düzeyi düşer. Renin-aldosteron ilişkisi anjiotensin ile
düzenlenir. Bu nedenle, moeksipril hidroklorür gibi bir ADE inhibitörünün birlikte
uygulanmasıyla; hidroklorotiyazid tedavisi sırasında görülen potasyum kaybının önüne
geçilebilir.
Oral uygulamanın ardından, 2 saat içinde diürez başlar; pikler 3. - 6. saatler arasında gözlenir
ve yaklaşık 6-12 saat sürer. Hidroklorotiyazidin antihipertansif etkinliği tedavinin
başlangıcından sonraki 3-4 gün içinde kendini gösterir ve tedavinin kesilmesinden sonra 1
hafta süreyle devam eder.
Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı bir ilişki
gözlenmiştir. Yapılan bir çalışmaya, sırasıyla 1.430.833 ve 172.462 popülasyon kontrolleriyle
23eşleştirilmiş 71.533 bazal hücreli karsinom vakası ve 8629 skuamöz hücreli karsinom vakasından
oluşan bir popülasyon dahil edilmiştir. Yüksek düzeyde hidroklorotiyazid kullanımı (≥50,000 mg
kümülatif) bazal hücreli karsinom için 1,29 (%95 güven aralığı (CI): 1,23 – 1,35) ve skuamöz
hücreli karsinom için 3,98 (%95 CI: 3,68 – 4,31) düzeyinde düzeltilmiş maruziyet olasılıkları
oranı (OR;Odds Ratio) ile ilişkilendirilmiştir. Hem bazal hücreli karsinom, hem de skuamöz
hücreli karsinom için belirgin bir kümülatif doz-yanıt ilişkisi gözlenmiştir. Başka bir çalışma,
dudak kanseriyle hidroklorotiyazid maruziyetinin ilişkili olabileceğini göstermiştir: 633 dudak
kanseri vakası bir riskli-küme örnekleme stratejisi kullanılarak 63.067 kontrolle eşleştirilmiştir.
2,1 (%95 CI: 1,7 – 2,6) düzeyinde ayarlanmış bir olasılık oranıyla (OR) ile kümülatif doz-yanıt
ilişkisi kanıtlanmış olup, uzun zamandır yüksek düzeyde kullananlar için (~25 mg) OR 3,9’a (3,0
– 4,9) ve en yüksek kümülatif doz için (~100 mg) 7,7’ye (5,7 – 10,5) yükselmektedir.
Moeksipril hidroklorür /Hidroklorotiyazid:
UNIRETIC’in olağan günlük dozu, 7,5 mg moeksipril hidroklorür / 12,5 mg hidroklorotiyazid
veya 15 mg moeksipril hidroklorür / 25 mg hidroklorotiyazid’dir. 15 mg moeksipril
hidroklorür /25 mg hidroklorotiyazid üzerindeki dozlar pek tavsiye edilmemektedir. Klinik bir
deney, dozun günde 30 mg moeksipril hidroklorür / 50 mg hidroklorotiyazid’e çıkarılması
halinde, hipertansif etken maddesinin 15 mg moeksipril hidroklorür / 25 mg hidroklorotiyazid
uygulanmasının ardından görülen hipertansif etkiyle kıyaslanabilir olduğunu göstermiştir.
Günde 25 mg hidroklorotiyazid ile kan basınçları yeterince kontrol altına alınan ancak bu
rejim ile büyük miktarda potasyum kaybı yaşayan hastalar, UNIRETIC kombinasyon
tedavisini uygulamaya başlarsa daha az elektrolit düzensizlik sağlanarak kan basıncı üzerinde
aynı kontrol sağlanabilir.
Özel popülasyonlarda kullanım:
İzole sistolik hipertansiyonlu hastalar, ayrıca incelenmemiştir.
Moeksipril monoterapisi - diğer ADE inhibitörü tedavilerinde olduğu gibi - siyahi bireylerde
siyahi olmayanlara oranla daha az etkilidir. Yine de, klinik deneylerde UNIRETIC ile tedavi
edilen siyahi hastaların %6’sında, antihipertansif etken maddesinin tüm popülasyona oranla
kıyaslanabilir olduğu anlaşılmıştır.
5.2. Farmakokinetik özellikler
Genel Özellikler
Her iki ilaç bir arada uygulandığında, moeksipril ve hidroklorotiyazidin farmakokinetik
24parametreleri değişmemiştir.
Emilim:
Bir önilaç olan moeksipril hidroklorür hızlı bir şekilde absorbe olmaktadır. Moeksiprilin tek
veya çoklu dozlarından sonra, moeksipril ve moeksiprilat için farmakokinetik parametreler
benzerdir ve 3,75 mg ila 30 mg moexipril doz aralığında doz ile orantılıdır.
Oral uygulamasının ardından, hidroklorotiyazid %60-80 oranında absorbe edilir.
Dağılım:
Moeksipril ve moeksiprilat, başta albumin olmak üzere plazma proteinlerine kısmen
bağlanmaktadır (%50 - 70). Bu nedenle, moeksipril ve moeksiprilat ile eş zamanlı uygulanan
ilaçların, moeksipril ve moeksiprilat bağlanmasını klinik olarak önemli oranda engellenmesi
olasılığı yoktur. Hidroklorotiyazid zahiri dağılım hacmi 3,6 – 7,8 l/kg’dır ve plazma proteini
bağlama oranı için ölçülen değer %65’tir.
Biyotransformasyon:
Moeksiprilatın pik plazma konsantrasyonları yaklaşık ½-1 saat içinde saptanır ve eliminasyon
yarı ömrü yaklaşık 10 saat olarak hesaplanmaktadır. Bütün ADE inhibitörleri gibi,
moeksiprilin terminal eliminasyon fazı uzun sürer; ki bu da ADE’ye bağlı ilacın yavaş
salımını göstermektedir.
Hidroklorotiyazid metabolize edilmez. Plazma düzeyleri en az 24 saat süreyle takip
edildiğinde, plazma yarı ömrünün 5,6 – 14,8 saat arasında değiştiği gözlenmiştir. En azından,
oral dozun %50 - 70’i, 24 saat içinde değişmeden böbrek tarafından atılmıştır.
Eliminasyon:
Moeksipril ve moeksipril metabolitleri, idrar ve dışkıyla atılır. Oral uygulamanın ardından,
verilen dozun %52’si moeksiprilat olarak dışkıda bulunmuştur. Verilen dozun sadece %1-2’si
değişmemiş moeksipril olarak idrarda görülür.
Renal fonksiyon bozukluğu olan hastalarda, hidroklorotiyazid eliminasyon sürecinin yarı
ömrü 21 saate uzamıştır.
Doğrusallık / Doğrusal Olamayan Durum:
Moeksipril ve moeksiprilatın farmakokinetik profili; hafif ile orta düzeyde renal fonksiyon
bozukluğu bulunan hastalara, normal renal fonksiyona sahip hastalara oranla aynı dozajın
25tavsiye edilmesine imkan verir. Ciddi boyutta renal fonksiyon bozukluğu (kreatinin klirensi
<40 ml/dk) olan hastalara moeksipril verilmemelidir.
Karaciğer sirozu olan hastalarda, moeksipril ve moeksiprilatın farmakokinetiği normal
deneklere oranla büyük ölçüde değiştirilmiştir.
5.3. Klinik öncesi güvenlilik verileri
Tekrarlı doz toksisitesi, genotoksisite, karsinojenik potansiyel, güvenlik farmakolojisi ve
validasyon kinetiği ile metabolizma üzerine yapılan geleneksel çalışmalardan elde edilen
preklinik veriler, ilacın insanlar üzerinde olağandışı bir riski bulunmadığını göstermektedir.
Olası tekrarlanabilir toksik etkiler için 4.3. ve 4.6. bölümüne bakınız.
6. FARMASÖTİK ÖZELLİKLER
6.1.Yardımcı maddelerin listesi
Çekirdek: Hafif magnezyum oksit, laktoz monohidrat (inek sütü kaynaklı), jelatin (sığır
jelatini), krospovidon, magnezyum stearat
Film kaplama: Hipromelloz, hidroksipropilselüloz, makrogol 6000, magnezyum stearat,
titanyum dioksit, ferrik oksit sarısı
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel uyarılar
Orijinal ambalajında ve 25°C’nin altındaki oda sıcaklığında saklayınız.
Kuru yerde ve ışıktan uzakta saklanmalıdır.
6.5. Ambalajin niteliği ve içeriği
UNIRETİC, blister içerisinde, 30 film tablet olarak ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların KontrolüYönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
26Son kullanma tarihi geçmis veya kullanılmayan ilaçları çöpe atmayınız! Çevre ve Sehircilik
Bakanlıgınca belirlenen toplama sistemine veriniz.
7. RUHSAT SAHİBİ
UCB Pharma GmbH-ALMANYA lisansı ile;
ADEKA İlaç Sanayi ve Ticaret A.Ş.
55020 – İlkadım/SAMSUN
8. RUHSAT NUMARASI(LARI)
20.05.2008– 215/94
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.05.2008
Son yenileme tarihi : -
10. KÜB’ün YENİLENME TARİHİ :
27