KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
THALIDOMIDE CELGENE® 50 mg kapsül
2. KALİTATİF VE KANTİTATİF BİLEŞİM
Etkin madde: 50 mg talidomid
Yardımcı madde: Propilen glikol y.m.
Yardımcı maddeler için 6.1’e bakınız.
3. FARMASÖTİK FORM
Kapsül
Üzerinde “Thalidomide CELGENE 50 mg” yazan beyaz, opak sert jelatin kapsüller.
4. KLİNİK ÖZELLİKLER
4.1 Terapötik endikasyonlar
65 yaş üzeri ve otolog transplantasyon şansı olmayan Multipl Miyelom (MM) hastalarında
veya 13. delesyonu saptanan MM hastalarında çoklu ajanlı kemoterapi şeması yanında ilk
basamakta THALIDOMIDE CELGENE® (talidomid) veya yine uygun kombinasyon
kemoterapi şemasıyla bortezomib eklenebilir.
Diğer tüm MM hastalarında en az 2 kür VAD (vinkristin, adriablastin, dekzametazon) ve/veya
MP (melfalan, prednizon) tedavisi sonrası hastalık progresyonu geliştiğinde THALIDOMIDE
CELGENE® (talidomid) veya bortezomib tedavileri başlanabilir.
Talidomid, daha önceki konvansiyonel tedavilere yanıt vermemiş miyelodisplastik sendrom
hastalarının tedavisinde endikedir.
Talidomid Eritema Nodosum Leprosum’un (ENL) orta dereceden şiddetliye kadar kutanöz
tutulumunun akut tedavisinde endikedir. Talidomid, daha önce talidomid ile tedavi edilip
tekrarlayan ENL hastalarının tedavisinde de endikedir.
THALIDOMIDE CELGENE®, THALIDOMIDE CELGENE Gebelik Önleme Programına
göre reçete edilir ve kullanılır (bkz. Bölüm 4.4).
1/214.2.Pozoloji ve uygulama şekli
Pozoloji/ uygulama sıklığı ve süresi:
Talidomid tedavisinin immunomodülatör ve kemoterapötik ilaç tedavisinde ve talidomid
tedavisinin riskleri konusunda deneyimli hekimler tarafından yapılması esastır.
Gün içindeki merkezi sinir sistemi etkilerini azaltmak için (örneğin, uyku hali, sedasyon)
talidomid normal olarak yatmadan önce tek doz olarak alınır. Aç veya tok karnına alınabilir.
Multipl Miyelom (Yetişkinlerde ve ergenlik çağındakilerde dozaj):
Tedavinin gereken toplam süresi, hastanın toleransına ve hastalığın ilerlemesine göre her
hasta için ayrı ayrı belirlenmelidir.
Daha önceden tedavi edilmemiş multipl miyelom hastaları
 Melfalan ve prednizon ile birlikte kullanım: Önerilen günlük talidomid oral dozu 200
mg’dır. Maksimum 6 haftalık 12 tedavi siklusu (42 gün) kullanılmalıdır.
Tablo 1: Melfalan ve prednizon ile birlikte kombinasyon olarak verilecek talidomid başlangıç
dozları
Yaş Toplam Trombosit Talidomida,b Melfalanc,d,e Prednizonf
Nötrofil sayısı sayısı
(/µL) (/µL)
≤ 75 ≥ 1,500 ve ≥ 100,000 Günlük 200 mg Günlük Günlük 2 mg/kg
0.25 mg/kg
≤ 75 < 1,500 ila veya Günlük 200 mg Günlük Günlük 2 mg/kg
≥ 1,000 ≥ 50,000 ila < 0.125 mg/kg
100,000
> 75 ≥ 1,500 ve ≥ 100,000 Günlük 100 mg Günlük Günlük 2 mg/kg
0.20 mg/kg
> 75 < 1,500 ila veya ≥ 50,000 ila < Günlük 100 mg Günlük Günlük 2 mg/kg
≥ 1,000 100,000 0.10 mg/kg
a Talidomid her 42 günlük siklus boyunca 1. günden 42. güne kadar yatmadan önce günde bir defa
alınır.
b Talidomidin sedatif etkisinden ötürü, yatmadan önce alınmasının genel olarak ilaca karşı
tolerabiliteyi artırdığı bilinmektedir.
c Melfalan her 42 günlük siklusta 1. günden 4. güne kadar günde bir defa alınır.
d Melfalan dozu: Orta (kreatinin klerensi ≥30 ila <50 mL/dk) veya ciddi (kreatinin klerensi:
<30mL/dk) böbrek yetmezliği olan hastalarda % 50 oranında azaltılır.
e Maksimum günlük melfalan dozu: 24 mg (75 yaş ve altı hastalarda) veya 20 mg (75 yaş üstü
hastalarda).
f Prednizon her 42 günlük siklusta 1. günden 4. güne kadar günde 1 defa alınır.
Zayıf performans gösteren yaşlı hastalar için, hastaya günde 50 mg talidomid ile başlanarak
ve 4 haftalık bir sürede bu dozu 200 mg’a kadar artırarak hastanın toleransı iyileştirilebilir.
2/21Hastalar tromboembolik olaylar, periferal nöropati, döküntü /deri reaksiyonları, bradikardi,
senkop, uyku hali, nötropeni ve trombositopeni için izlenmelidir (bkz. 4.4 ve 4.8). Amerikan
Ulusal Kanser (NCI) Enstitüsü’nün Ortak Toksik Kriter (CTC) derecesine göre doz
geciktirilmesi, azaltılması veya tedavinin kesilmesi gerekebilir.
En az 2 kür VAD ve/veya MP tedavisi sonrası hastalık progresyonu gelişen diğer tüm MM
hastaları
200 mg günlük oral doz olarak başlanmalı, tolerans ve toksisiteye göre haftada 100 mg
arttırılarak maksimum 400 mg günlük doz şeklinde uygulanmalıdır. Tolerans ve gözlenen
toksisiteye bağlı olarak, daha düşük idame dozları kullanılabilir.
Eritema Nodosum Leprosum (Yetişkinlerde ve ergenlik çağındakilerde dozaj):
Talidomid, akşamları yemekten en az 1 saat sonra, oral yoldan günlük 400 mg tek doz olarak
başlanmalıdır. Bu doz, klinik cevaba bağlı olarak 1-4 hafta devam edilmeli ve her 2 haftada
bir 100 mg kadar azaltılarak 50 mg idame dozuna ulaşılmalıdır. Toplam tedavi süresi,
hastalığın geçmişine, ENL şiddetine ve ENL tekrarlarının sıklığına bağlı olarak her hasta için
ayrı ayrı belirlenmelidir. Minimum 7 haftalık toplam tedavi süresi önerilmektedir. Ağırlığı 50
kg’dan az olan hastalar için başlangıç dozu, günlük 300 mg olmalıdır.
Miyelodisplastik sendrom (Yetişkinlerde ve ergenlik çağındakilerde dozaj):
Başlangıç dozu olarak 100 mg talidomid gece yatmadan önce alınır. Yan etki görülmemesi ve
ilacın iyi tolere edilmesine bağlı olarak 2 hafta sonra 200 mg ve 1 ay sonra 300 mg talidomid
dozu uygulanır.
Tedavi sırasında doz ayarlaması:
Hastalar, tromboembolik olaylar; periferal nöropati, döküntü/deri reaksiyonları; bradikardi ve
uyku haline karşı izlenmelidirler (bkz. Bölüm 4.4 ve 4.8).
Oluşan toksisitenin derecesine bağlı olarak dozaj geciktirilebilir veya azaltılabilir.
Tromboembolik Olaylar:
Özellikle ilave olarak trombotik risk faktörü taşıyan hastalara tedavinin en azından ilk 5 ayı
içinde tromboprofilaksi uygulanmalıdır. Düşük molekül ağırlıklı heparin veya varfarin gibi
profilaktik antitrombotik tıbbi ürünler tavsiye edilmelidir. Risk faktörü taşıyan her bir hasta
dikkatle değerlendirildikten sonra, antitrombotik profilaktik ürünlerin verilmesi kararı
alınmalıdır (bkz. 4.4, 4.5 ve 4.8).
Hasta, talidomid tedavisi sırasında herhangi bir tromboembolik olay yaşarsa, tedavi
durdurulur ve standart antikoagülasyon tedavisine başlanır. Hasta, antikoagülasyon
tedavisinde stabilize edildiğinde ve tromboembolik olayın herhangi bir komplikasyonu
ortadan kalktığında, yarar-risk değerlendirmesine göre talidomid tedavisine orijinal dozda
tekrar başlanabilir. Hasta, talidomid tedavisi sırasında antikoagülasyon tedavisine devam
etmelidir.
3/21Nötropeni
Özellikle nötropeniye daha yatkın olan hastalarda beyaz kan hücresi sayımı ve farklılaşması,
onkoloji kılavuzlarına uygun olarak sürekli izlenmelidir. NCI CTC (Ulusal Kanser Enstitüsü
genel toksisite kriterleri) derecesine göre dozun geciktirilmesi, azaltılması veya
sonlandırılması gerekebilir.
Trombositopeni
Onkoloji kılavuzlarına uygun olarak trombosit sayımı, sürekli izlenmelidir. NCI CTC
derecesine göre dozun geciktirilmesi, azaltılması veya sonlandırılması gerekebilir.
Periferik nöropati:
Periferik nöropatiye bağlı doz değişimleri Tablo 2’de tanımlanmaktadır.
Tablo 2: Multipl miyelom teşhisi sonrası ilk tedavisinde nöropatiye ilişkin tavsiye edilen
THALIDOMIDE CELGENE® doz değişimleri
Nöropatinin şiddeti Doz değişimi ve rejim
Fonksiyon kaybı olmayan Derece 1 Hastanın klinik inceleme ile izlenmesine
(parestezi, halsizlik ve/veya refleks kaybı) devam edilir. Hastanın durumu kötüleşirse
%50’ye kadar doz azaltılır. Bununla birlikte
dozun azaltılması sonrasında semptomlar
iyileşmeyebilir.
Derece 2 ( fonksiyonların engellenip, günlük Doz azaltılır veya tedavi kesilir ve hasta
yaşam aktivitelerinin engellenmemesi) klinik ve nörolojik inceleme ile izlenmeye
devam edilir. Hiçbir iyileşme yoksa veya
nöropati ilerliyorsa, tedavi kesilmelidir. Eğer
hasta nöropati semptomları Derece 1 veya
daha iyiye gerilerse ve yarar/zarar oranı
uygun ise, tedaviye tekrar başlanabilir.
Derece 3 ( günlük yaşam aktivitelerinin Tedavi kesilmeli
engellenmesi)
Derece 4 ( sakat bırakan) Tedavi kesilmeli
Uygulama şekli:
Aç veya tok karnına alınabilir. Kapsüller bütün olarak bir bardak su ile yutulmalıdır.
Ezilmemeli ve çiğnenmemelidir. Gece yatmadan önce tek doz halinde alınmalıdır. Bu
hastanın diğer zamanlara göre kendini daha az uykulu hissetmesini sağlar.
Özel popülasyonlara ilişkin ek bilgiler:
Pediyatrik popülasyon:
THALIDOMIDE CELGENE®’in pediyatrik popülasyonda multipl miyelom endikasyonunda
kullanımı yoktur.
18 yaş altındaki gençlerde kullanılmamalıdır.
4/21Geriyatrik popülasyon: 75 yaş ve altı yaşlı hastalar için özel doz önerileri belirlenmemiştir.
75 yaş üstü yaşlı hastalarda THALIDOMIDE CELGENE® başlangıç dozu günde 100 mg’dır.
75 yaş üstü hastalarda melfalan başlangıç dozu temel kemik iliği rezervi ve böbrek
fonksiyonları göz önüne alınarak azaltılabilir. Kemik iliği rezervine bağlı olarak ve orta
(kreatinin klerensi: ≥ 30 ila < 50 mL/dk) veya ciddi (kreatinin klerensi: < 30 mL/dk) böbrek
yetmezliği durumlarında % 50 doz azaltılması ile birlikte önerilen melfalan başlangıç dozu
0.1 mg/kg ila 0.2 mg/kg’dır. 75 yaş üstü hastalarda maksimum günlük melfalan dozu 20
mg’dır (bkz. Tablo 1).
Böbrek ve karaciğer yetmezliği olan hastalar: Böbrek ve karaciğer yetmezliği olan
hastalarda herhangi bir spesifik çalışma yapılmamıştır. Bu hasta popülasyonları için herhangi
bir doz önerisi mevcut değildir. Ciddi organ yetmezliği olan hastalar istenmeyen etkiler
bakımından dikkatle izlenmelidir.
4.3. Kontrendikasyonlar
- Talidomide veya bölüm 6.1’de listelenen yardımcı maddelerden herhangi birine aşırı
duyarlılığı olan hastalar,
- Gebe kadınlar (bkz. Bölüm 4.6),
- THALIDOMIDE CELGENE gebelik önleme programının tüm koşullarına uymadığı
takdirde, çocuk doğurma potansiyeli olan kadınlar (bkz. Bölüm 4.4 ve 4.6),
- Gereken kontraseptif yöntemleri kullanmak istemeyen veya kullanamayan hastalar
(bkz. Bölüm 4.4),
4.4.Özel kulanım uyarıları ve önlemleri
TERATOJENİK ETKİLER:
Talidomid, insanlarda ciddi ve yaşamı tehdit edici doğumsal kusurların sıklığını
artırdığı bilinen, güçlü bir teratojen maddedir. Talidomid, gebe kadınlar veya
THALIDOMIDE CELGENE Gebelik Önleme Programının bütün koşulları yerine
getirilmediğinde gebe kalabilecek kadınlar tarafından kesinlikle kullanılmamalıdır.
THALIDOMIDE CELGENE Gebelik Önleme Programı koşulları tüm kadın ve erkek
hastalar tarafından eksiksiz olarak yerine getirilmelidir.
Çocuk doğurma potansiyeli olmayan kadınlar için kriterler
Aşağıdaki kriterlerden en az biri bulunmadıkça, kadın hastaların ya da erkek hastanın eşinin
çocuk doğurma potansiyelinin olduğu düşünülmelidir:
 Yaş ≥ 50 ve doğal olarak ≥1* yıl amenore durumunda,
 Uzman bir jinekolog tarafından onaylanan prematüre over yetmezliği,
 Geçirilmiş bilateral salpingo-ooferektomi veya histerektomi,
5/21 XY genotipi, Turner sendromu, uterus agenezisi.
* Kanser tedavisinden sonra görülen amenore çocuk doğurma potansiyelini ortadan
kaldırmaz.
Danışmanlık
Çocuk doğurma potansiyeli olan kadınlar için aşağıdakilerin tümü sağlanmadıkça talidomid
kullanımı kontrendikedir:
 Doğmamış çocuk için teratojenik riski anlaması,
 Tedaviye başlamadan 4 hafta önce, tüm tedavi boyunca ve tedavinin sonlanmasından 4
hafta sonrasına kadar, etkili bir doğum kontrol yönteminin kesintisiz olarak uygulanması
gerektiğini anlaması,
 Çocuk doğurma potansiyeli bulunan bir kadın amenoresi olsa bile, etkili doğum kontrolü
konusundaki tüm önerilere uymalıdır,
 Etkili doğum kontrol yöntemlerine uyabilir nitelikte olması,
 Gebeliğin potansiyel sonuçları ve gebelik riski bulunuyorsa hemen doktoruna danışmasının
gerekliliği konusunda bilgi verilmesi ve bunu anlaması,
 Negatif bir gebelik testini takiben talidomid tedavisine başlaması gerektiğini anlaması,
 Her 4 haftada bir gebelik testi yapılması gerektiğini anlaması ve kabul etmesi,
 Talidomid kullanımı ile ilgili tehlikeleri ve gerekli önlemleri anladığını belirtmesi.
Talidomid semende bulunduğu için, kullanan erkek hastalar aşağıdaki koşullara mutlaka
uymalıdır:
 Gebe bir kadınla cinsel ilişkiye girmesi durumunda beklenen teratojenik riski anlamalı,
 Gebe veya çocuk doğurma potansiyeli olan bir kadınla cinsel ilişkiye girmesi durumunda
prezervatif kullanması gerektiğini anlamalıdır.
İlacı reçete eden doktor şunları sağlamalıdır:
 Hastanın, THALIDOMIDE CELGENE Gebelik Önleme Programının koşullarına uygun
olması,
 Hastanın önceden bahsedilen bu koşulları anlamış olması.
Doğum Kontrolü
Çocuk doğurma potansiyeli olan kadınlar tedavinin 4 hafta öncesinden başlayarak, tedavi
sırasında, talidomid tedavisinden 4 hafta sonrasına kadar ve doza ara verildiğinde bile; cinsel
ilişkiden bütünüyle ve sürekli olarak uzak duracağını her ay taahhüt etmedikçe, etkili doğum
kontrol yöntemlerinden birini kullanmalıdır. Etkili bir yöntem belirlenmediyse, hasta etkili bir
6/21korunmanın başlatılması için uygun şekilde eğitim almış bir sağlık profesyoneline
yönlendirilmelidir.
Aşağıdakiler etkili doğum kontrol yöntemlerine örnek olarak değerlendirilebilir:
 Subkutan hormonal implant,
 Levenorgestrel salan rahim içi araçlar (RİA),
 Medroksiprogesteron asetat depo,
 Tubal sterilizasyon,
 Sadece vazektomi yapılmış erkek partner ile cinsel ilişki; vazektomi iki negatif semen
analiziyle doğrulanmalıdır,
 Sadece progesteron içeren ovülasyon inhibitörü haplar (örneğin; desogestrel).
Multipl miyelomlu hastalarda artan venöz tromboembolizm riski nedeniyle, kombine oral
kontraseptif haplar önerilmemektedir (bkz. Bölüm 4.5). Eğer hasta kombine bir oral
kontraseptif kullanıyorsa, yukarıda listelenen etkili yöntemlerden birine geçmelidir. Venöz
tromboembolizm riski kombine oral kontrasepiyonun kesilmesi sonrası 4-6 hafta boyunca
sürer.
Gebelik testi
Minimum 25 mIU/mL hassasiyetli tıbbi olarak denetlenmiş gebelik testleri aşağıda belirtildiği
şekilde çocuk doğurma potansiyeli olan kadınlar için uygulanmalıdır. Bu gereklilik, bütünüyle
ve sürekli olarak cinsel ilişkiden uzak duracağını taahhüt eden çocuk doğurma
potansiyelindeki kadınları da kapsar.
Tedaviye başlamadan önce
Tıbbi olarak denetlenmiş gebelik testi, talidomidin reçetelendiği konsültasyon sırasında veya
en az 4 hafta boyunca etkili bir koruma yöntemi kullanan hastanın reçeteyi yazacak doktora
gelmesinden önceki 3 gün içinde yapılmalıdır. Bu test, hasta talidomid ile tedaviye
başladığında gebe olmadığını göstermelidir.
İzleme ve tedavinin sona ermesi
Tıbbi olarak denetlenmiş gebelik testi, tedavinin sona ermesinden sonraki 4 hafta dahil her 4
haftada bir tekrarlanmalıdır. Gebelik testi ilacın reçetelendiği gün veya reçeteyi yazacak
doktora gelmesinden önceki 3 gün içinde yapılmalıdır.
Erkekler
Talidomid semende bulunduğu için, erkek hastalar eşlerinin gebe ya da çocuk doğurma
potansiyelinin olması ve herhangi bir doğum kontrol yöntemi kullanmaması durumunda
tedavi süresince, tedaviye ara verilmesi sırasında ve tedavi kesildikten sonra 1 hafta boyunca
prezervatif kullanmalıdır.
İlacın reçetelenmesi ve hastaya ulaşmasındaki sınırlamalar
Çocuk doğurma potansiyeli olan kadınlar için, THALIDOMIDE CELGENE reçeteleri 4
haftalık tedavi süresi ile sınırlı olmalı ve tedavinin devamı için yeni bir reçete yazılmalıdır.
7/21İdeal olarak, gebelik testi, ilacın reçetelenmesi ve hastaya verilmesi aynı günde olmalıdır.
Talidomid hastaya en geç reçete yazıldıktan sonraki 7 gün içinde verilmelidir.
Diğer tüm hastalar için, THALIDOMIDE CELGENE reçetesi en fazla 12 hafta ile sınırlı
olmalı ve yeni bir reçete ile tedavinin devamı yapılmalıdır.
Ek önlemler
Hastalar, bu ilacı başka bir kişiye vermemeleri gerektiği ve kullanılmayan kapsüllerin tedavi
sonunda eczacılara teslim edilmesi gerektiği konusunda bilgilendirilmelidir.
Hastalar, tedavi süresince veya talidomidin kesilmesinden 1 hafta sonrasına kadar kan ve
sperm bağışı yapmamalıdırlar.
Eğitim malzemeleri
Ruhsat sahibi, talidomidin fetal maruziyetini önlemede hastalara yardımcı olmak ve önemli ek
güvenlilik bilgilerini sağlamak için sağlık profesyonellerine eğitim malzemesi temin
edecektir. THALIDOMIDE CELGENE Gebelik Önleme Programı, talidomidin teratojenitesi
ile ilgili uyarıları yapmakta, tedavi başlamadan önce kontrasepsiyon ile ilgili öneriler
sunmakta ve gebelik testine olan ihtiyaçla ilgili rehberlik sağlamaktadır. THALIDOMIDE
CELGENE Gebelik Önleme Programında belirtildiği gibi teratojenik risk ve gebelikten
korunma önlemleri hakkında hasta için tüm bilgiler çocuk doğurma potansiyeli olan kadınlara
ve uygunsa erkek hastalara doktor tarafından verilmelidir.
Amenore:
Talidomid kullanımı, amenoreyi de içeren menstrüel bozukluklar ile ilgili olabilir. Hastanın
tıbbi olarak gebe olmadığı doğrulanana kadar talidomid tedavisi sırasında görülen amenorenin
gebelikten kaynaklandığı düşünülmelidir. Talidomidin neden olabileceği amenore net bir
mekanizmayla açıklanmamıştır. Rapor edilen olaylar, multipl miyelom dışındaki
endikasyonlar için talidomid alan, tedavi başladıktan sonra 6 ay içinde amenore gelişen ve
talidomid kullanımının durdurulmasıyla amenoresi kaybolan, genç (premenapozal) kadınlarda
(medyan yaş 36 yıl) görülmüştür. Hormon değerlendirilmesiyle belgelenen vaka raporlarında,
amenore, azalan estradiol seviyeleri ve artan FSH/LH seviyeleri ile ilişkilendirilmiştir. Ek
tetkik yapılan vakalarda antiover antikorları negatif ve prolaktin düzeylerinin normal sınırlar
içerisinde olduğu gösterilmiştir.
Kardiyovasküler hastalıklar:
Miyokard infarktüsü
Özellikle bilinen risk faktörleri olan ve talidomide alan hastalarda Miyokard infarktüs (MI),
rapor edilmiştir. Daha önce tromboz geçirmiş vakalar dahil olmak üzere , MI için bilinen risk
faktörleri olan hastalar, yakından takip edilmeli ve tüm değiştirilebilir risk faktörlerini
(örneğin; sigara kullanımı, hipertansiyon ve hiperlipidemi) en aza indirmek için önlem
alınmalıdır.
Venöz ve arteriyel tromboembolik olaylar
Talidomid ile tedavi edilen hastalarda venöz tromboembolizm (derin ven trombozu ve
pulmoner embolizm gibi) ve arteriyel tromboembolizm (miyokard infarktüsü ve
serobrovasküler olay gibi) riski artmıştır (bkz. Bölüm 4.8).
8/21Risk tedavinin ilk 5 ayı boyunca en yüksek düzeyde görülmektedir. Tromboprofilaksi ve
dozlama/antikoagülasyon tedavisi önerileri bölüm 4.2’de verilmektedir.
Daha önceden tromboembolik olaylar yaşanmış olması veya eritropoietik maddelerin veya
hormon replasman tedavisi gibi diğer maddelerin birlikte uygulanması da bu hastalarda
tromboembolik olay riskini arttırabilir. Dolayısıyla, bu maddeler prednizolon ve melfalan ile
birlikte talidomid alan multipl miyelom hastalarında dikkatli bir şekilde kullanılmalıdır.
Özellikle, 12 g/dL’nin üzerinde bir hemoglobin konsantrasyonunda eritropoietik maddeler
kesilmelidir. Tüm değiştirilebilir risk faktörlerini (örneğin; sigara kullanımı, hipertansiyon ve
hiperlipidemi) en aza indirmek için önlem alınmalıdır.
Hastalara ve doktorlara tromboembolizm belirtilerini ve semptomlarını gözlemeleri
önerilmektedir. Hastalara, nefes darlığı, göğüs ağrısı, kol veya bacak şişmesi gibi semptomlar
görülmesi halinde tıbbi bakım desteği istemeleri söylenmelidir.
Periferik nöropati:
Periferik nöropati, talidomid tedavisinin geri dönüşümsüz zararlara sebep olabilen, yaygın
olarak görülen ve potansiyel olarak riskli bir yan etkisidir (bkz. Bölüm 4.8). Yapılan bir faz 3
çalışmasında, nöropati ilk olarak 42.3 hafta sonra görülmüştür.
Eğer hastada periferik nöropati görülürse, bölüm 4.2’de verilen doz ve değişiklik programı
takip edilmelidir.
Hastaların nöropati semptomları için dikkatlice izlenmesi önerilmektedir. Semptomlar
parestezi, diastezi, rahatsızlık, koordinasyon bozukluğu veya halsizliktir.
Hastalarda talidomid tedavisi başlamadan önce klinik ve nörolojik incelemelerin yapılması ve
tedavi sırasında rutin izlemenin düzenli olarak yapılması önerilmektedir. Nöropati ile ilişkili
olabilecek ilaçlar, talidomid alan hastalarda dikkatle kullanılmalıdır (bkz. Bölüm 4.5).
Talidomid, mevcut nöropatiyi şiddetlendirebilir ve bu yüzden bu tip hastalarda yararları
risklerinden daha ağır basmıyorsa kullanılmamalıdır.
Senkop, bradikardi ve atrioventriküler blok:
Hastalar senkop, bradikardi ve atrioventriküler blok için izlenmelidir. Dozun azaltılmasına
veya tedavinin kesilmesine gerek duyulabilir.
Hematolojik hastalıklar:
Nötropeni
MPT (Melfalan, Prednizon, Talidomid) alan multipl miyelom hastalarında, yan etki olarak
bildirilmiş evre 3 veya 4 nötropeni insidansı, MP (Melfalan, Prednizon) alanlara göre daha
fazladır (IFM 99-06 çalışmasına göre %42.7’ye karşı %29.5). Pazarlama sonrası deneyimlere
göre talidomid kullanımı ile birlikte febril nötropeni ve pansitopeni gibi yan etkiler rapor
edilmiştir. Hastalar izlenmelidir ve dozun geciktirilmesi, azaltılması veya sonlandırılması
gerekebilir (bkz. Bölüm 4.2).
Trombositopeni
MPT alan multipl miyelom hastalarında evre 3 veya 4 trombositopeni, rapor edilmiştir.
Hastalar izlenmelidir ve dozun geciktirilmesi, azaltılması veya sonlandırılması gerekebilir
(bkz. Bölüm 4.2). Özellikle kanamaya sebep olabilecek ilaçların birlikte kullanılması
9/21durumunda hastalar ve doktorların peteşi, epistaksis ve gastrointestinal kanamayı da içeren
kanama belirti ve semptomlarına karşı dikkatli olmaları önerilir (bkz. Bölüm 4.8).
Hepatik hastalıklar:
Anormal karaciğer test sonuçları gibi hepatik bozukluklar bildirilmiştir. Hepatoselüler ve
kolestatik anormallikler arasında spesifik bir şekil saptanamamıştır. Bazı vakalarda her iki tür
anomali de gözlenmiştir. Reaksiyonların çoğunluğu, tedavinin ilk 2 ayı içerisinde oluşmuştur
ve talidomidin kesilmesinden sonra tedaviye gerek duymadan kendiliğinden ortadan
kalkmıştır. Özellikle daha önce karaciğer hastalığı olanlarda veya karaciğer fonksiyonlarının
bozulmasına neden olabilecek ilaçların birlikte kullanılması durumunda, hastaların karaciğer
fonksiyonları dikkatlice izlenmelidir (bkz. Bölüm 4.8).
Cilt reaksiyonları:
Eğer herhangi bir zamanda hasta Stevens-Johnson sendromu gibi toksik bir cilt reaksiyonu
yaşarsa, tedavi kalıcı olarak kesilmelidir.
Uyku hali:
Talidomid, sık sık uyku haline neden olur. Hastalar, uyuşukluğun problem olabileceği
durumlardan kaçınmaları ve hekim önerisi olmaksızın uyuşukluğa neden olan diğer ilaçları
almamaları konusunda uyarılmalıdırlar. Hastalar dikkatle izlenmelidir ve dozun azaltılması
gerekebilir.
Hastalar dikkat gerektiren tehlikeli işlerin yapılması için gerekli olan mental ve/veya fiziksel
yeteneklerinin olumsuz etkilenebileceği konusunda uyarılmalıdır (bkz. Bölüm 4.7).
Tümör lizis sendromu:
Tedavi öncesinde yüksek tümör yükü (burden) olan hastalar tümör lizis sendromu açısından
risk altındadır. Bu hastalar yakın takip edilmeli ve uygun önlemler alınmalıdır.
Şiddetli enfeksiyonlar:
Hastalar, sepsis ve septik şok da dahil olmak üzere ciddi enfeksiyonlar açısından dikkatle
izlenmelidir.
Akut myeloid lösemi (AML) ve miyelodisplastik sendrom (MDS):
Daha önceden tedavi edilmemiş ve Melfalan, prednizon ve talidomid kombinasyonu (MPT)
alan MM hastalarında, sürmekte olan bir klinik çalışmada AML ve MDS’in önemli
istatistiksel artışı gözlenmiştir. Risk zaman içinde artmış ve 2 yıl sonrasında yaklaşık %2 ve 3
yıl sonrasında yaklaşık %4 olmuştur. İkinci primer malin tümörlerde insidans artışı,
lenalidomid alan, yeni MM teşhisi konmuş hastalarda da gözlenmiştir. İnvazif ikinci primer
malin tümörler arasında, melfalan lenalidomid kombinasyonu alan veya yüksek doz melfalan
ve otolog kök hücre transplantasyonu uygulanan hastalarda MDS/AML vakaları gözlenmiştir.
Melfalan ve prednizon kombinasyonu ile birlikte talidomid tedavisine başlamadan önce,
talidomid ile elde edilen yarar ve AML ve MDS riski değerlendirilmelidir. Doktorlar, standart
kanser izleme prosedürleri kullanarak hastaları tedavi öncesinde ve sonrasında dikkatle
değerlendirmelidirler.
10/21Böbrek veya karaciğer bozukluğu olan hastalar:
Sağlıklı kişilerde ve multipl miyelom hastalarında yapılan çalışmalar, böbrek veya karaciğer
fonksiyonu ile talidomidin önemli bir oranda etkilenmediğini göstermiştir (bkz. Bölüm 5.2).
Bununla birlikte, bu durum, böbrek ve karaciğer yetmezliği olan hastalarda ayrıntılı olarak
incelenmemiştir; bu nedenle ağır böbrek veya karaciğer bozukluğu olan hastalar yan etkiler
için dikkatlice izlenmelidir.
Alerjik reaksiyonlar:
Alerjik reaksiyon/ anjiyoödem vakaları rapor edilmiştir. Cillte bir döküntü oluşursa talidomid
kullanımına son verilmeli ve sadece uygun klinik değerlendirme sonrasında tekrar
başlanmalıdır. Anjiyoödem oluşursa, talidomid kullanımına tekrar başlanmamalıdır.
Diğer uyarılar:
Hastalar sadece reçetelendiği şekilde THALIDOMIDE CELGENE® kullanmaları ve
talidomidlerini başkalarıyla paylaşmamaları konusunda uyarılmalıdırlar.
Bu ürün her dozunda yeteri miktarda propilen glikol içerir. Propilen glikol miktarından dolayı
herhangi bir uyarı gerektirmemektedir.
4.5 Diğer tıbbi ürünler ile etkileşimler ve diğer etkileşim şekilleri
Talidomid sitokrom P450 izoenzimlerinin zayıf bir substratıdır. Bu nedenle klinik olarak CYP
enzim sistemi ile metabolize olan tıbbi ürünler ile önemli etkileşimleri olası değildir. Primer
klerens mekanizması non-enzimatik hidroliz olan talidomidin ilaç-ilaç etkileşme
potansiyelinin düşük olduğu varsayılmaktadır.
Diğer ilaçların sedatif etkilerinin artışı:
Talidomid, sedatif özellikleri nedeniyle, anksiyolitiklerin, hipnotiklerin, antipsikotiklerin, H
1
reseptör blokörü antihistaminiklerin, morfin türevlerinin, barbitüratların ve alkolün sedatif
etkilerini artırabilir.
Talidomid uyuşukluk yapan tıbbi ürünler ile birlikte verildiğinde önlemler alınmalıdır.
Bradikardi etkisi:
Talidomidin bradikardiyi indükleme potansiyeline bağlı olarak, torsades de pointes’e neden
olan ilaçlarla, beta blokör veya antikolinesteraz ajanlar gibi aynı farmakodinamik etkiye sahip
tıbbi ürünler ile kullanıldığında önlem alınmalıdır.
Periferik nöropatiye neden olduğu bilinen tıbbi ürünler:
Periferik nöropatiye neden olduğu bilinen ilaçlar (örneğin vinkristin ve bortezomib) talidomid
alan hastalarda dikkatle kullanılmalıdırlar.
Oral kontraseptifler:
Talidomid hormonal kontraseptiflerle etkileşmez. 10 sağlıklı kadında, 1.0 mg noretindron
asetat ve 0.75 mg etinil estradiol içeren tek bir doz uygulaması sonrasında noretindron ve
etinil estradiol’ün farmakokinetik profilleri incelenmiştir. Talidomidin 200 mg/gün değerine
kadar olan sabit dozların kullanıldığı, talidomidle birlikte veya talidomidsiz çalışmalarda elde
edilen sonuçlar benzerdir. Ancak kombine hormonal kontraseptifler venöz tromboembolik
riski artan hastalarda önerilmemektedir.
11/21Varfarin:
Sağlıklı gönüllülerde 200 mg talidomidin günde 4 defa 4 gün boyunca çok doz uygulanması
ile Uluslararası Normalize Edilmiş Oran Parametresinde (INR) bir etki görülmemiştir.
Ancak varfarin kortikosteroidlerle kullanıldığında potansiyel olarak metabolizmasının
hızlanmasına bağlı olarak talidomid - prednizolon tedavisinde olduğu gibi tedavi bitiminden
sonraki ilk haftalar boyunca da, kanser hastalarında trombozis riskinin artmasından dolayı,
INR değerlerinin yakından izlenmesi tavsiye edilmektedir.
Digoksin:
Talidomid digoksin ile etkileşmez. 18 sağlıklı gönüllü erkekte 200 mg talidomidin çoklu doz
uygulanmasının digoksinin tek doz farmakokinetiği üzerinde belirgin bir etkisi yoktur. Buna
ek olarak 0.5 mg digoksinin tek doz uygulanmasının talidomidin farmakokinetiği üzerinde
belirgin bir etkisi yoktur. Multipl miyelom hastalarında etkinin farklı olup olmayacağı
bilinmemektedir.
4.6 Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar, talidomid tedavisinden 4 hafta önce, tedavi
sırasında ve tedaviden sonra 4 hafta süre ile etkili bir doğum kontrol yöntemi kullanmalıdırlar
(bkz. Bölüm 4.4). Talidomid tedavisi sırasında bir hastada gebelik oluşur ise, talidomid
tedavisine derhal son verilmelidir. Hasta veya gebe partner, değerlendirme ve konsültasyon
için teratolojide uzman olan bir doğum uzmanına veya jinekoloğa yönlendirilmelidir.
Talidomid semende bulunduğu için, erkek hastalar eşlerinin gebe olması ya da çocuk
doğurma potansiyelinin olup herhangi bir doğum kontrol yöntemi kullanmaması durumunda
tedavi süresince, tedaviye ara verilmesi sırasında ve tedavi kesildikten sonra 1 hafta boyunca
prezervatif kullanmalıdır.
Eğer talidomid alan bir erkek hastanın kadın partnerinde gebelik oluşursa, kadın partner
değerlendirme ve konsültasyon için teratolojide uzman olan bir doğum uzmanına veya
jinekoloğa yönlendirilmelidir.
Gebelik dönemi
THALIDOMIDE CELGENE Gebelik Önleme Programında verilen koşullar yerine
getirilmediği sürece, talidomid, gebelik sırasında ve çocuk doğurma potansiyeli olan
kadınlarda kontrendikedir (bkz. Bölüm 4.3).
Talidomid, güçlü bir teratojendir, çok sık görülen (yaklaşık %30) ciddi ve hayatı tehdit edici
doğum anomalileri şunlardır: alt veya üst ekstremitelerde ektromeli (ameli, fökomeli,
hemimeli), dış kulak yolunun anormal mikrotiası (olmaması veya eksik olması), orta ve iç
kulak lezyonları (az sıklıkta), oküler lezyonlar (anoftalmi, mikroftalmi), konjenital kalp
rahatsızlığı, renal anormallikler. Diğer anormallikler de daha az sıklıkta gözlenmiştir.
12/21Laktasyon dönemi
İnsanlarda talidomidin anne sütüne geçip geçmediği bilinmemektedir. Hayvanlar üzerinde
yapılan çalışmalarda talidomid anne sütüne geçmektedir. Bu yüzden talidomid tedavisi
sırasında emzirme işlemine son verilmelidir.
Üreme yeteneği / Fertilite
Tavşanlarda yapılan bir çalışmada, talidomidin erkeklerin testislerinde dejenerasyona neden
olmasına rağmen erkek veya kadınlarda fertilite indeksi üzerinde bir etkisi olmadığı
gözlemlenmiştir.
4.7 Araç ve makine kullanımı üzerindeki etkiler
Talidomidin, araç ve makine kullanımı üzerinde az veya orta derecede etkisi vardır. Ancak
talidomid yorgunluk, baş dönmesi, bulanık görme ve uyku haline neden olabilir (bkz. Bölüm
4.8). Hastalar, talidomid tedavisi sırasında araç ve makine kullanmamaları veya tehlikeli
görevler yapmamaları konusunda uyarılmalıdır.
4.8 İstenmeyen etkiler
Güvenlilik profili özeti
Hastaların çoğunda yan etki beklenir. Talidomidin melfalan ve prednizon ile birlikte
kullanımıyla ilişkili en yaygın gözlenen istenmeyen etkiler: nötropeni, lökopeni, kabızlık,
uyku hali, halsizlik, parestezi, periferik nöropati, anemi, lenfopeni, trombositopeni, baş
dönmesi, diastezi, titreme ve periferik ödem.
Yukarıda özetlenen yan etkilere ilave olarak, diğer klinik çalışmalarda deksametazon ile
birlikte talidomid kullanılmasının çok yaygın yan etki olan yorgunluğa; yaygın yan etkiler
olan geçici iskemik olay, senkop, vertigo, hipotansiyon, değişken ruh hali, anksiyete, bulanık
görme, bulantı ve dispepsiye; ve yaygın olmayan yan etkiler olan serobrovasküler olay,
divertiküler perforasyon, peritonit, ortostatik hipotansiyon ve bronşite yol açtığı gösterilmiştir.
Talidomidin melfalan ve prednizon veya deksametazon ile kombine kullanımıyla ilişkili
klinik olarak önemli istenmeyen etkiler, derin ven trombozu ve pulmoner embolizm,
bradikardi, periferik nöropati, ortostatik hipotansiyon, Stevens Johnson Sendromu ve toksik
epidermal nekroliz de dahil olmak üzere ciddi deri reaksiyonları, senkop, bradikardi ve
uyuşukluktur. (bkz. 4.2, 4.4 ve 4.5)
Yan etkilerin tablolaştırılmış listesi
Tablo 3, ilaç tedavisi ile ilişkili advers etkileri içermektedir. Sıklıklar esas olarak
karşılaştırmalı klinik çalışma araştırmaları sırasında, daha önce tedavi edilmemiş multipl
miyelom hastalarında talidomid ile kombine kullanılan melfalan ve prednizonun etkisi
üzerindeki gözlemlere dayanmaktadır. Ana çalışmada belirtilen yan etkilere ek olarak, ilaç
tedavisi ile pazarlama sonrası deneyime dayanan yan etkiler Tablo 3’den sonra sunulmuştur.
Sıklıklar şu şekilde tanımlanmıştır: Çok yaygın (≥1/10), yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor). Her bir sıklık grubu içinde, yan
etkiler azalan şiddete göre sınıflandırılırlar.
13/21Tablo 3: Melfalan ve prednizon ile kombine olarak kullanılan talidomid ile görülen yan
etkilerin sıklığı.
Sistem Organ Sınıfı Tüm istenmeyen etkiler
Enfeksiyon ve enfestasyonlar Yaygın: Pnömoni
Kan ve lenf sistemi hastalıkları Çok yaygın:
Nötropeni
Lökopeni
Anemi
Lenfopeni
Trombositopeni
Psikiyatrik hastalıkları Yaygın:
Konfüzyonal durum
Depresyon
Sinir sistemi hastalıkları Çok yaygın:
Periferik nöropati*
Titreme
Baş dönmesi
Parestezi
Diastezi
Uyku hali
Yaygın:
Koordinasyon bozukluğu
Kardiyak hastalıklar Yaygın:
Kardiyak yetmezlik
Bradikardi
Vasküler hastalıklar Yaygın: Derin ven
trombozu*
Solunum sistemi, göğüs Yaygın:
bozuklukları ve mediastinal
Pulmoner embolizm*
hastalıkları
İntersitisiyel akciğer hastalığı
Bronkopnömopati
Dispne
* Seçili advers etkilere ilişkin aşağıdaki detaylı bölüme bakınız.
14/21Sistem Organ Sınıfı Tüm istenmeyen etkiler
Gastrointestinal hastalıklar Çok yaygın:
Kabızlık
Yaygın:
Kusma
Ağız kuruluğu
Deri ve deri altı doku hastalıkları Yaygın:
Toksik deri erüpsiyonu
Döküntü
Deride kuruluk
Genel bozukluklar ve uygulama Çok yaygın:
bölgesine ilişkin hastalıkları
Periferik ödem
Yaygın:
Pireksi
Asteni
Kendini iyi hissetmeme
* Seçili advers etkilere ilişkin aşağıdaki detaylı bölüme bakınız.
Pazarlama sonrası talidomid ile ilişkili olan kaynak gösterilen çalışmada görülmeyen yan
etkiler şunlardır: toksik epidermal nekroliz (bkz. Bölüm 4.4), bağırsak tıkanması, hipotiroidi,
cinsel bozukluk, tümör lizis sendromu (bkz. Bölüm 4.4), gastro-intestinal perforasyonlar,
alerjik reaksiyonlar (aşırı duyarlılık, anjiyoödem/ürtiker) (bkz. Bölüm 4.4), duymada
zayıflama ya da sağırlık, böbrek yetmezliği, miyokard infarktüsü (bkz. Bölüm 4.4), Parkinson
hastalığı semptomlarının kötüleşmesi, ciddi enfeksiyonlar (örneğin, septik şoku da içeren fatal
sepsis) (bkz. Bölüm 4.4), konvülsiyonlar, atriyal fibrilasyon, atrioventriküler blok (bkz.
Bölüm 4.4), amenoreyi de içeren menstrüel bozukluklar (bkz. Bölüm 4.4), pankreatit,
gastrointestinal kanama (bkz. Bölüm 4.4) , hepatik bozukluklar (bkz. Bölüm 4.4) ve posterior
reversible ensefalopati sendromu (PRES).
Seçili advers etkilerin tanımlanması
Kan ve lenfatik sistem bozuklukları:
Karşılaştırma kolunun bu bozukluklar üzerinde önemli bir etkisi olduğu için, hematolojik
bozukluklar için advers reaksiyonlar karşılaştırma koluna göre Tablo 4’de verilmiştir.
15/21Tablo 4: Melfalan, prednizon (MP) ve melfalan, prednizon ve talidomid (MPT)
kombinasyonları için hematolojik bozuklukların karşılaştırılması (bkz. Bölüm 5.1)
n (hastaların %’si )
MP (n= 193) MPT (n=124)
Sınıf 3 ve 4*
Nötropeni 57 (29.5) 53 (42.7)
Lökopeni 32 (16.6) 32 (25.8)
Anemi 28 (14.5) 17 (13.7)
Lenfopeni 14 (7.3) 15 (12.1)
Trombositopeni 19 (9.8) 14 (11.3)
*WHO Kriteri
Pazarlama sonrası deneyimde talidomid ile görülen ek ve ana çalışmada görülmeyen yan
etkiler, febril nötropeni ve pansitopenidir.
Standart tedavilerin başarısız olmasından sonra multipl miyelom tedavisi ve Eritema
Nodosum Leprosum tedavisi
Talidomid kullanımı ile ilişkili en yaygın gözlenen advers reaksiyonlar uyku hali ve duyusal
periferik nöropatidir.
Teratojenite:
Esasen fökomeli veya fetüsün ölümü gibi ciddi doğum anomalisi riski oldukça yüksektir.
Talidomid, gebelik sırasında hiçbir zaman kullanılmamalıdır (bkz. Bölüm 4.4. ve 4.6.).
Venöz ve arteriyel tromboembolik olaylar:
Talidomid ile tedavi edilen hastalarda venöz tromboembolizm (derin ven trombozu ve
pulmoner embolizm gibi) ve arteriyel tromboembolizm (miyokard infarktüs ve
serobrovasküler olay gibi) riskinin arttığı rapor edilmiştir (bkz. Bölüm 4.4).
Periferik nöropati:
Periferik nöropati, geri dönüşümsüz hasara yol açabilen talidomid ile tedavide yaygın
görülen, potansiyel olarak şiddetli bir advers etkidir (bkz. Bölüm 4.4). Periferal nöropati,
birkaç ay süreyle kronik kullanım sonrasında genellikle oluşur, bununla birlikte, daha kısa
süreli kullanım sonrasında da görülmüştür. İlacın sonlandırılması, doz azaltılması veya
kesilmesine yol açan nöropati olaylarının insidansı kümülatif doz ve tedavi süresi ile artar.
Semptomlar, talidomid tedavisinden bir süre sonra oluşabilir ve yavaş yavaş ortadan
kaybolabilir veya hiç kaybolmaz.
Posterior reversible ensefalopati sendromu (PRES)/ Reversible posterior lökoensefalopati
sendromu (RPLS)
PRES/RPLS vakaları bildirilmiştir. Bu tür vakalara ait belirti ve bulgular arasında bağlantılı
hipertansiyonla birlikte veya hipertansiyon olmaksızın görme bozuklukları, baş ağrısı,
havaleler ve mental durumda değişiklikler bulunabilir. PRES/RPLS tanısı konulması için
beyin görüntüleme teknikleri ile konfirmasyon gerekir. Bildirilen vakaların çoğunluğunda
16/21hipertansiyon, böbrek yetmezliği ve eşzamanlı yüksek doz kortikosteroid ve/veya kemoterapi
uygulanması gibi PRES/RPLS açısından risk faktörleri olarak kabul edilen durumların
bulunduğu belirlenmiştir.
Akut miyeloid lösemi (AML) ve miyelodisplastik sendrom (MDS):
Devam eden bir klinik çalışmada, daha önceden tedavi edilmemiş, melfalan, prednizon ve
talidomid kombinasyonu alan multipl miyelom hastalarında AML ve MDS rapor edilmiştir
(bkz. Bölüm 4.4).
Geriyatrik popülasyon:
Günde 100 mg talidomid ile tedavi edilen 75 yaş üstü hastalarda raporlanan yan etkiler günlük
200 mg ile tedavi edilen 75 yaş ve altı hastalarda görülen yan etki profili ile benzerdir (bkz.
Tablo 3). Buna rağmen, 75 yaş üstü hastalarda ciddi yan etki görülme riski potansiyel olarak
daha fazladır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
14.4 g’a kadar olan dozlarda, literatürde 18 doz aşımı vakası bildirilmiştir. Hiçbir ölümcül
sonuç rapor edilmemiştir ve tüm doz aşımı hastaları komplikasyon görülmeksizin
iyileşmişlerdir. Talidomid doz aşımı için herhangi bir spesifik antidot yoktur. Doz aşımı
durumunda, hastanın yaşam belirtileri izlenmeli ve kan basıncını ve solunum durumunu
korumak için uygun destek bakım yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar,diğer
immünosüpresanlar
ATC kodu: L04AX 02.
Talidomidin kiral bir merkezi vardır ve klinik olarak +R ve -S talidomid rasemik karışımı
olarak kullanılır. Talidomidin aktivite spektrumu tam olarak karakterize edilmemiştir.
Etki mekanizması:
Talidomid önemli immunomodülatör, anti-enflamatuvar ve potansiyel antineoplastik aktivite
göstermektedir. İn vitro çalışmalardan ve klinik çalışmalardan elde edilen veriler, talidomidin
immünolojik, anti-enflamatuvar ve anti-neoplastik etkilerinin, aşırı tümör nekroz faktörü-alfa
(TNF-α) üretiminin supresyonu ile lökosit göçünde yer alan seçilmiş hücre yüzey adhezyon
moleküllerinin modülasyonunu azaltması ile ve anti-anjiyojenik aktivite ile ilişkili
olabileceğini akla getirmektedir. Talidomid ayrıca, barbitürat olmayan merkezi olarak aktif
hipnotik bir sedatiftir. Herhangi bir anti-bakteriyel etkisi yoktur.
17/21Klinik etkililik:
IFM 99-06, faz III, randomize, açık etiketli, paralel grup, çok merkezli bir çalışmadan alınan
sonuçlar, yeni teşhis edilen multipl miyelom hastalarının tedavisinde talidomid ile melfalan ve
prednizolon (MPT) birlikte 6 haftalık 12 siklus halinde kullanıldığında hayatta kalmayı
uzatıcı avantajı olduğunu göstermiştir. Bu çalışmada, hastalar 65-75 yaş arasındadır, bunların
%41’i (183/447) 70 yaş veya daha üzeridir. Ortalama doz 217 mg’dır ve hastaların %40’ından
çoğu 9 tedavi siklusu almıştır. Melfalan ve prednizolon her bir 6 haftalık siklusta 1. günden
itibaren 4. güne kadar sırasıyla 0.25 mg/kg/gün ve 2 mg/kg/gün dozuyla verilmiştir.
Protokol analizine ilave olarak, IFM 99-06 çalışması için ilave 15 aylık takip verisi sunan bir
güncelleme yürütülmüştür. Ortalama hayatta kalma süresi MPT ve MP gruplarında 51.6 ± 4.5
ay ve 33.2 ± 3.2 ay olup, (güven aralığı %97.5, sırasıyla ±0.42; ±0.84’tür). Bu 18 aylık fark
MPT kolundaki 0.59’luk ölüm riskinin azalma oranı ile istatistiksel olarak anlamlıdır, (güven
aralığı %97.5, sırasıyla ±0.42; ±0.84 ve p-değeri <0.001’dir.) (bkz. Şekil 1).
Şekil 1: Tedaviye göre hayatta kalma süresi (ay)
O/N = gözlenen toplam olay (ölüm, hastalığın ilerlemesi ve ilerleme olmaksızın ölüm, hastalığın ilerlemesi sonrası
ölüm) sayısı/hasta sayısı
5.2. Farmakokinetik özellikler
Emilim:
Talidomidin gastro-intestinal yoldan emilimi yavaştır. Uygulama sonrası plazmadaki
maksimum konsantrasyonuna 1-5 saatte ulaşır. Talidomidin gıda ile beraber verilmesi emilim
miktarını değiştirmez, ancak emilimin başlamasını geciktirir.
Dağılım:
(+)-(R) ve (-)-(S) enantiyomerlerin plazma proteinlerine sırasıyla %55 ve %65 oranında
bağlandığı bulunmuştur. Talidomid, erkek hastaların spermlerinde plazmadaki
konsantrasyonuna benzer düzeyde bulunur. Bu nedenle, ilacın bilinen ciddi teratojenik etkileri
18/21nedeniyle, talidomid ile tedavi sırasında ve tedavinin sonlandırılmasından 1 hafta sonrasına
kadar, erkek hastalar ve çocuk doğurma potansiyeli olan kadın partnerleri risk yönetim
programında belirtilen uygun kontraseptif metodlarını kullanmaları gereklidir (bkz. Bölüm
4.4). Talidomidin dağılımı, yaş, cinsiyet, böbrek fonksiyonu ve kanın kimyasal
değişkenleriyle önemli seviyede etkilenmez.
Biyotransformasyon:
Talidomid, hemen hemen sadece non-enzimatik hidroliz ile metabolize olur. Plazmada,
değişmemiş talidomid, dolaşımdaki bileşenlerinin % 80’ini temsil eder. Değişmemiş
talidomid idrarda çok az bulunur (dozun %3’ünden az). Talidomide ek olarak, non-enzimatik
işlemler ile oluşan hidrolitik ürünler N-(o-karboksibenzoil) glutarimid ve ftaloil izoglutamin
de plazmada ve çoğunlukla idrarda bulunur. Oksidatif metabolizma, talidomidin tüm
metabolizmasına önemli bir katkıda bulunmaz. Talidomidin minimal düzeyde sitokrom P450
enzim sisteminin katalize ettiği hepatik metabolizması vardır. In vitro çalışmalar prednizonun
bu enzimi indükleyerek birlikte kullanılan ilaçların sistemik maruziyetini azaltabileceğini
göstermektedir. Bu bulguların in vivo koşullardaki ilişkisi bilinmemektedir.
Eliminasyon:
50 mg ve 400 mg arasındaki tek oral dozlardan sonra talidomidin ortalama eliminasyon yarı-
ömrü 5.5-7.3 saattir. 400 mg radyoaktif olarak işaretlenmiş talidomidin tek oral dozundan
sonra, 8.günde ortalama geri kazanma uygulanan dozun %93.6’sıdır. Radyoaktif dozun
çoğunluğu doz uygulamasından sonra 48 saat içerisinde atılmıştır. Feçes ile atılım küçük iken
esas atılım idrar yolu ile olur (>%90).
Vücut ağırlığı ve tahmin edilen talidomid klerensi arasında lineer bir ilişki vardır; 47 kg-133
kg arasındaki multipl miyelom hastalarında talidomid klerensi yaklaşık 6-12 L/saat arasında
değişmektedir, bu da her 10 kg vücut ağırlığı artışı için talidomid klerensinde 0.621 L/saatlik
artışı temsil eder.
Doğrusallık/Doğrusal olmayan:
Toplam sistemik maruziyet (EAA), tek doz koşullarında dozla orantılıdır. Farmakokinetiğin
zamana bağımlılığı gözlenmemiştir.
Hepatik ve renal yetmezlik:
Karaciğer sitokrom P450 sistemi ile talidomid metabolizması az olarak gerçekleşir ve
değişmemiş talidomid böbreklerden atılmaz. Böbrek fonksiyonunun (CLcr) ve karaciğer
fonksiyonunun (kanın kimyasal bileşenleri) ölçümleri, talidomidin farmakokinetiğinde böbrek
ve karaciğer fonksiyonunun en az düzeyde olduğunu göstermiştir. Bu nedenle, talidomidin
metabolizmasının karaciğer veya böbrek yetmezliğinden etkilenmesi beklenmemektedir. İleri
düzeyde böbrek hastalığı olan hastalardan alınan veriler, talidomid farmakokinetiğinde böbrek
fonksiyonunun herhangi bir etkisi olmadığını göstermektedir. Bununla birlikte, farmakolojik
olarak aktif olan metabolitlerin idrarla atıldığı düşünülürse, ciddi böbrek yetmezliği olan
hastaların herhangi bir yan etki için dikkatle takip edilmeleri önerilmektedir.
5.3 Klinik öncesi güvenlilik verileri
Erkek köpekte, insana verilen dozun 1.9 katından fazla verildiği takdirde 1 yıl sonra safra
kanallarında tıkanma gözlemlenmiştir.
19/21Fare ve sıçan çalışmalarında trombosit miktarında azalma kaydedilmiştir. Bunun daha
sonrada talidomid ile ilişkili olduğu ve insana verilen dozun 2.4 katından fazla verildiği
takdirde ortaya çıktığı belirlenmiştir. Bu azalma klinik belirtilerde görülmemiştir.
Bir yıllık köpek çalışmalarında, 1.8’e eşit veya insana verilen dozun 3.6 katından fazla doz
verildiği takdirde dişilerde meme bezlerinde büyüme ve/veya mavi renklenmeler bunun yanı
sıra uzayan kızışma dönemi gözlemlenmiştir. İnsanlarla ilişkisi bilinmemektedir.
Talidomidin tiroid fonksiyonu üzerindeki etkisi hem sıçan hem de köpekler üzerinde
denenmiştir. Köpeklerde hiçbir etki gözlenmezken, dişi sıçanlarda daha fazla olmak üzere
gözle görünür doza bağlı toplam ve serbest T4 düzeyinde azalma gözlemlenmiştir.
Standart genotoksisite testlerinde hiçbir mutajenik veya genotoksik etki ortaya çıkmamıştır.
Farelerde, erkek sıçanlarda ve dişi sıçanlarda önerilen başlangıç dozunda tahmin edilen klinik
EAA’larının sırasıyla yaklaşık 15,13 ve 39 katında herhangi bir karsinojenite gözlenmemiştir.
Hayvanlarda yapılan çalışmalarda, talidomidin teratojenik etkilerine türlerin farklı direnç
gösterdikleri gözlenmiştir. İnsanlarda, talidomidin teratojen olduğu kanıtlanmıştır.
Tavşanlarda yapılan bir çalışmada, talidomidin erkeklerin testislerinde dejenerasyona neden
olmasına rağmen erkek veya kadınlarda fertilite indeksi üzerinde bir etkisi olmadığı
gözlemlenmiştir.
500 mg/kg/gün doza kadar talidomid uygulanan tavşanlarda yapılan peri ve postnatal toksisite
çalışmaları düşük, artan ölü doğum ve laktasyon sırasında yavrunun yaşayabilirliğinin
azalması ile sonuçlanmıştır. Talidomid ile tedavi edilen annelerin yavrularında ölü doğumlar
artmakta, vücut ağırlıklarındaki artış azalmakta, öğrenme ve hafızada değişiklikler olmakta,
fertilite ve gebelik indeksi azalmaktadır.
6. FARMASÖTİK ÖZELLİKLER
6.1. Yardımcı maddelerin listesi
Prejelatinize nişasta
Magnezyum stearat
Kapsül kapağı:
Titanyum dioksit (E 171)
Jelatin
Baskı mürekkebi
Şellak
Siyah demir oksit (E172)
Propilen glikol
6.2. Geçimsizlikler
Geçerli değildir.
6.3. Raf ömrü
48 ay
20/216.4. Saklamaya yönelik özel tedbirler
25°C’nin altındaki oda sıcaklığında, orijinal ambalajı içinde ışıktan koruyarak saklayınız.
6.5. Ambalajın niteliği ve içeriği
Her biri 14 kapsül içeren 2 adet PVC/PCTFE alüminyum blister .
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
ER-KİM İlaç Sanayi ve Ticaret A.Ş.
Gaziumurpaşa sok. Bimar Plaza No:38 D:4
Balmumcu 34349 Beşiktaş - İSTANBUL
Tel: (0212) 275 39 69 Faks: (0212) 211 29 77
e-mail:erkim-erkim.ilac.com.tr
8. RUHSAT NUMARASI
116/6
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 31/05/2004
Ruhsat yenileme tarihi: 31.05.2009
10. KÜB’ÜN YENİLENME TARİHİ
21/21