KULLANMA TALİMATI  
 
NİMOTOP ® 30 mg film kaplı tablet  
Ağız yoluyla alınır.  
 
• Etkin madde: 30 mg  nimodipin  
• Yardımcı maddeler: Povidon (PVP çözünmeyen), magnezyum stearat, mısır 
nişastası, mikrokristal selüloz (avicel), polividon 25, sarı demir oksit, HPM -
selüloz, polietilen glikol, titanyum dioksit  
 
 
Bu Kullanma  Talimatında:  
 
1. NİMOTOP nedir ve ne için  kullanılır?  
2. NİMOTOP’u kullanmadan önce dikkat edilmesi gerekenler  
3. NİMOTOP nasıl  kullanılır?  
4. Olası yan etkiler  nelerdir?  
5. NİMOTOP’un  saklanması  
 
Başlıkları yer almaktadır. 
 
1. NİMOTOP nedir ve ne için kullanılır?  
 
• Her tablet 30 mg nimodipin içerir. NİMOTOP’un etkin maddesi olan 
nimodipinin beyne giden kan damarlarında genişleme sağlayıcı ve doku 
ölümünü engelleyici etkisi vardır. 
• NİMOTOP, kalsiyum kanal bloke edicileri olarak bilinen bir ilaç grubuna 
dahildir. 
• NİMOTOP, 30 tabletlik ambalajlarda bulunur.  
• NİMOTOP, beyin dama rlarındaki anevrizmaya (baloncuklaşma) bağlı beyin 
kanaması sonrası gelişen beyin damarlarındaki daralmanın neden olduğu doku 
hasarına bağlı bozuklukların önlenmesi ve tedavisinde kullanılır. 
 
   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler  içermektedir.  
 
• Bu kullanma talimatını saklayınız. Daha sonra tekrar okumaya ihtiyaç   duyabilirsini z. 
• Eğer ilave sorularınız olursa, lütfen doktorunuza veya eczacınıza   danışınız.  
• Bu ilaç kişisel olarak size reçete edilmiştir, başkalarına   vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı  
kullandığınızı  do ktorunuza  söyleyiniz.  
• Bu  talimatta  yazılanlara  aynen  uyunuz.  İlaç  hakkında  size  önerilen  dozun  dışında  
yüksek veya düşük doz  kullanmayınız.  
 1 /5  2. NİMOTOP’u kullanmadan önce dikkat edilmesi gerekenler  
 
NİMOTOP’u aşağıdaki durumlarda KULLANMAYINIZ   
Eğer;  
• İçindeki maddelere karşı alerjiniz  varsa,  
• Bir antibiyotik olan rifampisin kullanıyorsanız, 
• Sara hastalığında kullanılan fenobarbital, fenitoin, karbamazepin gibi ilaçları 
kullanıyorsanız,  
 
NİMOTOP’ u aşağıdaki durumlarda DİKKATLİ KULLANINIZ  
Eğer;  
• Kafa içi basıncınız  artmışsa,  
• Beyin dokusundaki sıvı miktarınız yükselmişse,  
• Düşük tansiyonunuz  varsa,  
• Anjina pektoris (kalbi besleyen damarların daralması/tıkanması ile ortaya çıkan 
göğüs ağrısı) ha stası iseniz veya geçmiş 4 hafta içerisinde kalp krizi 
geçirdiyseniz,  
 
Eğer çocuk sahibi olmayı isteyen erkek bir hasta iseniz doktorunuza  danışınız. 
NİMOTOP türü ilaçlar bazen erkeklerde üremeyi geri dönüşümlü etkileyebilmektedir. 
 
Bu uyarılar geçmiş teki herhangi bir dönemde dahi olsa sizin için geçerliyse lütfen  
doktorunuza  danışın. 
 
NİMOTOP’un yiyecek ve içecek ile kullanılması  
Greyfurt suyu, NİMOTOP’un kan seviyesini yükseltir, kan basıncını düşürücü etkisini  
artırabilir. Son içilen greyfurt suyundan sonraki 4 gün boyunca bu etki devam  edebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
NİMOTOP,  hamilelikte kullanılması gerektiğinde  risk -yarar oranı  değerlendirilmelidir.  
 
Tedaviniz sırasında hamile olduğunuzu fark  ederseniz hemen doktorunuza veya 
eczacınıza danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Emziren anneler NİMOTOP kullanırken bebek emzirmemeleri önerilir. 
 
Araç ve makine kullanımı  
NİMOTOP, makine ve taşı t kullanma yeteneğini bozabilir.  
 
    
 2 /5  Diğer ilaçlar ile birlikte kullanım  
Bazı ilaçlar ile birlikte kullanıldığında NİMOTOP’un etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
 
• Antibiyotik olarak kullanı lan rifampisin, makrolidler, kuinupristin / dalfopristin  
• Sara hastalığında kullanılan fenobarbital, fenitoin, karbamazepin, valproik asit , 
• HIV tedavisinde kullanılan ilaçlar, zidovudin, 
• Mantar enfeksiyonlarının tedavisinde kullanılan ilaçlar , 
• Depresyon tedavisinde kullanılan nefazodon, fluoksetin, nortriptilin , 
• Mide hastalıklarının tedavisinde kullanılan simetidin, 
• İdrar söktürücü ilaçlar , 
• Tansiyon düşürücü olarak kullanılan beta blokerler, ADE inhibitörleri, 
Anjiyotensin reseptör blokerl eri, diğer kalsiyum antagonistleri, alfa adrenerjik 
blokerler, alfa metildopa , 
• İktidarsızlık tedavisinde kullanılan PDE5 inhibitörleri . 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. NİMOTOP nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça;  
5-14 gün NİMOTOP 10 mg/ 50 mL  İnfüzyon Çözeltisi’nin takiben günde 6 defa 2 tablet 
NİMOTOP  önerilir.  
Damardan uygulama bittikten sonra 7 gün boyunca ağızdan NİMOTOP alınması önerilir. 
Doktorunuz NİMOTOP ile tedavinizin ne kadar süreceğini size bildirecektir. 
 
Uygulama yolu ve metodu:  
Tabletler bütün olarak bir miktar sıvı ile alınmalıdır. Greyfurt suyu ile birlikte alınmamalıdır. Dozlar arasındaki süre 4 saatten az olmamalıdır. 
 
Özel kullanım durumları: Karaciğer yetmezliği:  
Karaciğer yetmezliği olan hastalarda doz azaltılması gerekebilir.  
 
Eğer NİMOTOP’un etkisinin ç ok güçlü veya zayıf olduğuna dair bir izleniminiz var ise 
doktorunuz veya eczacınız ile  konuşunuz. 
 
Kullanmanız gerekenden daha fazla NİMOTOP kullandıysanız:  
Kullanmanız gerekenden daha fazla NİMOTOP kullanırsanız tansiyon düşüklüğü,  kalp 
hızında artış veya azalma, sindirim sistemi rahatsızlıkları ve bulantı görülebilir.  
 
NİMOTOP’tan kullanmanız gerekenden fazlasını kullanmışsanız bir doktor veya eczacı 
ile konuşunuz  
 
NİMOTOP’u  kullanmayı unutursanız  
Unutulan dozları dengelemek için çift doz almayınız. 
 
 3 /5  4. Olası yan e tkiler  nelerdir?  
Tüm ilaçlar gibi, NİMOTOP’un içeriğinde bulunan maddelere duyarlı olan kişilerde  
yan  etkiler  olabilir.  
 
NİMOTOP’un olası yan etkileri görülme sıklıklarına göre aşağıda verilmiştir: 
 
Yaygın olmayan (1/100 – 1/1000  arası):  
• Pıhtılaşma hücrelerinin sayısında  azalma, 
• Kalp hızında  artış, 
• Alerjik  reaksiyon , 
• Döküntü, 
• Baş ağrısı , 
• Tansiyon düşüklüğü,  
• Damarlarda genişleme , 
• Bulantı . 
 
Seyrek (1/1000 ile 1/10.000  arası):  
• Kalp hızında  azalma, 
• Bağırsak  tıkanması,  
• Karaciğer enzimlerinde geçici  artış. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya  eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan “İlaç Yan Etki Bildirimi” ikonunu 
tıklayarak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. NİMOTOP’un  saklanması  
NİMOTOP’u çocukların göremeyeceği, erişemeyeceği yerlerde ve ambalajında  
saklayınız. 
25oC altındaki oda sıcaklığında saklayınız. 
Son kullanma tarihiyle uyumlu olarak  kullanınız. 
Ambalajdaki son kullanma  tarihinden sonra NİMOTOP’ u  kullanmayınız.  
“Son Kull. Ta.: ” ibaresinden sonra yazılan rakam ayı temsil eder ve o ayın son günü son 
kullanım tarihidir.  
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığı nca belirlenen toplama sistemine veriniz.  
 
 4 /5   
Ruhsat  Sahibi:  Bayer Türk Kimya San. Ltd. Şti. 
Fatih Sultan Mehmet Mah. Balkan Cad.  
No:53 34770 Ümraniye / İstanbul  
Tel : (0216) 528 36 00  
Faks  : (0216) 645 39 50  
 
Üretim  yeri:  Zentiva Sağlık Ürünleri San. ve Tic. A.Ş. Lüleburgaz/Kırklareli  
 
Bu kullanma talimatı 26/08/2011 tarihinde onaylanmıştır.  
 5 /5  