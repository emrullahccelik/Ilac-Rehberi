KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEOFLEKS %5 DEKSTROZ SUDAKİ ÇÖZELTİSİ
Steril
2. KALİTATİF VE KANTİTATİF BİLEŞİM
Etkin maddeler:
Her 100 ml çözelti 5 gram dekstroz anhidrat içerir.
Ozmolarite: yaklaşık 277,5 mOsm/L
Kalori:170 kcal/litre
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
İntravenöz infüzyon için steril çözelti.
4. KLİNİK ÖZELLİKLER
4.1. Terapötik endikasyonları
- NEOFLEKS %5 DEKSTROZ karbonhidrat ve sıvı eksikliğinin tedavisinde endikedir.
- NEOFLEKS %5 DEKSTROZ parenteral uygulamalarda geçimli olduğu ilaçları
seyreltmek için de kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Uygulanacak doz her hasta için hekimi tarafından; hastanın yaşı, vücut ağırlığı, klinik durumu
ve laboratuvar çalışmalarına dayanılarak belirlenmelidir. Tedavi sırasında serum glukoz
konsantrasyonları dikkatle izlenmelidir.
Karbonhidrat ve sıvı eksikliğinin tedavisi için önerilen dozlar: Erişkin, adölesan ve yaşlılarda
24 saatte 500 - 3000 ml’dir.
Uygulama sıklığı ve süresi:
Uygulama sıklığı ve doz, hastanın klinik durumuna göre hekim tarafından ayarlanır.
Sayfa 1 / 10Uygulama şekli:
Uygulama steril apirojen setlerle intravenöz yoldan yapılır (periferik ya da santral venlerden).
Uygulama hızı:
Hiperglisemi gelişimini önlemek için, infüzyon hızı hastanın glukoz oksidasyon kapasitesini
aşmamalıdır.
Bu nedenle erişkinler için verilebilecek en yüksek doz dakikada 5 mg'ı, bebek ve çocuklarda
ise yaş ve toplam vücut ağırlığına bağlı olarak dakikada 10-18 mg/kg'ı aşmamalıdır.
Seyreltici olarak kullanıldığı durumlarda infüzyon hızı, seyreltilen ilacın önerilen dozuna göre
ayarlanır.
Özel popülasyonlara ilişkin ek bilgiler:
Böbrek / Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır.
Pediyatrik popülasyon:
Uygulanacak doz ve infüzyon hızı, erişkinlerdeki gibi hastanın ağırlığına, klinik ve biyolojik
durumuna ve birlikte uygulanan tedaviye göre hekim tarafından ayarlanır.
Bu popülasyonda genel olarak 24 saatte 20-100 ml/kg dozunda önerilir ve bu doz vücut
ağırlığına göre aşağıdaki şekilde ayarlanır:
 0-10 kg : 100 ml/kg/gün
 10-20 kg : 1000 ml + 10 kg üzeri her kilo için 50 ml/gün
 > 20 kg : 1500 ml + 20 kg üzeri her kilo için 20 ml/gün
Geriyatrik popülasyon:
Yaşlılarda da erişkin dozları kullanılır.
4.3. Kontrendikasyonlar
Dekompanse diyabette, metabolik stres durumları gibi glukoz intoleransı durumlarında,
hiperozmolar koma durumlarında, hiperglisemi durumlarında ve hiperlaktatemi durumunda
kontrendikedir.
Dekstroz içeren çözeltiler mısır ya da mısır ürünlerine karşı aşırı duyarlılığı bulunan kişilerde
kontrendike olabilir.
Sayfa 2 / 104.4. Özel kullanım uyarıları ve önlemleri
 NEOFLEKS %5 DEKSTROZ izotonik bir çözeltidir. Yüksek hacimli infüzyonlar, su
zehirlenmesi durumlarında veya oligüri/anüri ile seyreden ağır böbrek yetmezliği,
kardiyak ve/veya pulmoner yetmezlik vakalarında dikkatli bir izlem altında
uygulanmalıdır.
 Dekstroz çözeltilerinin uygulanımı hiperglisemiye yol açabilir. Oluşabilecek bir
hiperglisemi durumu iskemik beyin hasarını arttırabileceği ve iyileşmeyi
geciktirebileceğinden, akut iskemik inmelerden sonra NEOFLEKS %5 DEKSTROZ’un
kullanılmaması önerilir.
 Kafa travmasını takip eden ilk 24 saat içinde dekstroz infüzyonu uygulanmamalı ve
intrakraniyal hipertansif dönemlerde kan glukoz düzeyi yakından izlenmelidir.
 Tüm intravenöz infüzyonların başlangıcında dikkatli bir klinik izlem gerekir.
 Uygulamalar düzenli olarak dikkatli bir gözlem altında yürütülmelidir. Klinik ve
biyolojik parametreler, özellikle de kan glukoz düzeyleri izlenmelidir.
 Hiperglisemi oluşursa infüzyon hızı ayarlanmalı veya insülin uygulanmalıdır.
Gerektiğinde parenteral potasyum ilavesi yapılmalıdır.
 Dekstroz içeren çözeltiler diabetes mellitus olduğu bilinen ya da subklinik diyabetliler ile
herhangi bir nedenle karbonhidrat intoleransı olan hastalara dikkatle uygulanmalıdır.
 Böbrek yetmezliği olan hastalarda veya diabetes mellituslu hastalarda glukoz toleransı
bozulabilir. Bu gibi hastalara NEOFLEKS %5 DEKSTROZ uygulandığında kan glukoz
düzeyleri yakından izlenmeli ve gerekirse insülin ve/veya potasyum gereksinimleri
yeniden belirlenerek tedavi buna uygun düzenlenmelidir.
 Ozmotik diürez riskini azaltmak için yavaş infüzyon hızı kullanılmalıdır.
 Elektrolitsiz dekstroz çözeltileri, kan transfüzyonu ile birlikte, infüzyon öncesinde veya
sonrasında aynı infüzyon setinden uygulanmamalıdır, hemoliz ve eritrosit kümeleşmesine
neden olabilirler.
 Potasyum içermeyen çözeltilerin aşırı uygulaması durumu önemli bir hipokalemi
durumuna yol açabilir. Serum potasyum düzeyleri normal düzeylerinde devam ettirilmeli
ve gerekirse tedaviye potasyum eklenmelidir.
 Çözeltiye eklenecek herhangi bir başka ilaçla olabilecek bir geçimsizlik riskini en aza
indirmek için, karıştırma işleminden hemen sonra, uygulamadan önce ve uygulama
sırasında belirli aralarla infüzyonu yapılacak son karışımda herhangi bir bulanıklık veya
çökelme olup olmadığı kontrol edilmelidir.
 Uygulama kontrollü bir infüzyon pompasıyla yapılacaksa, torbanın tümüyle boşalmadan
Sayfa 3 / 10önce pompanın çalışmasının durmuş olduğuna dikkat edilmelidir; aksi halde hava
embolisi oluşabilir.
 Çözelti, steril setler aracılığıyla intravenöz yoldan uygulanır. İntravenöz uygulamada
kullanılan setlerin 24 saatte bir değiştirilmesi önerilir.
 Yalnızca çözelti berraksa, ambalajı sağlamsa kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
 Tüm parenteral çözeltilerde olduğu gibi kullanım öncesi ek ilaçlarla geçimliliği hekim
tarafından değerlendirilmelidir. İlave edilecek ilaçlar uygulama öncesi geçimlilik
açısından beraberinde verilen kullanım kılavuzuna göre değerlendirilmelidir. İlaçların
NEOFLEKS %5 DEKSTROZ içine ilavesi sonrasında renk değişimi, çözünmeyen
partiküller ve kristalleşme olmadığından emin olunmalıdır.
 Çözeltiye eklenen bazı ilaç veya çözeltiler geçimsiz olabilir. Çözeltiye başka maddeler
eklenecekse aseptik teknik kullanılmalı ve karışana kadar çalkalanmalıdır.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli buluna kadınlar/Doğum kontrolü (Kontrasepsiyon)
Bilinen olumsuz bir etkisi bulunmamaktadır.
Gebelik dönemi
NEOFLEKS %5 DEKSTROZ’un gebe kadınlarda kullanımına ilişkin yeterli veri mevcut
değildir.
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-veya /
doğum / ve-veya / doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Kesinlikle gerekli görülmediği sürece (hastanın başka intravenöz sıvı ile tedavi edilemediği
durumlar dışında) gebelik döneminde kullanılmamalıdır.
Laktasyon dönemi
NEOFLEKS %5 DEKSTROZ çok gerekli olmadıkça emziren kadınlarda kullanılmamalıdır.
Sayfa 4 / 10Üreme yeteneği / Fertilite
Üreme yeteneği/fertilite üzerine etkisi yoktur.
4.7. Araç ve makine kullanımı üzerindeki etkiler
İnfüzyon yoluyla uygulanan çözeltilerin kullanımı sırasında araç kullanımı pratik yönden
mümkün değildir. Kullanıldıktan sonra araç ve makine kullanma üzerinde bilinen bir etkisi
yoktur.
4.8. İstenmeyen etkiler
NEOFLEKS %5 DEKSTROZ’un kullanımı sırasında görülen istenmeyen etkiler aşağıdaki
şekildedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki veriler ile hareket
edilemiyor)
Metabolizma ve beslenme bozuklukları
Bilinmiyor: Sıvı ve elektrolit dengesizlikleri * ; Hiperglisemi ve dehidrasyon**
Böbrek ve idrar yolu hastalıkları
Bilinmiyor: Poliüri
Cerrahi ve tıbbi prosedürler***
Bilinmiyor: Enjeksiyon bölgesinde enfeksiyon; Lokal ağrı ya da reaksiyon; Ven iritasyonu;
Enjeksiyon uygulanan bölgeden başlayarak yayılan venöz tromboz ve filebit gelişimi; Damar
dışına sızma; Hipervolemi
* Hipokalemi, hipomagnezemi ve hipofosfatemi vb.
** Genellikle yanlış parenteral uygulama sonucunda görülen advers etkiler.
*** Uygulama tekniğine bağlı görülebilen advers etkiler
Çözeltiye eklenen ilaçlara bağlı advers reaksiyonlar da görülebilir; bu istenmeyen etkilerin
niteliğini eklenen ilacın özellikleri belirler.
İstenmeyen bir etki görülmesi durumunda infüzyon sonlandırılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
Sayfa 5 / 10olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
NEOFLEKS %5 DEKSTROZ’un hızlı veya uzun sure uygulanması hiperozmolarite,
dehidratasyon, hiperglisemi, hiperglukozüri ve ozmotik diüreze (hiperglisemiye bağlı) yol
açabilir. Hastalarda sıvı yüklenmesine bağlı ödem ve su intoksikasyonu (hiponatremi ile
birlikte) gelişebilir.
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu
eklenen ilacın özelliklerine bağlıdır.
Tedavi sırasında yanlışlıkla doz aşılırsa, uygulamaya son verilmeli ve hasta uygulanan ilaçla
ilişkili belirti ve semptomlar acısından izlenmelidir. Gerektiğinde semptomatik ve destek
tedavileri uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parenteral beslenme çözeltileri / Karbonhidratlar
ATC kodu: B05BA03
NEOFLEKS %5 DEKSTROZ, her 100 ml çözeltide 5 gram dekstroz anhidrat (C6H12O6)
içerir. Dekstroz anhidratın moleküler ağırlığı 180.2’dir.
NEOFLEKS %5 DEKSTROZ, litresinde 170 kcal kalori sağlar. Dahası dekstroz infüzyonuyla
iyonik olmayan bir hidrasyon sağlanmış olur.
Dekstroz çözeltileri parenteral beslenmede karbonhidrat kaynağı olarak da verilir. Ancak
bunun için daha çok daha konsantre formlar tercih edilir.
NEOFLEKS %5 DEKSTROZ’un farmakodinamik özellikleri, etkin maddesi olan ve hücresel
metabolizmada temel enerji kaynağı olan desktrozun özelliklerinden ibarettir.
NEOFLEKS %5 DEKSTROZ ozmolaritesi yaklaşık 277,5 mOsm/L olan hemen hemen
izotonik bir çözeltidir.
NEOFLEKS %5 DEKSTROZ klinikte elektrolit içermeyen hidrasyon sağlamak için kullanılır
ve hastanın klinik durumuna bağlı olarak diürezi uyarabilir.
Sayfa 6 / 10Çözeltiye eklenen ilaçların farmakodinamik özellikleri, eklenen ilacın farmakodinamik
özellikleriyle aynıdır.
5.2. Farmakokinetik özellikler
Emilim:
NEOFLEKS %5 DEKSTROZ intravenöz uygulama için geliştirilmiş bir ürün olduğundan bu
bölümle ilgili bir bilgi bulunmamaktadır.
Dağılım:
Dekstroz saatte 0.5 g/kg'a kadar olan dozlarda glukozüriye yol açmaksızın uygulanabilir. En
yüksek infüzyon hızı olan saatte 0.8 g/kg hızında, uygulanan glukozun yaklaşık %95'i vücutta
kalır.
Biyotransformasyon:
Dekstroz vücutta kolaylıkla pirüvik asit veya laktik asit yolu ile tamamen metabolize olarak
enerji sağlar ve büyük oranda karbondioksit ile suya dönüşür.
Eliminasyon:
Biyotransformasyonu sonucu oluşan karbondioksit akciğerlerle, su ise esas olarak böbrekler
yoluyla az miktarda ise ter, feçes ve soluk havasıyla atılır.
5.3. Klinik öncesi güvenlilik verileri
Çözeltinin bileşenleri insan ve hayvan plazmasının fizyolojik bileşenleri olduğundan
NEOFLEKS %5 DEKSTROZ’un preklinik güvenlilik çalışmaları bulunmamaktadır. Klinik
uygulama durumunda toksik etkilerin görülmesi beklenmez.
Çözeltinin içine katılan ilaçların emniyeti ayrı olarak değerlendirilmelidir.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Tüm parenteral çözeltilerde olduğu gibi NEOFLEKS %5 DEKSTROZ’a ilaç eklemeden önce
bu ilaçların çözelti ile geçimli olup olmadığı değerlendirilmelidir.
Sayfa 7 / 10İlaç eklenmesi sonrası renk değişikliği ve/veya çökelme, çözünmeyen bileşiklerin ya da
kristalleşmenin olup olmadığını kontrol ederek eklenen ilacın geçimli olup olmadığına karar
vermek, uygulamayı yapan hekimin sorumluluğundadır. NEOFLEKS %5 DEKSTROZ’a
eklenecek ilacın geçimli olup olmadığına eklenecek ilacın kullanma talimatından
faydalanarak karar verilmelidir.
Çözeltiye ilaç eklemeden önce NEOFLEKS %5 DEKSTROZ’un pH'sında çözünür ve stabil
olduğu doğrulanmalıdır.
NEOFLEKS %5 DEKSTROZ, içine geçimli bir ilaç eklendikten hemen sonra kullanılmalıdır.
Geçimsiz olduğu bilinen ilaçlar eklenmemelidir.
6.3. Raf ömrü
36 aydır.
Kullanım sırasında raf ömrü:
Mikrobiyolojik açıdan, uygulamaya hazırlandıktan hemen sonra kullanılmalıdır. Hemen
kullanılmadığı durumlarda saklama koşulunun ve süresinin belirlenmesi ilaç
eklenmesi/seyreltmesini yapanın sorumluluğundadır ve süre; bu işlemin valide edilmiş aseptik
koşullarda yapılmadığı durumlarda normalde 2-8 °C arasında 24 saatten uzun değildir.
6.4. Saklamaya yönelik özel önlemler
Özel bir muhafaza şartı yoktur, 25 °C altındaki oda sıcaklığında saklanmalıdır.
6.5. Ambalajın niteliği ve içeriği
50 ml, 100 ml, 150 ml, 250 ml, 500 ml ve 1000 ml’lik ağzı baskılı plastik poşet içerisinde,
polipropilen veya polivinil klorür torbalarda.
Ürünün setli ve setsiz olmak üzere iki formu bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Uygulamaya hazırlanması:
Kullanım öncesi çözelti kontrol edilmelidir.
Uygulama steril apirojen setlerle intravenöz yoldan yapılır.
Sayfa 8 / 10Yalnızca berrak, partikülsüz ve ambalaj bütünlüğü bozulmamış ürünler
kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Torbadaki rezidüel havaya bağlı olarak meydana gelebilecek bir hava embolisini önlemek
için, başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır. Sisteme
hava girmemesi için uygulama setinden, kullanım öncesi sıvı geçirilmelidir.
Ek ilaçlar, aseptik koşullarda infüzyon öncesi ve sırasında katılabilir.
Oluşan son ürünün izotonisitesi parenteral uygulama yapılmadan önce belirlenmiş olmalıdır.
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak
üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna
bağlı ateş reaksiyonuna neden olabilir. Advers reaksiyon görülmesi durumunda infüzyona
hemen son verilmelidir.
Tek kullanımlıktır.
Kısmen kullanılmış çözeltiler saklanmamalıdır. Kısmen kullanılmış torbalar yeniden
hastaya uygulanan sistemlere bağlanmamalıdır.
Torbayı açmak için:
Dikkat: Kullanım öncesine kadar dış torbasından çıkarılmamalıdır. İç torba ürünün steril
kalmasını sağlar.
1. Dış ambalajın sağlamlığını ve sızıntı olup olmadığını kontrol ediniz; ambalaj hasar
gördüyse kullanmayınız.
2. Koruyucu dış ambalajı yırtarak açınız.
3. Koruyucu ambalaj içindeki torbanın sağlam olup olmadığını sıkarak kontrol ediniz.
4. Torba içindeki çözeltinin berraklığını ve içinde yabancı madde içermediğini kontrol
ediniz.
Uygulama hazırlıkları:
1. Torbayı asınız.
2. Uygulama ucundaki koruyucu kapağı çıkarınız.
3. Uygulama setinin spaykını, uygulama ucuna sıkıca batırınız. Çözeltinin hastaya
Sayfa 9 / 10uygulanması için setin kullanım talimatına uyulmalıdır.
Ek ilaç ekleme:
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle
geçimli olmalıdır. Ürüne ekleme yapılacaksa, hastaya uygulamadan önce son karışımında
geçimlilik kontrol edilmelidir.
Uygulama öncesi ilaç ekleme
1. Torbanın ilaç uygulama ucu dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle torba içine eklenir.
3. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış torbalar saklanmamalıdır.
Uygulama sırasında ilaç ekleme
1. Setin klempi kapatılır.
2. İlaç uygulama ucu dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle uygulanır.
4. Çözelti askısından çıkarılır ve ters çevrilir.
5. Bu pozisyondayken torbanın uygulama çıkışı ve enjeksiyon girişine hafifçe vurularak
çözelti ve ek ilacın karışması sağlanır.
6. Torbayı eski konumuna getirerek klemp açılır ve uygulamaya devam edilir.
7. RUHSAT SAHİBİ
TURKTIPSAN SAĞLIK TURİZM EĞİTİM VE TİCARET A.Ş.
Büğdüz Mahallesi Kaymakam Ali Galip Caddesi No:28
06750 AKYURT/ANKARA
Tel: 0 312 8441508
e-mail: tts@turktipsan.com.tr ; turktipsan@hs01.kep.tr
8. RUHSAT NUMARASI(LARI)
209/81
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.11.2006
Ruhsat yenileme tarihi:
10. KÜB’ÜN REVİZYON TARİHİ
Sayfa 10 / 10