KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİKORAL oral süspansiyon
2. KALİTATİF VE KANTİTATİF BİLEŞİM
Etkin madde:
Nistatin 100.000 U.I./mL
Yardımcı maddeler:
Pudra şekeri (sukroz) 116,67 mg/mL
Laktoz (inek sütü kaynaklı) 83,33 mg/mL
Sodyum nipajin (Sodyum metil paraben) (E219) 1,67 mg/mL
Sodyum nipasol (Sodyum propil paraben) (E217) 0,417 mg/mL
Yardımcı maddeler için bölüm 6.1’e bakınız.
3. FARMASÖTİK FORM
Oral süspansiyon hazırlamak için kuru toz
Ahududu kokulu homojen toz
4. KLİNİK ÖZELLİKLER
4.1 Terapötik endikasyonlar
MİKORAL oral süspansiyon ağız boşluğu kandidiyazisinin tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yeni Doğan Bebekler:
Önerilen doz günde dört defa 1 ya da 2 mL'dir (100.000 ilâ 200.000 ünite nistatin).
Prematüre ve düşük kilolu yeni doğan bebeklerde yapılan sınırlı klinik çalışmalar günde dört
defa bir ml'nin etkili olduğunu göstermektedir.
Çocuklar ve Yetişkinler:
Günde dört defa 1 ilâ 6 mL dozlarda (100.000 ilâ 600.000 ünite nistatin) kullanılmıştır.
MİKORAL Oral Süspansiyon uygulamasına, semptomlar ortadan kaybolduktan sonra en az
48 saat devam etmelidir. Eğer 14 gün tedaviden sonra bulgu ve semptomlar daha kötüye gider
ya da devam ederse hasta yeniden değerlendirilmeli ve alternatif tedaviye başlanmalıdır.
1/6Uygulama şekli:
Süspansiyon yutulmadan önce ağızda mümkün olduğu kadar uzun süre (örn; birkaç dakika)
tutulmalıdır.
Yeni doğan bebeklerde ve küçük çocuklarda ağzın her iki tarafına dozun yarısı uygulanır.
Süspansiyonun hazırlanması:
MİKORAL oral süspansiyon tozunu içeren şişeye 18 mL su katılır. Bu miktar, ambalajda
bulunan damlalığın işaretli yerine kadar (1 mL) 18 defa su doldurularak şişeye boşaltılmasıyla
sağlanır. Şişenin kapağı kapatılarak birkaç dakika şiddetle çalkalanır.
Süspansiyon hazırlandıktan sonra, buzdolabında 30 gün süre ile saklanabilir. Kullanmadan
önce şişe iyice çalkalanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek ve/veya karaciğer yetmezliği olan hastalarda
MİKORAL Oral Süspansiyon kullanımı araştırılmamıştır.
Pediyatrik popülasyon: MİKORAL oral süspansiyon yeni doğan bebekler ve çocuklarda
kullanılabilir (Bkz. Bölüm 4.2).
Geriyatrik popülasyon: Yaşlı hastalarda MİKORAL oral süspansiyon kullanımı
araştırılmamıştır.
4.3 Kontrendikasyonlar
Nistatine veya formülasyonun diğer bileşenlerine karşı alerjisi olanlarda kontrendikedir.
4.4 Özel kullanım uyarıları ve önlemleri
MİKORAL oral süspansiyon sistemik mikozların tedavisinde kullanılmamalıdır.
Eğer iritasyon ya da duyarlılık gelişirse, tedavi kesilmelidir.
Kandidiyazis teşhisini teyit etmek ve diğer patojenlerin neden olduğu enfeksiyonları bertaraf
etmek için KOH smear, kültür ya da diğer teşhis metodlarının kullanılması önerilir.
MİKORAL oral süspansiyon pudra şekeri (sukroz) içerdiğinden nadir kalıtımsal fruktoz
intoleransı, glukoz-galaktoz malabsorpsiyon veya sukraz-izomaltaz yetmezliği problemi olan
hastaların bu ilacı kullanmamaları gerekir.
Bu tıbbi ürün laktoz içerdiğinden nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
Bu tıbbi ürün sodyum metil paraben ve sodyum propil paraben içerdiğinden alerjik
reaksiyonlara (muhtemelen gecikmiş) neden olabilir.
2/64.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim yoktur.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Nistatin'in gebe kadınlarda kullanımına ilişkin yeterli veri mevcut değildir. Gebe bir kadına
uygulandığı zaman fetüse zarar verip vermeyeceği ya da üreme kapasitesini etkileyip
etkilemeyeceği bilinmemektedir. Hayvanlar üzerinde üreme toksisitesi çalışması
yapılmamıştır. İnsanlara yönelik potansiyel risk bilinmemektedir
Gebelik dönemi
Nistatin’in gebe kadınlarda kullanımına ilişkin yeterli veri mevcut değildir. Gebe bir kadına
uygulandığı zaman fetüse zarar verip vermeyeceği ya da üreme kapasitesini etkileyip
etkilemeyeceği bilinmemektedir.
Hayvanlar üzerinde üreme toksisitesi çalışması yapılmamıştır. İnsanlara yönelik potansiyel
risk bilinmemektedir.
MİKORAL oral süspansiyon, gebe kadınlarda yalnızca eğer anneye olan potansiyel yararı
fetusa gelecek olan potansiyel riskten daha fazlaysa reçetelenmelidir.
Laktasyon dönemi
Nistatinin insan sütüyle atılıp atılmadığı bilinmemektedir. Her ne kadar gastrointestinal
kanaldan çok az absorbe olsa da emziren bir kadına nistatin reçete edileceği zaman dikkatli
olunmalıdır. Emzirmenin durdurulup durdurulmayacağına ya da MİKORAL Oral
Süspansiyon tedavisinin durdurulup durdurulmayacağına ilişkin karar verilirken, emzirmenin
çocuk açısından faydası ve MİKORAL tedavisinin emziren anne açısından faydası dikkate
alınmalıdır.
Üreme yeteneği / Fertilite
Nistatinin üreme yeteneği üzerine etkisi araştırılmamıştır.
4.7 Araç ve makine kullanımı üzerindeki etkiler
MİKORAL Oral Süspansiyon’un araç ve makine kullanımı üzerine etkisi konusunda çalışma
yoktur. Ancak, bazı kişilerde bulantı veya kusmaya neden olabilir (Bkz. Bölüm 4.8). Bu
nedenle hastalar uyarılmalıdır.
3/64.8 İstenmeyen etkiler
Nistatin, zayıf doğmuş bebekler dahil bütün yaş gruplarınca, uzun süreli uygulamalarda bile
genelde iyi tolere edilir.
MİKORAL ile ilgili istenmeyen etkilerin sıklığı aşağıdaki şekilde sınıflandırılmıştır: Çok
yaygın (≥1/10); yaygın (≥1/100 ile <1/10); yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Gastrointestinal hastalıklar
Yaygın: Diyare, gastrointestinal rahatsızlık, bulantı, kusma
Deri ve deri altı doku hastalıkları
Bilinmiyor: Ürtiker dahil döküntü
Bilinmiyor: Stevens-Johnson sendromu
Pazarlama sonrası bildirilen advers etkiler:
Hipersensitivite
Anjiyoödem (yüz ödemi de dahil)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Günde 5 milyon üniteyi geçen oral nistatin dozları bulantı ve gastrointestinal rahatsızlığa
neden olmuştur (Bkz. Bölüm 5.2).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İntestinal antienfektifler
ATC Kodu: A07AA02
Mikrobiyolojisi:
Nistatin, polien antifungal bir antibiyotiktir. Maya ve maya benzeri mantarlara karşı in vitro
olarak fungistatik ve fungusidal etkilidir. Nistatin, Candida türlerinin muhtemelen mantar
hücrelerinin membranındaki sterollere bağlanarak, membranın geçirgenliğini değiştirir ve
bunu takiben hücre içi elemanların hücre dışına sızmasına yol açar. Artan nistatin düzeyleri
ile tekrarlanan alt kültürlerde Candida albicans nistatine direnç geliştirmez. Genellikle, tedavi
sırasında nistatine direnç gelişmez. Nistatin bakterilere, protozoalara veya virüslere karşı
aktivite göstermez.
4/65.2 Farmakokinetik özellikler
Genel özellikler
Emilim:
Nistatin gastrointestinal kanaldan çok az miktarda absorbe olur.
Dağılım:
Veri yoktur.
Biyotransformasyon:
Veri yoktur.
Eliminasyon:
Oral yoldan uygulanan nistatinin büyük kısmı değişmeden feçesle atılır.
5.3 Klinik öncesi güvenlilik verileri
Karsinojenez, Mutajenez ve Fertilite Yetersizliği
Nistatinin karsinojenik potansiyelini değerlendirmek için uzun süreli hayvan çalışması
yapılmamıştır. Nistatinin mutajenisitesini ya da erkek veya dişi fertilitesi üzerindeki etkisini
belirlemek için hiçbir çalışma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Pudra şekeri (sukroz)
Laktoz (inek sütü kaynaklı)
Avicel
Etil selüloz
Polivinilpirolidon (PVP)
Sodyum nipajin (Sodyum metil paraben) (E219)
Sodyum nipasol (Sodyum propil paraben) (E217)
Benzoik asit
Sakkarin sodyum
Ahududu esansı
BHT
6.2 Geçimsizlikler
Geçerli değildir.
6.3 Raf ömrü
24 ay
5/66.4 Saklamaya yönelik özel tedbirler
25°C’nin altındaki oda sıcaklığında saklayınız.
Süspansiyon hazırlandıktan sonra, buzdolabında 30 gün süre ile saklanabilir.
6.5 Ambalajın niteliği ve içeriği
Kutuda, damlalıklı, metal kapaklı 24 dozluk 30 mL hacmindeki renkli cam şişelerde,
kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş
34398 Maslak/İSTANBUL
8. RUHSAT NUMARASI(LARI)
137/29
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.10.1985
Ruhsat yenileme tarihi:
10. KÜB’ÜN YENİLENME TARİHİ
6/6