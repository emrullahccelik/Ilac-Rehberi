KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
SIVEXTRO 200 mg enjeksiyonluk çözelti hazırlamak için liyofilize toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon 200 mg tedizolid fosfat içermektedir.
Sulandırıldıktan sonra, her bir mL'de 50 mg tedizolid fosfat bulunmaktadır.
Yardımcı maddeler:
Sodyum hidroksit pH ayarlayıcı
Yardımcı maddeler için 6.1’e bakınız.
3. FARMASÖTİK FORM
İnfüzyonluk çözelti hazırlamak için toz (konsantre toz).
Beyaz ila beyazımsı toz
4. KLİNİK ÖZELLİKLER
4.1. Terapötik endikasyonlar
SIVEXTRO, yetişkinlerde akut bakteriyel deri ve deri yapı enfeksiyonlarının (ABSSSI)
tedavisinde endikedir (bkz. Bölüm 4.4 ve 5.1).
Antibakteriyel ajanların uygun kullanımıyla ilgili olarak resmi kılavuzlar dikkate alınmalıdır.
4.2. Pozoloji ve uygulama şekli
Pozoloji
Tedizolid fosfat infüzyonluk çözelti hazırlamak için toz başlangıç tedavisi olarak
kullanılabilir. Tedavisine parenteral formülasyonda başlanan hastalar, klinik endikasyon
oluştuğunda oral formülasyona geçirilebilirler.
Uygulama sıklığı ve süresi
Tavsiye edilen doz 6 gün boyunca günde bir kez 200 mg'dır.
Tedizolid fosfatın 6 günden uzun süre uygulanan hastalardaki güvenlilik ve etkililiği
kanıtlanmamıştır (bkz. Bölüm 4.4).
Uygulama şekli
SIVEXTRO, 60 dakikalık bir süre boyunca intravenöz infüzyon yoluyla uygulanmalıdır.
1Tıbbi ürünün uygulamadan önce sulandırılması ve seyreltilmesiyle ilgili talimatlar için bkz.
Bölüm 6.6.
Unutulan dozlar
Eğer bir doz unutulursa, bu doz sonraki dozdan 8 saat öncesine kadar herhangi bir zamanda
hastaya verilmelidir. Eğer sonraki doza kadar 8 saatten az süre varsa, hekim sonraki dozu
beklemelidir. Unutulan dozu telafi etmek için çift doz uygulanmamalıdır.
Özel popülasyonlara ilişkin ek bilgiler
Böbrek yetmezliği:
Doz ayarlaması gerekli değildir (bkz. Bölüm 5.2).
Karaciğer yetmezliği:
Doz ayarlaması gerekli değildir (bkz. Bölüm 5.2).
Pediyatrik popülasyon
Tedizolid fosfatın güvenliliği ve etkililiği 18 yaşından küçük çocuklarda ve ergenlerde henüz
belirlenmemiştir. Mevcut geçerli veriler Bölüm 5.2'de açıklanmaktadır ama pozolojiyle ilgili
öneri yapılamamaktadır.
Geriyatrik popülasyon (65 yaş ve üstü)
Doz ayarlaması gerekli değildir (bkz. Bölüm 5.2). 75 yaş ve üzerindeki hastalardaki klinik
deneyim sınırlıdır.
4.3. Kontrendikasyonlar
Etkin madde veya Bölüm 6.1’de listelenen yardımcı maddelerden herhangi birine aşırı
duyarlılık.
4.4. Özel kullanım uyarıları ve önlemleri
Nötropeni hastaları:
Tedizolid fosfatın nötropeni (nötrofil sayımı <1000 hücre/mm3) hastalarındaki güvenlilik ve
etkililiği incelenmemiştir. Bir hayvan enfeksiyon modelinde, tedizolidin antibakteriyel
etkinliği granülositlerin yokluğunda azalmıştır. Bu bulgunun klinik önemi bilinmemektedir.
Nötropeni ve ABSSSI hastalarına tedavi uygulanırken, alternatif tedaviler dikkate alınmalıdır
(bkz. Bölüm 5.1).
Mitokondriyal işlev bozukluğu:
Tedizolid mitokondriyal protein sentezini inhibe etmektedir. Bu inhibisyon sonucunda laktik
asidoz, anemi ve nöropati (optik ve periferik) gibi advers reaksiyonlar ortaya çıkabilir. Bu
olaylar oksazolidinon sınıfının başka bir üyesi tedizolid fosfat için tavsiye edilen süreden
daha uzun bir süre uygulandığında gözlenmiştir.
Miyelosupresyon:
Tedizolid fosfat ile tedavi sırasında trombositopeni, hemoglobin düşüşü ve nötrofil düşüşü
gözlemlenmiştir. Oksazolidinon sınıfının başka bir üyesiyle tedavi edilen hastalarda anemi,
lökopeni ve pansitopeni bildirilmiştir ve bu etkilerle ilgili riskin tedavi süresiyle ilişkili
olduğu görülmüştür.
2Çoğu trombositopeni vakası, önerilen süreden daha uzun süren tedavi ile ortaya çıkmıştır.
Böbrek yetmezliği olan hastalarda trombositopeni ile bir ilişki olabilir. Miyelosupresyon
gelişen hastalar izlenmeli ve yarar-risk yeniden değerlendirilmelidir. Tedaviye devam edilirse,
kan sayımları yakın takip edilmeli ve uygun yönetim stratejileri uygulanmalıdır.
Periferik nöropati ve optik sinir bozuklukları:
Tedizolid fosfat için tavsiye edilen tedavi süresinden daha uzun bir süre uygulanan
oksazolidinon sınıfının başka bir üyesi ile tedavi edilen hastalarda periferik nöropati yanı sıra
bazen görme kaybına kadar ilerleyen optik nöropati bildirilmiştir. Tavsiye edilen tedavi süresi
olan 6 gün boyunca tedizolid fosfat ile tedavi edilen hastalarda nöropati (optik ve periferik)
bildirilmemiştir. Tüm hastalara, görüş keskinliği, renk görüşünde değişiklik, bulanık görme
veya görme alanı kusuru gibi görme bozukluğu semptomlarını bildirmeleri tavsiye
edilmelidir. Bu durumlarda, derhal değerlendirme yapılması ve gerekiyorsa hastanın bir göz
doktoruna sevk edilmesi tavsiye edilmektedir.
Laktik asidoz:
Oksazolidinon sınıfının başka bir üyesinin kullanıldığı durumlarda laktik asidoz bildirilmiştir.
Tavsiye edilen tedavi süresi olan 6 gün boyunca tedizolid fosfat ile tedavi edilen hastalarda
laktik asidoz bildirilmemiştir.
Aşırı duyarlılık reaksiyonları:
Çapraz aşırı duyarlılık olabileceği için, diğer oksazolidinonlara aşırı duyarlı olduğu bilinen
hastalarda tedizolid fosfat dikkatli uygulanmalıdır.
Clostridioides difficile ilişkili diyare:
Tedizolid fosfat için Clostridioides difficile ilişkili diyare (CDAD) bildirilmiştir (bkz. Bölüm
4.8). CDAD'nin şiddeti hafif diyare ile fatal kolit arasında değişebilir. Antibakteriyel ajanlarla
yapılan tedaviler kalın bağırsağın normal florasını değiştirebilir ve C. difficile’in aşırı
büyümesine izin verebilir.
Antibiyotik kullanımını takiben şiddetli diyare görülen tüm hastalarda CDAD dikkate
alınmalıdır. CDAD'nin antibakteriyel ajanların uygulanmasından iki ay sonra bile ortaya
çıkabildiğinin bildirilmiş olması nedeniyle, tıbbi öykü dikkatli şekilde alınmalıdır.
CDAD şüphesi varsa ya da teyit edilirse, tedizolid fosfat ve eğer mümkünse direkt C.
difficile’ye yönelik olmayan diğer antibakteriyel ajanlar kesilmelidir ve derhal yeterli
terapötik önlemler alınmalıdır. Uygun destekleyici önlemler, C. difficile antibiyotik tedavisi
ve cerrahi değerlendirme dikkate alınmalıdır. Peristalsiyi inhibe eden tıbbi ürünler bu
durumda kontrendikedir.
Monoamin oksidaz inhibisyonu:
Tedizolid, reversibl, seçici olmayan bir monoamin oksidaz (MAO) in vitro inhibitörüdür (bkz.
Bölüm 4.5).
Serotonin sendromu:
Serotonerjik ajanlar ile birlikte oksazolidinon sınıfından başka bir ajanın birlikte
uygulanmasıyla ilişkili, spontan serotonin sendromu bildirimleri yapılmıştır (bkz. Bölüm 4.5).
Tedizolid fosfatın seçici serotonin geri alım inhibitörleri [SSRI], serotonin norepinefrin geri
alım inhibitörleri (SNRI), trisiklik antidepresanlar, MAO inhibitörleri, triptanlar ve potansiyel
3adrenerjik veya serotonerjik etkinliğe sahip diğer ilaçlar gibi serotonerjik ajanlar ile birlikte
uygulandığı hastalarda Faz 3 klinik deneyim bulunmamaktadır.
Duyarlı olmayan mikroorganizmalar:
Kanıtlanmış veya kuvvetle şüphelenilen bakteriyel enfeksiyon yokluğunda reçete edilen
tedizolid fosfat ilaca dirençli bakteri gelişimi riskini yükseltmektedir.
Tedizolid genellikle Gram-negatif bakterilere karşı etkin değildir.
Klinik verilerin kısıtlamaları:
6 günden uzun süre uygulanan tedizolid fosfatın güvenlilik ve etkililiği belirlenmemiştir.
ABSSSI'da, tedavi edilen enfeksiyon tipleri sadece selülit/erizipel ya da majör kutanöz
apseler ve yara enfeksiyonlarıyla sınırlıdır. Diğer deri enfeksiyonu tipleri çalışılmamıştır.
Tedizolid fosfat ile eş zamanlı akut bakteriyel deri ve deri yapı enfeksiyonları ve sekonder
bakteremisi olan hastaların tedavisindeki deneyim sınırlı olup, şiddetli sepsis veya septik
şoklu hastalardaki ABSSSI tedavisinde ise hiç deneyim bulunmamaktadır.
Kontrollü klinik çalışmalara nötropeniye (nötrofil sayımı <1.000 hücre/mm3) sahip hastalar ya
da şiddetli bağışık yetmezliği olan hastalar dahil edilmemiştir.
Yardımcı Maddeler
Sodyum
Bu tıbbi ürün her flakonda 1 mmol (23 mg)’den daha az sodyum ihtiva eder; yani esasında
"sodyum içermez".
4.5 Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler
Rosuvastatin'in (Meme Kanseri Dirençli Protein [BCRP] substratı) tek başına ya da tedizolid
fosfat (günde bir kez 200 mg oral doz) ile kombinasyon halinde kullanımının tek doz (10 mg)
farmakokinetikleri karşılaştırıldığı bir klinik çalışmada, rosuvastatin EAA ve C değerleri,
maks
tedizolid fosfat ile birlikte uygulandığında sırasıyla yaklaşık %70 ve %55 oranlarında
yükselmiştir. Bu nedenle, oral yoldan uygulanan tedizolid fosfat, bağırsak düzeyinde BCRP
inhibisyonuna neden olabilir. Eğer mümkünse, 6 günlük oral tedizolid fosfat tedavisi
sırasında, birlikte uygulanan BCRP substratı tıbbi ürününe (imatinib, lapatinib, metotreksat,
pitavastatin, rosuvastatin, sülfasalazin ve topotekan gibi) ara verilmesi dikkate alınmalıdır.
Farmakodinamik etkileşimler
Monoamin oksidaz inhibitörleri
Tedizolid, bir reversibl monoamin oksidaz (MAO) in vitro inhibitörüdür; ancak, MAO-A
inhibisyonu ve insanlarda öngörülen plazma maruziyetlerine yönelik IC karşılaştırılması
50
yapıldığında, etkileşim öngörülmemektedir. Kararlı durumda 200 mg oral tedizolid fosfatın
psödoefedrin ve tiramin presör etkileri üzerindeki etkilerini belirlemek için, sağlıklı
gönüllülerde ilaç etkileşim çalışmaları gerçekleştirilmiştir. Sağlıklı gönüllülerde, psödoefedrin
ile kan basıncında ya da kalp hızında anlamlı bir değişim gözlemlenmemiştir ve tiramin
duyarlılığında klinik açıdan anlamlı bir artış gözlemlenmemiştir.
4Potansiyel serotonerjik etkileşimler
Hastalarda ya da sağlıklı gönüllülerde serotonerjik etkileşim potansiyeli çalışılmamıştır (bkz.
Bölüm 5.2).
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli olan kadınlar/doğum kontrolü (Kontrasepsiyon)
Tedizolid fosfat’ı alırken hamile kalmayı planlamamış çocuk doğurma potansiyeli olan
kadınlar, kontrasepsiyon ve diğer gebelik önleme metotları için doktorlarına danışmalıdır.
Gebelik dönemi
Tedizolid fosfatın gebe kadınlarda kullanımıyla ilgili veri bulunmamaktadır. Fareler ve
sıçanlarda yapılan çalışmalarda gelişim üzerinde etkiler görülmüştür (bkz. Bölüm 5.3). Tedbir
amaçlı, gebelik sırasında tedizolid fosfat kullanımından kaçınılması tercih edilmektedir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
SIVEXTRO gerekli olmadıkça gebelik döneminde kullanılmamalıdır.
Laktasyon dönemi
Tedizolid fosfatın ya da metabolitlerinin insan sütüyle atılıp atılmadığı bilinmemektedir.
Sıçanlar üzerinde yapılan çalışmalar, tedizolid fosfatın sütle atıldığını göstermektedir (bkz.
Bölüm 5.3). Emzirilen bebekle ilgili risk göz ardı edilemez. Emzirmenin durdurulup
durdurulamayacağına ya da tedizolid fosfat tedavisinin durdurulup
durdurulamayacağına/tedaviden kaçınılıp kaçınılamayacağına ilişkin karar verilirken,
emzirmenin çocuk açısından faydası ve tedizolid fosfat tedavisinin emziren anne açısından
faydası dikkate alınmalıdır.
Üreme yeteneği/Fertilite
Tedizolid fosfatın insanların fertilitesi üzerindeki etkileri incelenmemiştir. Tedizolid fosfatla
yapılan hayvan çalışmalarında, fertilite açısından zararlı etkiler görülmemiştir (bkz. Bölüm
5.3).
4.7. Araç ve makine kullanımı üzerindeki etkiler
SIVEXTRO baş dönmesi, halsizlik ya da yaygın olmayan uyku haline yol açabildiği için, araç
ve makine kullanımı becerisi üzerinde minör bir etkisi olabilir (bkz. Bölüm 4.8).
4.8. İstenmeyen etkiler
5Güvenlilik profilinin özeti
Yetişkinler
Havuzlanmış kontrollü Faz 3 klinik çalışmalarında tedizolid fosfat alan (6 gün boyunca günde
bir kez 200 mg tedizolid fosfat) hastalarda meydana gelen en sık bildirilen advers
reaksiyonlar, bulantı (%6,9), baş ağrısı (%3,5), diyare (%3,2) ve kusmadır (%2,3) ve bunların
şiddeti genellikle hafif ila orta derecelidir.
Tek başına intravenöz tedizolid fosfat alan hastalar ile tek başına oral tedavi alan hastalar
karşılaştırıldığında, oral uygulamayla ilişkili daha yüksek gastrointestinal bozukluk bildirimi
oranı hariç güvenlilik profili benzerdir.
Güvenlilik ek olarak ABSSSI için 6 gün boyunca günde bir kez IV ve/veya oral yoldan
uygulanan 200 mg tedizolid fosfat ile tedavi edilen toplam 292 yetişkin hastayı ve 10 gün
boyunca 12 saatte bir IV ve/veya oral yoldan uygulanan 600 mg linezolid ile tedavi edilen
297 hastayı içeren Çin, Filipinler, Tayvan ve ABD’de yürütülmüş randomize, çift kör, çok
merkezli bir çalışmada da değerlendirilmiştir. Bu çalışmadaki güvenlilik profili Faz 3 klinik
çalışmalara benzer bulunmuştur; ancak tedizolid fosfat ile tedavi edilen deneklerde özellikle
Asyalı hastalarda infüzyon yeri reaksiyonları (filebit), linezolid kontrol grubundaki (%0)
deneklere kıyasla daha sık (%2,7) bildirilmiştir. Bu bulgular infüzyonla ilişkili reaksiyonların
(filebit) sıklığının, tedizolid fosfat ile yapılan önceki klinik çalışmalarda gözlemlenenden
daha yüksek olduğunu ortaya koymaktadır.
Pediyatrik popülasyon
Tedizolid fostatın güvenliliği, 6 gün boyunca IV ve/veya oral SIVEXTRO 200 mg ile tedavi
edilen ABSSSI’lı 91 pediyatrik hastayı (12 ila <18 yaş arası) ve 10 gün boyunca karşılaştırma
ajanlarıyla tedavi edilen 29 hastayı içeren bir Faz 3 klinik çalışmada değerlendirilmiştir.
Advers reaksiyonların tablolaştırılmış listesi
Aşağıdaki advers reaksiyonlar SIVEXTRO ile tedavi edilen yetişkinlerde iki karşılaştırmalı
pivotal Faz 3 çalışmalarında ve bir ruhsat sonrası çalışmada tanımlanmıştır (Tablo 1). Artmış
ALT, artmış AST ve anormal karaciğer fonksiyon testleri, 12 ila <18 yaş arasındaki
hastalarda yapılan karşılaştırmalı bir Faz 3 çalışmasında bildirilen tek advers ilaç
reaksiyonlarıydı. Advers reaksiyonlar tercih edilen deyim, Sistem Organ Sınıfı ve sıklığa göre
sınıflanmaktadır. Sıklık kategorileri şu şekilde tanımlanmaktadır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000), bilinmiyor (eldeki verilerden hareketle tahmin edilemiyor).
Tablo 1 Vücut sistemine göre klinik çalışmalar ve/veya pazarlama sonrası
kullanım ile bildirilen advers reaksiyonların sıklığı
Sistem Organ Sınıfı Sıklık Advers reaksiyonlar
Enfeksiyonlar ve Yaygın olmayan: Vulvovajinal mikotik enfeksiyon,
enfestasyonlar fungal enfeksiyon, vulvovajinal
kandidiyaz, apse, Clostridioides
difficile kolit, dermatofitoz,
oral kandidiyaz, solunum yolu
enfeksiyonu
6Kan ve lenf sistemi Yaygın olmayan: Lenfadenopati
hastalıkları
Bilinmiyor*: Trombositopeni*
Bağışıklık sistemi Yaygın olmayan: İlaç aşırı duyarlılığı
hastalıkları
Metabolizma ve Yaygın olmayan: Dehidratasyon, yetersiz diabetes
beslenme hastalıkları mellitus kontrolü, hiperkalemi
Psikiyatrik hastalıklar Yaygın olmayan: Uykusuzluk, uyku bozukluğu,
anksiyete, kabus
Sinir sistemi hastalıkları Yaygın: Baş ağrısı, baş dönmesi
Yaygın olmayan: Somnolans, disguzi, tremor,
parestezi, hipoestezi
Göz hastalıkları Yaygın olmayan: Bulanık görme, vitröz’de uçuşan
cisimler
Kardiyak hastalıklar Yaygın olmayan: Bradikardi
Vasküler hastalıklar Yaygın olmayan: Kızarma, sıcak basması
Solunum, göğüs Yaygın olmayan: Öksürük, burun kuruluğu,
hastalıkları ve pulmoner konjesyon
mediastinal hastalıklar
Gastrointestinal Yaygın: Bulantı, diyare, kusma
hastalıklar
Yaygın olmayan: Karın ağrısı, konstipasyon,
karında rahatsızlık hissi, ağız
kuruluğu, dispepsi, üst karın
ağrısı, flatulans, gastroözofajiyal
reflü hastalığı, hematokeziya,
öğürme
Deri ve deri altı doku Yaygın: Genel prürit
hastalıkları
Yaygın olmayan: Hiperhidroz, prürit, döküntü,
ürtiker, saç dökülmesi, eritematöz
döküntü, genel döküntü,
akne, alerjik prürit,
makülopapüler döküntü, papüler
döküntü, prüritik döküntü
Kas-iskelet bozuklukları, Yaygın olmayan: Artralji, kas spazmı, sırt ağrısı,
bağ doku ve kemik uzuvlarda rahatsızlık, boyun
hastalıkları ağrısı
Böbrek ve idrar yolu Yaygın olmayan: Anormal idrar kokusu
hastalıkları
Üreme sistemi ve meme Yaygın olmayan: Vulvovajinal prürit
hastalıkları
7Genel hastalıklar ve Yaygın: Halsizlik, infüzyon bölgesi
uygulama bölgesine reaksiyonları (flebit)
ilişkin hastalıklar Yaygın olmayan: Ürperti, infüzyon bölgesinde ağrı,
irritabilite, ateşlenme, infüzyonla
ilişkili reaksiyon, periferik ödem
Araştırmalar Yaygın olmayan: Kavrama gücünde azalma,
transaminaz artışı akyuvar
sayısında düşüş
*Pazarlama sonrası raporlara dayanmaktadır. Bu reaksiyonlar, sayısı belirsiz bir popülasyonun
gönüllülük esasına dayanılarak bildirildiğinden, sıklıklarını güvenilir bir şekilde tahmin etmek
mümkün değildir ve bu nedenle bilinmeyen olarak kategorize edilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı durumunda, SIVEXTRO durdurulmalı ve genel destekleyici tedavi uygulanmalıdır.
Hemodiyaliz tedizolidi sistemik dolaşımdan anlamlı düzeyde uzaklaştırmamaktadır. Klinik
çalışmalarda uygulanan en yüksek tekli doz, 1200 mg'dır. Bu dozdaki tüm advers
reaksiyonların şiddetli hafif ila orta derecelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanıma yönelik antibakteriyeller, diğer antibakteriyeller
ATC kodu: J01XX11
Etki mekanizması
Tedizolid fosfat bir oksazolidinon fosfat ön ilacıdır. Tedizolidin antibakteriyel aktivitesi
bakteriyel ribozomun 50S alt ünitesine bağlanması sonucu protein sentezi inhibisyonu ile
gerçekleşir.
Tedizolid, primer olarak Gram-pozitif bakterilere karşı etkindir.
Tedizolid, in vitro enterokok, stafilokok ve streptokoka karşı bakteriyostatiktir.
Direnç
Stafilokok ve enterokoklarda oksazolidinon direncine yol açan mutasyonlardan en yaygın
görülenleri, 23S rRNA genlerinin bir ya da daha fazla kopyasındadır (G2576U ve T2500A).
23S rRNA ya da ribozomal proteinleri (L3 ve L4) kodlayan kromozomal genlerdeki
mutasyonlar aracılığıyla oksazolidinonlara dirençli organizmalar genellikle tedizolide çapraz
dirençlidir.
8İkinci bir direnç mekanizması, plazmid aracılı ve transpozonla ilişkili kloramfenikol-
florfenikol dirençli (cfr) gen tarafından kodlanmadır ve stafilokok ve enterokoklarda
oksazolidinonlar, fenikoller, linkozamidler, plöromutilinler, streptogramin A ve 16 üyeli
makrolitlere direnç oluşturmaktadır. C5 pozisyonundaki bir hidroksimetil grubu nedeniyle,
tedizolid, kromozom mutasyonlarının yokluğunda cfr geni eksprese eden Staphylococcus
aureus suşlarına karşı etkinliğini korumaktadır.
Etki mekanizması, oksazolidinon sınıfından olmayan antibakteriyel tıbbi ürünlerden farklıdır;
bu nedenle, tedizolid ve diğer antibakteriyel tıbbi ürün sınıfları arasında çapraz direnç
olasılığı düşüktür.
Diğer antibakteriyel ve antifungal ajanlarla kombinasyon halinde antibakteriyel etkinlik
Tedizolid ve amfoterisin B, aztreonam, seftazidim, seftriakson, siprofloksasin, klindamisin,
kolistin, daptomisin, gentamisin, imipenem, ketokonazol, minosiklin, piperasilin, rifampisin,
terbinafin, trimetoprim/sülfametoksazol ve vankomisinli in vitro ilaç kombinasyon
çalışmalarında, sinerji ya da antagonizm endikasyonu görülmemiştir.
Test kesme noktalarına duyarlılık
Avrupa Antimikrobiyal Duyarlılık Testleri Komitesi (EUCAST) tarafından belirlenen
minimum inhibitör konsantrasyon (MIC) kesme noktaları şunlardır:
Organizmalar Minimum İnhibitör
Konsantrasyonlar (mg/L)
Duyarlı (≤S) Dirençli (R>)
Staphylococcus türleri 0,5 0,5
Beta hemolitik Streptokok Grupları A, B, C, G 0,5 0,5
Viridan streptokok grubu (yalnızca Streptococcus 0,25 0,25
anginosus grubu)
Farmakokinetik/farmakodinamik ilişki
EAA/MIC oranı, fare bacağı ve akciğerindeki S. aureus enfeksiyon modellerindeki etkililikle
en iyi bağıntıyı kurduğu kanıtlanan farmakodinamik parametredir.
Fare bacağındaki bir S. aureus enfeksiyon modelinde, tedizolidin antibakteriyel etkinliği
granülosit yokluğunda azalmıştır. Nötropenik farelerde bakteriyostaza ulaşmak için
EAA/MIC oranı, immünokompetan hayvanlardakinin en az 16 katıdır (bkz. Bölüm 4.4).
Özgün patojenlere karşı klinik etkililik
Her bir endikasyon altında listelenen ve in vitro tedizolide duyarlı olan patojenlere karşı
yapılan klinik çalışmalarda etkililik kanıtlanmıştır.
Akut bakteriyel deri ve deri yapı enfeksiyonları
• Staphylococcus aureus
• Streptococcus pyogenes
• Streptococcus agalactiae
• Streptococcus anginosus grubu (S. anginosus, S. intermedius ve S. constellatus dahil)
Diğer ilgili patojenlere karşı antibakteriyel etkinlik
9İn vitro çalışmalar aşağıdaki patojenlerin edinilmiş direnç mekanizması yokluğunda
tedizolide karşı duyarlı olacaklarına işaret etse de, bu patojenlere karşı klinik etkililik
kanıtlanmamıştır.
• Staphylococcus lugdunensis
Pediyatrik popülasyon
Avrupa İlaç Ajansı, akut bakteriyel deri ve deri yapı enfeksiyonlarının tedavisinde pediyatrik
popülasyonun bir veya daha fazla alt grubunda, SIVEXTRO ile yapılan çalışmaların
sonuçlarının sunulması zorunluluğunu ertelemiştir (bkz bölüm 4.2 pediyatrik popülasyon
hakkında bilgilendirme).
5.2. Farmakokinetik özellikler
Genel Özellikler
Oral ve intravenöz tedizolid fosfat, fosfatazlar tarafından hızla mikrobiyolojik olarak aktif
kısım olan tedizolide dönüştürülen bir ön ilaçtır. Bu bölümde tedizolidin yalnızca
farmakokinetik profili tartışılmaktadır. Farmakokinetik çalışmalar sağlıklı gönüllülerde
gerçekleştirilmiştir ve popülasyon farmakokinetik analizleri Faz 3 çalışmalarındaki hastalar
üzerinde yapılmıştır.
Emilim:
Kararlı durumda, tedizolidin sırasıyla ortalama (SD) C değerleri 2,2 (0,6) ve 3 (0,7)
maks
mcg/mL ve EAA değerleri 25,6 (8,5) ve 29,2 (6,2) mcg·sa/mL, tedizolid fosfatın oral ve
intravenöz uygulamasında benzerdir. Tedizolidin mutlak biyoyararlanımı %90'ın üzerindedir.
Pik plazma tedizolid konsantrasyonlarına, açlık koşulları altında oral tedizolid fosfat
uygulamasından sonra yaklaşık 3 saat içinde ulaşılmaktadır.
Tedizolid fosfat açlık durumu ile ilgili olarak yüksek yağlı bir yemekten sonra
uygulandığında, tedizolidin pik konsantrasyonları (C ) yaklaşık %26 oranında düşmekte ve
maks
6 saat gecikmektedir; toplam maruziyet (EAA ) açlık ve tokluk koşulları arasında
0-∞
değişmemektedir.
Dağılım:
Tedizolidin insan plazma proteinlerine ortalama bağlanma oranı yaklaşık %70-90'dır.
200 mg tek bir intravenöz tedizolid fosfat uygulamasından sonra sağlıklı yetişkinlerde (n=8)
tedizolidin ortalama kararlı hal dağılım hacmi, 67 ila 80 L'dir.
Biyotransformasyon:
Tedizolid fosfat, endojen plazma ve doku fosfatazları tarafından, mikrobiyolojik olarak aktif
kısım olan tedizolide dönüştürülmektedir. Plazmadaki toplam radyokarbon EAA değerinin
yaklaşık %95'ini temsil eden tedizolid dışında, dolaşımda başka önemli bir metabolit yoktur.
Tedizolid, havuzlanmış insan karaciğer mikrozomlarıyla inkübe edildiğinde stabildir; bu da,
tedizolidin hepatik CYP450 enzimleri için bir substrat olmadığına işaret etmektedir. Çoklu
sülfotransferaz (SULT) enzimleri (SULT1A1, SULT1A2 ve SULT2A1) dışkıda bulunan
inaktif ve dolaşıma girmeyen sülfat konjugatını oluşturmak için tedizolidin
biyotransformasyonuna dahil olmaktadır.
Eliminasyon:
Tedizolid, dışkı yoluyla, primer olarak dolaşıma girmeyen sülfat konjugatı halinde
atılmaktadır. Açlık koşulları altında 14C-etiketli tekli oral doz tedizolid fosfat uygulaması
10yapıldıktan sonra, eliminasyonun büyük kısmı karaciğer yoluyla gerçekleşmiştir ve radyoaktif
dozun %81,5'i feçeste, %18'i idrarda bulunmuştur ve eliminasyonun büyük bölümü (>%85)
96 saat içinde gerçekleşmiştir. Uygulanan tedizolid fosfat dozunun %3'ünden daha azı aktif
tedizolid olarak atılmıştır. Tedizolidin eliminasyon yarı ömrü yaklaşık 12 saat ve intravenöz
klerensi 6-7 L/saattir.
Doğrusallık/Doğrusal Olmayan Durum:
Tedizolid, doz ve süre açısından doğrusal farmakokinetikler göstermiştir. Tedizolidin C ve
max
EAA değerleri, tekli oral 200 mg ila 1200 mg ve intravenöz 100 mg ila 400 mg doz aralığında
yaklaşık olarak dozla orantılı yükselmiştir. Kararlı durum konsantrasyonlarına 3 gün içinde
ulaşılmıştır ve yaklaşık 12 saatlik bir yarı ömür ile tahmin edildiği gibi çoklu günde bir kez
oral veya intravenöz uygulama yapıldıktan sonra yaklaşık %30 yalın aktif madde birikimi
olduğuna işaret etmektedir.
Hastalardaki karakteristik özellikler:
Böbrek yetmezliği:
Şiddetli böbrek yetmezliği (eGFR <30 mL/dk. olarak tanımlanmış) olan 8 gönüllüde tek bir
200 mg IV tedizolid fosfat dozu uygulandıktan sonra, 8 sağlıklı kontrol gönüllüsü ile
karşılaştırıldığında C temelde değişmemiştir ve EAA %10'dan daha düşük bir oranda
maks 0-∞
değişmiştir. Son dönem böbrek hastalığı (eGFR <15 mL/dk.) olan gönüllülerde yapılan
incelemeye göre, hemodiyaliz tedizolidi sistemik dolaşımdan anlamlı düzeyde
uzaklaştırmamaktadır. eGFR değeri, MDRD4 eşitliği kullanılarak hesaplanmıştır.
Karaciğer yetmezliği:
Tek bir 200 mg oral tedizolid fosfat dozu uygulaması yapıldıktan sonra, orta dereceli (n=8)
veya şiddetli (n=8) karaciğer yetmezliği olan hastalarda (Child-Pugh Sınıfları B ve C)
tedizolidin farmakokinetikleri değişmemiştir.
Pediyatrik popülasyon
Tedizolidin farmakokinetiği, adolesanlarda (12 ila 17 yaş; n=20) tek bir oral veya IV doz
tedizolid fosfat 200 mg uygulamasından sonra ve 6 gün boyunca her 24 saatte bir tedizolid
fosfat 200 mg IV veya oral alan adolesanlarda (12 ila <18 yaş; n=91) değerlendirilmiştir.
Adolesanlarda tedizolid için kararlı durumdaki tahmini ortalama C ve EAA değerleri
maks 0-24
3,37 mcg/ml ve 30,8 mcg.saat/ml olmuştur ve yetişkinler ile benzerdir.
Geriyatrik popülasyon (65 yaş ve üstü)
Tek oral tedizolid fosfat 200 mg dozu uygulandıktan sonra, tedizolidin yaşlı ve sağlıklı
gönüllülerdeki (65 yaş ve üstü, en az 5 gönüllü 75 yaşından daha büyük; n=14)
farmakokinetiği, daha genç kontrol gönüllüleri ile (25 ila 45 yaşında; n=14) benzerdir.
Cinsiyet
Cinsiyetin tedizolid fosfatın farmakokinetikleri üzerindeki etkisi, klinik çalışmalardaki
sağlıklı erkekler ve kadınlar üzerinde ve bir popülasyon farmakokinetikleri, analizinde
incelenmiştir. Tedizolidin farmakokinetikleri kadınlar ve erkeklerde benzerdir.
İlaç etkileşimi çalışmaları
Diğer ilaçların SIVEXTRO üzerindeki etkileri
11İn vitro çalışmalar, tedizolid ve sitokrom P450 (CYP) izoenzimlerinin inhibitörleri ve
indükleyicileri arasında ilaç etkileşimleri beklenmediğini göstermiştir.
İn vitro tedizolidi konjüge edebilen çoklu sülfotransferaz (SULT) izoformları (SULT1A1,
SULT1A2 ve SULT2A1) tanımlanmıştır; bu da, tedizolidin klerensi açısından hiçbir enzimin
tek başına çok önemli olmadığına işaret etmektedir.
SIVEXTRO’nun diğer ilaçlar üzerindeki etkileri
İlaç metabolize edici enzimler
İnsan karaciğer mikrozomları üzerinde yapılan in vitro çalışmalar, tedizolid fosfat ve
tedizolidin şu CYP izoenzimlerinden (CYP1A2, CYP2C19, CYP2A6, CYP2C8, CYP2C9,
CYP2D6, ve CYP3A4) herhangi birinin aracılık ettiği metabolizmayı anlamlı düzeyde
inhibisyona uğratmadığına işaret etmektedir. Tedizolid seçilen CYP izoenzimlerinin
etkinliğini değiştirmemiştir ama hepatositlerde in vitro CYP3A4 mRNA indüklemesi
görülmüştür.
Tek başına ya da tedizolid fosfat (10 gün boyunca günde bir kez 200 mg oral doz) ile
kombinasyon halinde midazolamın (CYP3A4 substratı) tek doz (2 mg) farmakokinetiklerinin
karşılaştırıldığı bir klinik çalışmada, midazolam C ve EAA değerleri arasında klinik
maks
açıdan anlamlı bir fark görülmemiştir. SIVEXTRO tedavisi sırasında CYP3A4 substratları
için doz ayarlaması gerekmemektedir.
Membran taşıyıcıları
Tedizolid veya tedizolid fosfatın önemli ilaç alımı (OAT1, OAT3, OATP1B1, OATP1B3,
OCT1, ve OCT2) prob substratlarının taşınmasını ve dışa akış taşıyıcılarını (P-gp ve BCRP)
inhibe etme potansiyeli in vitro test edilmiştir. Parenteral formülasyon uygulaması ile bu
taşıyıcılarla klinik açıdan anlamlı bir etkileşim olması beklenmemektedir.
Tek başına ya da oral tedizolid fosfat 200 mg kombinasyon halinde rosuvastatinin (BCRP
substratı) tek doz (10 mg) farmakokinetiklerinin karşılaştırıldığı bir klinik çalışmada,
rosuvastatin EAA ve C değerleri, SIVEXTRO ile birlikte uygulandığında sırasıyla
maks
yaklaşık %70 ve %55 oranında yükselmiştir. Bu nedenle, oral olarak uygulanan SIVEXTRO,
bağırsak düzeyinde BCRP'nin inhibisyonu ile sonuçlanabilir.
Monoamin oksidaz inhibisyonu
Tedizolid, bir reversibl MAO in vitro inhibitörüdür; ancak, IC ve insanlarda öngörülen
50
plazma maruziyeti karşılaştırılması yapıldığında, etkileşim öngörülmemektedir. Özel olarak
bu etkileşim potansiyelini incelemek üzere tasarlanmış olan Faz 1 çalışmalarında, MAO-A
inhibisyonu kanıtı görülmemiştir.
Adrenerjik ajanlar
Sağlıklı bireylerde 200 mg oral tedizolid fosfatın kararlı durumda psödoefedrin ve tiramine
karşı presör yanıtlarını iyileştirme potansiyelini değerlendirmek üzere iki plasebo kontrollü
çapraz geçişli çalışma gerçekleştirilmiştir. Psödoefedrin ile kan basıncı ya da kalp hızında
anlamlı bir değişim görülmemiştir. Sistolik kan basıncının dozdan önceki başlangıca göre ≥30
mmHg yükselmesi için gereken medyan tiramin dozu, plasebo ile 425 mg’la
karşılaştırıldığında tedizolid fosfat ile 325 mg'dır. SIVEXTRO’nun tiramin zengini (yani
yaklaşık 100 mg tiramin içeren) gıdalarla uygulanmasının presör yanıtına neden olması
beklenmemektedir.
12Serotonerjik ajanlar
Beyindeki serotonerjik etkinliği öngören bir fare modelinde, insan eşdeğer dozunun 30 katı
üstüne kadar tedizolid fosfat dozlarındaki serotonerjik etkiler, araç kontrolüne göre fark
göstermemiştir. Hastalarda serotonerjik ajanlar ve tedizolid fosfat arasındaki etkileşim
açısından sınırlı veri bulunmaktadır. Faz 3 çalışmalarında seçici serotonin geri alım
inhibitörleri (SSRI’ler), trisiklik antidepresanlar gibi antidepresanlar dahil serotonerjik ajanlar
ve serotonin 5-hidroksitriptamin (5-HT1) reseptör agonistleri (triptanlar), meperidin veya
buspiron alan gönüllüler dahil edilmemiştir.
5.3 Klinik öncesi güvenlilik verileri
Tedizolid fosfat ile uzun dönem karsinojenisite çalışmaları gerçekleştirilmemiştir.
Sıçanlarda 1 aylık ve 3 aylık toksikoloji çalışmalarında yinelenen oral ve intravenöz tedizolid
fosfat dozları, doza ve zamana bağlı kemik iliği hiposelülerliği (miyeloid, eritroid ve
megakaryosit) ve bununla ilişkili olarak dolaşımdaki kırmızı kan hücrelerinde, beyaz kan
hücrelerinde ve plateletlerde düşüş görülmüştür. Bu etkiler, reversibilite kanıtı göstermektedir
ve insanlardaki terapötik dozla ilişkilendirilen plazma maruziyetinin ≥6 katından daha büyük
plazma tedizolid maruziyet düzeylerinde (EAA) gerçekleşmiştir. Sıçanlarda yapılan 1 aylık
bir immünotoksisite çalışmasında, yinelenen oral tedizolid fosfat dozunun dalak B ve T
hücrelerini anlamlı düzeyde azalttığı ve plazma IgG titrelerini azalttığı görülmüştür. Bu
etkiler, terapötik dozla ilişkili tahmin edilen insan plazma maruziyetinin ≥3 katından daha
büyük plazma tedizolid maruziyet düzeylerinde (EAA) gerçekleşmiştir.
9 aya kadar günlük tedizolid fosfat uygulanan pigmente Long Evans sıçanlarında özel bir
nöropatoloji çalışması gerçekleştirilmiştir. Bu çalışmada, perfüzyonla sabitlenen periferik ve
merkezi sinir sistemi dokularının hassas morfolojik değerlendirmesi kullanılmıştır. Oral
terapötik dozda tahmin edilen insan plazma maruziyetinden 8 katına kadar daha büyük
plazma maruziyeti düzeylerine (EAA) kadar dozlarda 1, 3, 6 ve 9 aylık oral uygulamadan
sonra, tedizolidle nörodavranışsal değişiklikler ya da optik veya periferik nöropati dahil
olmak üzere nörotoksisite kanıtı ilişkilendirilmemiştir.
Tedizolid fosfat, tüm in vitro tayinlerde (bakteriyel ters mutasyon [Ames], Çinli hamster
akciğeri [CHL] hücresi kromozomal sapması) ve tüm in vivo testlerde (fare kemik iliği
mikronükleusu, sıçan karaciğeri planlanmamış DNA sentezi) genotoksisite için negatiftir.
Metabolik aktivasyondan (in vitro ve in vivo) sonra tedizolid fosfat tarafından üretilen
tedizolid ayrıca genotoksisite için test edilmiştir. Tedizolid, in vitro CHL hücresi kromozomal
aberasyon testi pozitiftir ama diğer in vitro tayinlerde (Ames, fare lenfoma mutajenisitesi) ve
bir in vivo fare kemik iliği mikronükleus tayininde genotoksisite negatiftir.
Tedizolid fosfat, maksimum 50 mg/kg/gün’lük test edilen doza kadarlık oral dozlarda
spermatojenez dahil olmak üzere erkek sıçanlarda veya maksimum 15 mg/kg/gün’lük test
edilen doza kadarlık oral dozlarda yetişkin dişi sıçanlarda fertilite ve üreme performansı
üzerinde advers bir etkisi olmamıştır. Bu doz düzeyleri, insan oral terapötik dozundaki
tedizolid plazma EAA düzeyleriyle bağlantılı erkekler için ≥5,3 kat, dişiler için ≥4,2 kat
0-24
maruziyet payına denk gelmektedir.
Fareler ve sıçanlarda yapılan embriyofetal gelişim çalışmalarında, insanlarda beklenene göre
sırasıyla 4 kat ve 6 kat maruziyet düzeylerinde teratojenik etki kanıtı görülmemiştir.
Embriyofetal çalışmalarda, tedizolid fosfatın fareler ve sıçanlarda fetal gelişim toksisitesine
13yol açtığı görülmüştür. Farelerde maternal toksisite yokluğunda görülen fetal gelişim etkileri
arasında, 25 mg/kg/gün’lük yüksek dozda (EAA değerlerine göre tahmin edilen insan
maruziyet düzeyinin 4 katı) fetal ağırlığında düşüş ve kaburga kıkırdağı füzyonu insidansında
artış (farelerin CD-1 suşunda görülen sternal varyasyonlarına normal genetik yatkınlığın
alevlenmesi) bulunmaktadır. Sıçanlarda, 15 mg/kg/gün yüksek dozunda (EAA değerlerine
göre beklenen insan maruziyet düzeyinin 6 katı), fetal ağırlığında düşüş ve sternebra, vertebra
ve kafatasındaki kemikleşmede düşüş dahil olmak üzere, iskelet varyasyonlarında artış
gözlemlenmiştir ve maternal toksisiteyle (maternal vücut ağırlığında düşüş)
ilişkilendirilmiştir. Farelerdeki fetal toksisite (5 mg/kg/gün) yanı sıra sıçanlardaki maternal ve
fetal toksisite (2,5 mg/kg/gün) için advers etki görülmeyen düzeyler (NOAEL’ler), oral insan
terapötik dozuyla ilişkilendirilen tedizolid EAA değerine yaklaşık eşdeğer tedizolid plazma
eğri altında kalan alan (EAA) değerleriyle ilişkilendirilmiştir.
Tedizolid emziren sıçanların sütüne geçmiştir ve maternal plazmada gözlemlenene benzer
konsantrasyonlardadır.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Sodyum hidroksit (pH ayarı için)
Hidroklorik asit (pH ayarı için)
Azot
Enjeksiyonluk Su
6.2. Geçimsizlikler
Bu tıbbi ürün, Bölüm 6.6'da belirtilenler dışındaki tıbbi ürünlerle karıştırılmamalıdır.
SIVEXTRO, Laktatlı Ringer Enjeksiyonu ve Hartmann Çözeltisi dahil olmak üzere, divalent
katyonlar (örn. Ca2+, Mg2+) içeren herhangi bir çözelti ile geçimsizdir.
6.3. Raf ömrü
36 ay.
Sulandırılmasını ve seyreltilmesini takiben, bu ürün oda sıcaklığında 4 saat ya da 2-8°C’de
saklandığında 24 saat içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
Tıbbi ürünün sulandırılması ve seyreltilmesinden sonraki saklama koşulları için bkz. Bölüm
6.3.
6.5. Ambalajın niteliği ve içeriği
Silikonize gri klorobütil lastik tıpalı Tip I-(10 ml) şeffaf borosilikat tüp cam flakon.
1 flakon ve 6 flakon içeren ambalajlar halinde bulunmaktadır.
Tüm ambalaj boyutları pazarlanmayabilir.
146.6. Beşeri tıbbi üründen arta kalan maddelerin imhası ve diğer özel önlemler
SIVEXTRO flakonları tek kullanımlıktır.
SIVEXTRO yalnızca intravenöz infüzyon olarak uygulanmalıdır. İntravenöz bolus olarak
uygulanmamalıdır.
İnfüzyonluk çözelti hazırlanırken aseptik teknik takip edilmelidir. Flakonun içeriği 4 mL
enjeksiyonluk suyla sulandırılmalı ve toz tamamen çözünene kadar hafif hafif
döndürülmelidir. Köpüklenmeye yol açabileceği için çalkalama ve hızlı hareketlerden
kaçınılmalıdır.
Uygulama için, sulandırılmış çözelti ayrıca 250 mL %0,9 sodyum klorür enjeksiyonluk
çözeltisinde seyreltilmelidir. Torba çalkalanmamalıdır. Elde edilen çözelti, berrak, renksiz ya
da açık sarı renkli bir çözeltidir ve yaklaşık 1 saatte uygulanmalıdır.
SIVEXTRO’nun diğer intravenöz maddelerle geçimliliğiyle ilgili sadece sınırlı veri
bulunmaktadır; bu nedenle, ek maddeler ve diğer tıbbi ürünler SIVEXTRO tek kullanımlık
flakonlarına eklenmemeli ya da eşzamanlı olarak infüzyon yapılmamalıdır. Birçok farklı tıbbi
ürünlerinin art arda infüzyonu için aynı intravenöz hat kullanılıyorsa, bu hat infüzyondan
önce ve sonra %0,9 sodyum klorürle yıkanmalıdır.
Sulandırılmış çözelti uygulamadan önce partikül madde varlığı açısından görsel olarak
kontrol edilmelidir. Görünür partiküller içeren sulandırılmış çözelti atılmalıdır.
Kullanılmamış ürünler yada atık materyaller ‘Tıbbi Atıkların Kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad. No: 199
Levent 199 Ofis Bloğu Kat: 13
34394 Levent-İstanbul
8. RUHSAT NUMARALARI
2019/182
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2019
Ruhsat yenileme tarihi:
10. KÜB’ÜN YENİLENME TARİHİ
15