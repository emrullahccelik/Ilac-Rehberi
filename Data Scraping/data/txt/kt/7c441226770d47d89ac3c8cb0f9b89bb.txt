1 / 10 KULLANMA TALİMATI 
 
LETOP 25 mg film tablet  
Ağızdan alınır.  
 
 Etkin madde:  25 mg Topiramat  
 Yardımcı maddeler : Laktoz monohidrat, mikrokristalin selüloz, nişasta prejelatinize, 
sodyum nişasta glikolat tip A, magnezyum stearat ve Opadry beyaz (hipromelloz, 
ti
tanyum dioksit, makrogol, polisorbat 80) 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edil miştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
Bu kullanma talimatında: 
 
1. LETOP nedir ve ne için kullanılır? 
2. LETOP’u kullanmadan önce dikkat edilmesi gerekenler 
3. LETOP nasıl kullanılır? 
4. Olası yan etkiler nelerdir? 
5. LETOP’un saklanması 
 
Başlıkları yer almaktadır . 
 
1. LETOP nedir ve ne için kullanılır? 
 
LETOP 25 mg Film Tablet, beyaz, yuvarlak her iki yüzü düz, film kaplı tabletler halindedir. 
Her kutuda 60 tablet bulunmaktadır. 
 
LETOP, etkin madde olarak antiepileptik (sara hastalığına karşı kullanılan) ilaç grubuna  dah il 
olan topiramat içerir.  
 
LETOP, aşağıdaki durumların tedavisinde kullanılır:  
 
 Sara (epilepsi) hastalığının tedavisinde: 
 
   Tek başına: Erişkinler ve 6 yaşından büyük çocuklardaki sara nöbetlerinde 
   Diğer sara ilaçlarıyla birlikte: Erişkinler ve 2 yaşından büyük çocuklardaki sara  
nöbe
tlerinde  
 
 Erişkinlerdeki migren ataklarının önlenmesinde  
 2 / 10 LETOP doktorunuz tarafından bu durumlarda tek başına ya da diğer ilaçlara ek olarak reçete 
edilmiş olabilir.  
 
LETOP, sara hastalığındaki nöbetleri ve migren ataklarını beyindeki sinirler ve kimyasalları 
etkileyerek önlemektedir.  
 
LETOP doktorunuz tarafından başka bir nedenle de size reçete edilmiş olabilir. Bu ilacın size 
niye reçete edildiği konusunda bir sorunuz olursa, bu konuyu doktorunuza sorunuz.  
 
2. LETOP’u kullanmadan önce dikkat edilmesi gerekenler 
 
LETOP’u aşağıdaki durumlarda KULLANMAYINIZ 
Eğer;  
 İlacın etkin maddesine ya da bileşimindeki yardımcı maddelerden herhangi birine alerjiniz 
(aşırı duyarlılığınız) varsa, (Bu talimatın başındaki yardımcı maddeler listesine bakınız).  
 Hamilelerde ve uygun doğum kontrol yöntemi kullanmayan çocuk doğurma potansiyeli 
bulunan kadınlarda migren profilaksisinde bu ilacı kullanmayınız.  
 
Bu durumların sizin için geçerli olup olmadığından emin değilseniz, doktorunuza ya da 
eczacınızla başvurunuz.  
 
LETOP’u aşağıdaki durumlarda DİKKATLİ KULLANINIZ 
Eğer;  
 Özellikle böbrek taşı olmak üzere, böbrek hastalığınız varsa, ya da kanınız böbrek 
cihazıyla temizleniyorsa (diyaliz),  
 Kan veya vücut sıvılarıyla ilgili bir rahatsızlık geçirdiyseniz (metabolik asidoz), 
 Ka
raciğerlerinizde bir hastalık varsa ya da daha önceden karaciğer hastalığı geçirdiyseniz,  
 Göz hastalığınız, özellikle göz içi tansiyonunuz varsa, 
 Vücudun büyümesi ve gelişmesiyle ilgili bir sorun varsa, 
 Yağdan zengin bir diyet (ketojenik) uyguluyorsanız, 
 Hamileyseniz ya da hamile kalmayı planlıyorsanız (ayrıntılı bilgi için “Hamilelik” ve 
“Emzirme” bölümlerine bakınız), 
 Terleme azalmanız varsa, 
 Duygu durum bozuklukları / depresyon varsa, 
 Bilişsel fonksiyon yetersizliğiniz varsa 
 
Bu durumların sizin için geçerli olup olmadığından emin değilseniz, LETOP kullanmadan 
önce doktor veya eczacınızla konuşunuz. 
 
Doktorunuza danışmadan ilacınızı kesmeyiniz. 
 
L
ETOP’a alternatif olarak verilen ve topiramat içeren herhangi bir ilacı almadan önce 
doktorunuzla konuşunuz. 
 
LETOP kullanırken kilo verebilirsiniz; o nedenle bu ilacı kullanırken kilonuz düzenli olarak 
kontrol edilecektir. Eğer çok fazla kilo verirseniz, ya da bu ilacı kullanan bir çocuk yeterince 
kilo almıyorsa, doktorunuza başvurunuz. 
 
LETOP gibi sara ilaçlarıyla tedavi görmekte olan az sayıda insanda, kendilerine zarar verme 3 / 10 veya öldürme düşünceleri ortaya çıkmıştır. Sizde herhangi bir zaman bu türlü düşünceler 
oluşursa, derhal doktorunuza başvurunuz. 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
LETOP’un yiyecek ve içecek ile kullanılması 
 LETOP’u yemeklerden önce, sonra ya da yemeklerle birlikte alabilirsiniz. 
 LETOP kullanırken, gün içinde bol su içiniz; bu böbrek taşı oluşmasını önlemede 
yardımcı olacaktır. 
 Sersemlik hali gibi istenmeyen etkilerini arttırabileceğinden LETOP kullanırken alkollü 
içecekleri kullanmayınız. 
 
Hamilelik 
İlacı kullanmadan önce doktorunuza veya eczacınıza danışınız. 
 
 Hamilelerde emniyetli kullanımına ilişkin veriler bulunmamaktadır. Ancak hamileyken 
nöbetlerinizin kontrol altında tutulması çok önemlidir. Eğer LETOP kullanmanız 
gerekliyse, doktorunuz hamilelik sırasında LETOP kullanıp kullanmama konusunda karar 
vermenizde yardımcı olacaktır. 
 Hamile iseniz, ya da hamile kalabilecek durumdaysanız ve etkili bir doğum kontrol 
yöntemi kullanmıyorsanız, migren ağrılarını önlemek için LETOP kullanmamalısınız. 
 
T
edaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
 LETOP anne sütüne geçebilir bu nedenle LETOP kullanırken bebeğinizi emzirmeniz 
önerilmez. 
 Bebeğinizi emziriyor ve LETOP kullanıyorsanız, bebeğinizde olağan dışı bir durum 
görürseniz hemen doktorunuza söyleyiniz. 
 
Araç ve makine kullanımı  
LETOP, araç ve makina kullanma yeteneğinizi etkileyecek şekilde sersemlik hali, baş 
dönmesi ya da dikkatinizin dağılmasına yol açabilir. Ayrıca görmenizi etkileyerek görme 
bozuklukları ve/veya bulanık görmeye yol açabilir. Bu nedenle araç ve makina kullanmadan 
önce ilacın sizi de bu yönde etkileyip etkilemediğinden emin olunuz. 
 
LETOP’u ilk kullanmaya başladığınızda ve LETOP ya da kullanmakta olduğunuz başka ek 
bir ilacın dozunun arttırıldığı ya da azaltıldığı durumlarda özellikle dikkat etmeniz gerekir. 
 
LETOP’un içeriğinde bulunan bazı yardımcı maddeler hakkında önemli bilgiler 
Bu tıbbi ürün laktoz içermektedir. Eğer daha önceden doktorunuz tarafından bazı şekerlere 
karşı intoleransınız (rahatsızlık verici hassasiyet) olduğu söylenmişse bu tıbbi ürünü almadan 
önce doktorunuzla temasa geçiniz. 
 
LETOP her bir tablette 23 mg’d an (1 mmol) daha az sod yum ihtiva eder. Sodyuma bağlı 
herhangi bir olumsuz etki beklenmez. 4 / 10  
Diğer ilaçlar ile birlikte kullanımı 
 
LETOP’a ek olarak herhangi bir ilaç almadan önce doktorunuza danışınız. 
 
Eğer halen reçeteli ya da reçetesiz herhangi bir ilaç kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz. Bazı 
durumlarda, diğer ilaçların dozlarında veya LETOP dozunda ayarlama yapılması gerekebilir. 
Özellikle aşağıdaki ilaçlan kullanıyorsanız doktorunuza veya eczacınıza bunlar hakkında 
mutlaka bilgi veriniz: 
 
 Sara hastalığının tedavisi için kullanılan fenitoin, karbamazepin, valproik asit, 
fenobarbital, primidon ya da lamotrij in gibi ilaçlar 
 Dig
oksin (kalp hastalıklarının tedavisi için kullanılan bir ilaç) 
 Sarı ka
ntaron (St John’s Wort) gibi depresyon tedavisinde kullanılabilen bitkisel ilaçlar 
 Doğ
um kontrol hapı (LETOP bunların etkisini azaltabilir) 
 L
ityum, risperidon (bipolar hastalık ve şizofreni gibi ruh hastalıklarında kullanılan ilaçlar) 
 Hidroklorotiyazit (vücut dokularının sıvı birikimine bağlı şişkinliği ya da yüksek tansiyon 
durumunda kullanılan bir ilaçtır) 
 Metformin, pioglitazon, glibenklamit (şeker hastalığının tedavisinde kullanılan ilaçlar) 
 P
ropranolol (başlıca yüksek tansiyon için kullanılan ilaç) 
 Dilt
iazem (yüksek tansiyon durumunda ya da kalp anjinini önlemek için kullanılan bir 
ilaçtır) 
 Tepki sürenizi yavaşlatan herhangi bir ilaç (bunlar arasında uyku ilaçla rı veya sizde 
sersemlik hali oluşturabilen ağrı kesici ilaçlar, mizaçta çökkünlük ilaçla rı, sakinleştiriciler, 
kas gevşeticiler ya da antihistaminikler bulunabilir) 
 Amitriptilin, Dihidroergotamin, H aloperidol, Sumatriptan, Pizotifen, Venlafaksin, 
Flunarizin 
 LETOP CYP2C19 enzimini inhibe eder ve bu enzim yolu ile metabolize olan diğer 
madde
ler ile (örneğin; d iazepam, imipramin, moklobemid, proguanil, omeprazol) 
etkileşime geçebilir. 
 Merkezi Sinir Sistemini deprese eden ilaçlar ve alkol ile birlikte kullanılmaması 
öne
rilmektedir. 
 
Bu ilaçların etkileri LETOP kullandığınızda değişebilir ya da bu ilaçlar LETOP’un etkisinde 
değişiklik oluşturabilir. Doktorunuz bu ilaçlardan herhangi birini kullanıyorsanız ne yapmanız 
gerektiğini size söyleyecektir. 
 
LETOP ile birlikte doğum kontrol hapı kullanıyorsanız ve kanamalarınızda değişiklik varsa 
doktorunuza haber veriniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen  doktorunuza veya eczacınıza bunlar hakkında bilgi veriniz. 
 
3. LETOP  nasıl kullanılır? 
 
Uygun kullanım ve doz/uygulama sıklığı için talimatlar: 
 
Doktorunuz ayrı bir tavsiyede bulunmadıkça bu talimatları takip ediniz. 5 / 10  
 İlacınızı zamanında almayı unutmayınız. 
 Doktorunuz LETOP ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız. 
 
Bu talimatta genelde önerilen dozlar belirtilmiştir. Ancak doktorunuz LETOP ’u burada 
belirtilenden yüksek ya da düşük dozlarda kullanmanızı söylemişse, lütfen doktorunuzun 
söylediği şekilde kullanınız. Doktorunuz düşük bir dozla başlayıp yavaş yavaş saranızı 
kontrol altında tutacak en düşük dozda devam etmenizi isteyecektir. 
 
Te
davi başlangıcında LETOP günde bir defada, tercihen geceleri alınabilir. Doz arttırılınca 
günde iki defa alınır. 
 
Erişkinlerde doz: 
 Sara hastalığı – Tedaviye günde 25 - 50 mg gibi düşük dozlarla başlanır. Daha sonra size 
e
n uygun doza ulaşılır. 
 Migren – Tedaviye geceleri alınan 25 mg’lık tek bir dozla başlanarak bir hafta süreyle bu 
doz
 kullanılır. Daha sonra haftada bir ya da daha uzun bir zaman diliminde yapılan 25 
mg’lık doz yükseltmeleriyle, size en uygun doza ulaşılır. 
 
Uygulama yolu ve metodu: 
LETOP’u yemeklerden önce, sonra ya da yemeklerle birlikte alabilirsiniz. Tabletler her 
zaman bol su ile alınmalıdır. LETOP’un böbrek taşı oluşumuna neden olabildiği bilinmektedir 
ve
 bol su içilmesi taş oluşumunun önlenmesine yardımcı olabilir. Tabletleri bütün olarak 
yutunuz, çiğnemeyiniz . 
 
Değişik yaş grupları: 
 
Çocuklarda kullanım: 
İki yaş ve üzerindeki sara hastalığı olan çocuklar için tedaviye, çocuğun vücut ağırlığına göre 
günde 25 mg ya da daha düşük bir dozla başlanır. Daha sonra haftada bir ya da daha uzun bir 
zaman diliminde yapılan 25 mg’lık doz yükseltmeleriyle, çocuğa en uygun doza ulaşılır. 
 
Özel kullanım durumları: 
 
Böbrek yetmezliği 
Özellikle böbrek taşı olmak üzere böbrek hastalığı veya böbrek yetmezliği olan hastalarda ilaç 
ve
rilirken dikkatli olunmalıdır. 
 
Karaciğer yetmezliği 
Orta ya da şiddetli karaciğer yetmezliği olan hastalarda ilaç verilirken dikkatli olunmalıdır. 
 
Eğer LETOP’un etkisinin çok güçlü veya zayıf olduğuna dair bir izleniminiz varsa doktorunuz 
veya eczacınız ile konuşunuz. 
 
Kullanmanız gerekenden daha fazla LETOP kullandıysanız: 
Kullanma
nız gerekenden daha fazla LETOP  kullanmışsanız hemen doktorunuzu görünüz. 
Sizde uyku hali, yorgunluk, tetikte olamama, baş ağrısı, baş dönmesi, sersemlik hissi, 
kasılmalar, konuşmada veya konsantre olmada bozukluklar, çift ya da bulanık görme, 
düşünmede zorluk, denge gereken hareketleri gerçekleştirmede güçlük, midede ağrı, 6 / 10 mizacınızda bir çökkünlük hali, tedirginlik, endişe, hızlı soluk alıp verme olabilir ya da 
bilincinizi kaybedebilirsiniz. 
 
Diğer ilaçlarla birlikte LETOP alıyor iseniz doz aşımı gelişebilir.  
 
LETOP’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
LETOP’u kullanmayı unutursanız:  
 İlacınızı almayı unuttuğunuzu hatırlar hatırlamaz almayı unuttuğunuz dozu alınız ve daha 
sonra normalde kullandığınız saatlerde almaya devam ediniz.  
 İlacınızı almayı unuttuğunuzu hatırladığınız zaman, bir sonraki dozu almanız gereken 
zamana çok yakınsa b u dozu atlayınız ve daha sonra normalde kullandığınız saatlerde 
almaya devam ediniz.  
 Eğer iki ya da daha fazla doz almayı unutmuş iseniz, doktorunuza b aşvurunuz.  
 
Unutulan dozları dengelemek için çift doz almayınız. 
 
LETOP ile tedavi sonlandırıldığında oluşabilecek etkiler 
L
ETOP tedavisine doktorunuz size kesmenizi söyleyene kadar devam etmelisiniz. 
Doktorunuz LETOP ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız ve hastalığınızın belirtileri geri dönebilir. 
Tedaviye son verilmesi, kullanılan dozun yavaş yavaş azaltılarak kesilmesi yoluyla olmalıdır. 
 
4. Olası yan etkiler nelerdir? 
Tüm ilaçlar gibi LETOP’un içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa, LETOP’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 LETOP’a karşı aşırı duyarlılık görülme sıklığı seyrektir. Aşırı duyarlılık örneğin deride 
döküntüler, kaşıntı, kurdeşen, nefes kesilmesi ya da soluk alıp vermede zorluk ve/veya 
yüzde şişme gibi belirtilerle tanınabilir. 
 
Bunların h epsi çok ciddi yan etkilerdir.  
 
Eğer bunlardan biri sizde mevcut ise, sizin LETOP’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir. 
 
Aşağıdakilerden herhangi birini farkederseniz hemen doktorunuza bildiriniz veya size 
en yakın hastanenin acil bölümüne başvurunuz: 
 
Çok yaygın (10 kişide 1’den fazlasını etkileyebilir): 
 Mi
zaçta çökkünlük hali (depresyon); yeni başlayan ya da ağırlaşan 
 
Yaygın (10 kişide 1’den azını etkileyebilir): 
 Nöbe
tler 
 Korku ve endişe hali, aşı rı huzursuzluk, ruhsal durum (mizaç) değişiklikleri, zihin 
karışıklığı, zaman ve mekan uyumunun kaybedilmesi 
 Konsantrasyon bozukluğu, düşünme yetisinde yavaşlama, hafıza kaybı, hafızayla ilgili 7 / 10 sorunlar (yeni başlangıç, ani değişiklikler ya da kötüleşme) 
 Böbrek taşı, sık idrara çıkma veya idrar yaparken ağrı 
 
Yaygın olmayan (100 kişiden 1’den azını etkileyebilir): 
 Kanda asit düzeyinin yükselmesi (nefes darlığı dahil nefes a lıp vermede sorunlar, iştah 
kaybı, bulantı, kusma, aşı rı yorgunluk, kalp atışlarında hızlanma ya da düzensizlik gibi 
belirtiler verebilir) 
 Terlemede azalma veya hiç terlememe 
 Kendine zarar verme düşünceleri veya kendine zarar verme girişimi  
 
Seyrek (1000 kişide 1’den azını etkileyebilir): 
 Glokom (gözde sıvı birikmesi ve bunun sonucunda göz içi basıncında artış, gözde ağrı ve 
görme bozukluğu) 
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür. 
 
Aşağıdakilerden herhangi birini farkederseniz doktorunuza söyleyiniz: 
 
Çok yaygın (10 kişide 1’den fazlasını etkileyebilir): 
 B
urunda dolgunluk hissi, burun akıntısı, boğaz ağrısı 
 Vüc
udun çeşitli bölümlerinde karıncalanma, ağrı ya da uyuşmalar  
 Uykulu hal, yorgunluk 
 Baş dönmesi 
 Bulantı, ishal 
 Kilo kaybı 
 
Yaygın (10 kişide 1’den azını etkileyebilir): 
 Ka
nsızlık 
 Alerjik reaksiyonlar (deride döküntüler, kızarıklık, kaşınma, yüzde şişlik, kurdeşen gibi) 
 İştah kaybı, iştah azalması 
 Saldırganlık, aşırı heyecan ve hareketlilik, öfkelilik 
 U
ykuya dalmada ya da uykuyu sürdürmede güçlük 
 Konuşmad
a sorunlar, geveleyerek konuşma 
 Sakarlık ya da hareketlerde düzen tutturamama, yürürken dengesizlik hissi 
 Günlük rutin işleri yapabilme yetisinde azalma 
 Tat duyusunda azalma ya da kaybolma, veya bu duyunun bulunmaması 
 İstek dışı titreme ya da sarsılma; gözlerde kontrol edilemeyen ve hızlı hareketlilik 
 Gör
me bozuklukları (çift görme, bulanık görme, görme azalması, bir yere odaklanmada 
zorluk gibi) 
 Dönme hissi (vertigo), kulak çınlaması, kulak ağrısı  
 Ne
fes darlığı  
 Öksürük 
 Burun kanaması 
 Ateş, kendini iyi hissetmeme, zayıflık 
 Kusma, kabızlık, karında ağrı ya da huzursuzluk, hazımsızlık, mide ya da bağırsak 
enfeksiyonu  
 Ağız kuruluğu 8 / 10  Saç dökülmesi  
 Kaşıntı 
 Eklemlerde ağrı ya da şişme, kaslarda spazm ya da seğirme, kaslarda ağrı ya da zayıflık, 
göğüs ağrısı 
 Kilo artışı 
 
Yaygın olmayan (100 kişide 1’den azını etkileyebilir): 
 Ka
n pulcuklarında azalma (kanamanın durmasını sağlayan kan hücreleri), enfeksiyonlara 
karşı koruma sağlayan beyaz kan hücrelerinde azalma, kandaki potasyum düzeylerinde 
azalma 
 Karaciğer enzimlerinde artış, eozinofil denilen kan hücrelerinde artış 
 Boyun, koltuk altı ya da kasıklarda bezeler 
 İştah artışı 
 Mizaçta yükselme (aşırı neşe ve hareketlilik) 
 Gerçekte olmayan şeyleri duyma, görme ya da hissetme, ağır ruh hastalığı (psikoz) 
 Du
ygulanım kaybı, duygulanımı göstermeme, olağan dışı kuşkuculuk, panik at ak 
 Okuma, konuşma ya da yazma ile ilgili sorunlar 
 Huzursuzluk, aşırı hareketlilik 
 Düşünme yetisinde azalma, uyanıklık ya da tetikte olma halinde gerileme 
 Vücut hareketlerinde azalma veya yavaşlama, istek dışı anormal ya da tekrarlayıcı kas 
hareketleri 
 Baygınlık 
 Dokunma duyusunda bozulmalar 
 Koku alma duyusunda bozulma ya da kayıp, kokuları farklı algılama 
 Bir migren ya da sara nöbetinden önce gelen olağan dışı duyu veya hisler 
 Gözde kuruluk, gözlerin ışığa karşı hassaslaşması, göz kapağında seğirme, göz yaşarması 
 İşitmede azalma ya da kayıp, bir kulakta işitme kaybı 
 Yavaş ya da düzensiz kalp atışları, göğüste kalp atışlarının hissedilmesi 
 Kan basıncında düşme, ayağa kalkıldığında kan basıncının düşmesi (bu nedenle LETOP 
alan bazı hastalar aniden ayağa kalktıklarında veya yatarken aniden oturur duruma 
geçtiklerinde baygınlık ya da baş dönmesi hissedebilir veya baygınlık geçirebilirler) 
 Yüz ve boyunda kızarıklık, sıcak basması 
 Pankreas iltihabı (pankreatit) 
 Aşırı gaz çıkarma, göğüs kemiği arkasında yanma, karında şişkinlik ya da gerginlik 
 Dişeti kanaması, tükürük artışı, ağızdan salya gelmesi, nefes kokusu 
 Aşırı sıvı içme, susuzluk hissi 
 Deride renk değişikliği 
 Kas sertliği, yan ağrıları 
 İdrarda kan, idrar kaçırma (idrar kontrolünün olmayışı), acil idrar yapma isteği, böğür ya 
da böbrek ağrısı 
 Sertleşme sorunu veya sertleşmeyi sürdürmede güçlük, cinsel işlevlerde bozukluk 
 Grip benzeri belirtiler 
 El ve ayak parmaklarında soğukluk 
 Sarhoşluk hissi 
 Öğrenme zorluğu 
 
Seyrek (1000 kişide 1’den azını etkileyebilir): 
 Mizaçla çok aşırı yükselme (çok aşırı neşe ve hareketlilik) 9 / 10  Bilinç kaybı 
 Bir gözde görme kaybı, geçici körlük, gece körlüğü 
 Göz tembelliği 
 Göz içinde ve çevresinde şişmeler 
 Soğuğa maruz kalındığında el ya da ayak parmaklarında uyuşma, karıncalanma ve renk 
değişikliği (beyaz, mavi ve daha sonra kırmızı) 
 Karaciğer iltihabı, karaciğer yetmezliği 
 Stevens-Johnson sendromu (deri döküntüsü, deride kabarcıklar ve ağız, burun, göz gibi 
mukoza bölgelerinde yaralar ve aşı rı hassasiyet gibi belirtiler veren, yaşamı tehdit edici bir 
hastalık tablosu) 
 Anormal cilt kokusu 
 Kol ve bacaklarda rahatsızlık hissi 
 Böbrek bozuklukları 
 
Bilinmiyor (mevcut verilerden hareketle tahmin edilemiyor): 
 Makulopati, gözün retina tabakasında görmenin en keskin olduğu makula adındaki küçük 
bölgenin bir hastalığıdır. Görmenizde azalma ya da değişiklik fark ederseniz doktorunuza 
başvurmalısınız. 
 Toksik epidermal nekroliz: Stevens-Johnson sendromuyla bağıntılı, ancak bundan daha 
şiddetli olan bir hastalıktır. Deride yaygın kabarcıklar ve derinin üst tabakasında 
soyulmalar karakteristik özelliğidir (Seyrek yan etkiler’e bakınız). 
 
Ç
ocuklar ve ergenler: 
Çocuklardaki yan etkiler, genellikle erişkinlerde görülenlere benzerdir. Ancak bazı yan 
etkiler, çocuklarda erişkinlerde olduğundan daha sık görülebilir ve/veya daha şiddetli 
seyredebilir. 
Çocuklarda daha şiddetli seyredebilen yan etkiler: Terlemede azalma veya hiç terlememe, 
kanda asit düzeyinin yükselme si 
Çocuklarda daha sık görülen yan etkiler: Üst solunum yolu hastalıkları  
 
Bunlar LETOP’un hafif yan etkileridir. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
5. LETOP’un saklanması 
LETOP’u çocukların göremeyeceği, erişemeyeceği yerlerde ve ambalajında saklayınız. 
 
L
ETOP’u 25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 10 / 10  
Ambalajdaki son kullanma tarihinden sonra LETOP’u kullanmayınız. 
 
Eğer üründe ve/veya ambalajında bozukluklar fark ederseniz LETOP’u kullanmayınız.  
 
Ruhsat Sahibi: 
Sandoz İlaç San. ve Tic. A.Ş. 
Küçükbakkalköy Mah. Şehit Şakir Elkovan Cad. 
No:15A 34750 Ataşehir/ İstanbul 
 
Üretim Yeri: 
Sandoz Private Limited  
Plot No.8-A/2 ve 8-B TTC Industrial Area,  
Kalwe Block, Village Dighe, Navi Mumbai - 400708  
Hindis
tan 
 
 
Bu kullanma talimatı gg.aa.yyyy tarihinde onaylanmıştır. 
 
 