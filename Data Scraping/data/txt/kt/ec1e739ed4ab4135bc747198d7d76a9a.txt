1 
  
 
KULLANMA TALİMATI  
 
TYLOLHOT DAY 500mg+30mg+2mg/20g tek kullanımlık oral çözelti hazırlamak için toz  
Ağızdan alınır.  
 • Etkin madde: Her bir poşet  500 mg P arasetamol, 30 mg P södoefedrin hidroklorür ve 2 mg 
Klorfeniramin maleat içerir.  
• Yardımcı maddeler: Sitrik asit susuz , Tartarik asit, Sodyum bikarbonat, Sodyum karbonat 
susuz , Limon aroması, Rafine ş eker (şeker pancarından elde edilmiş sakaroz) , Povidon K 30, 
Kinolin sarısı  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
-Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
-Eğer ilave sorularınız olursa, lütfen doktorunuza veya eczacınıza danışınız. 
-Bu ilaç kişisel olarak sizin için reçete edilmiştir, başkalarına vermeyiniz. 
-Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
-Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
  
Bu Kullanma Talimatında:  
 1. TYLOLHOT DAY nedir ve ne için kullanılır?  
2. TYLOLHOT DAY’i  kullanmadan önce dikkat edilmesi gerekenler  
3. TYLOLHOT DAY nasıl kullanılır?  
4. Olası yan etkiler nelerdir? 5. TYLOLHOT DAY’in  saklanması  
 Başlıkları yer almaktadır.  1. TYLOLHOT DAY  nedir ve ne için kullanılır?  
 TYLOLHOT DAY, poşet içinde beyazımsı sarı renkli, limon kokulu, akıcı granüler tozdur. 6 
veya 12 poşet içeren, karton kutu içinde piyasaya sunulmaktadır.  TYLOLHOT DAY, bir ağrı kesici ve ateş düşürücü (parasetamol), bir antihistaminik  
(klorfeniramin maleat) ve mukozanın şişkinliğini azaltarak tıkanıklıkları gideren bir  
dekonjestan (psödoefedrin hidroklorür) olmak üzere üç etkin madde içeren kombine bir ilaçtır.  
TYLOLHOT DAY, grip ve soğuk algınlığına bağlı ağrı, ateş ve nezlenin semptomatik 
(şikayet leri gidermeye yönelik) te davisinde endikedir. Analjezik, antipiretik, antihistaminik ve 
dekonjestan etkiye sahip kombinasyon preparatıdır.  2. TYLOLHOT DAY ’i kullanmadan önce dikkat edilmesi gerekenler  
 2 
 TYLOLHOT DAY ’i aşağıdaki durumlarda KULLANMAYINIZ  
Eğer;  
• TYLOLHOT DAY’in  içeriğindeki parasetamol, psödoefedrin veya klorfeniramin adlı 
etkin  maddelere veya yardımcı maddelere karşı alerjik (aşırı duyarlı) iseniz, 
• 12 yaşından küçük çocuklarda,  
• Şiddetli karaciğer hastalığınız  (Child -Pugh kategorisi > 9) varsa,  
• Şiddetli akut (âni gelişen) veya kronik (uzun süredir olan) böbrek hastalığınız ve böbrek  
yetmezliğiniz varsa  
• Kalp hastalığınız varsa,  
• Kan basıncınız çok yüksekse (şiddetli hipertansiyon) veya ilaçla kontrol altına 
alınamayan hipertansiyonunuz varsa  
• Koroner arter (kalbi besleyen damar) hastalığınız varsa,  
• Diyabet hastası iseniz,  
• Tiroidiniz fazla çalışıyorsa , 
• Monoaminoksidaz inhibitörleri adı verilen ilaçlardan kullanıyorsanız veya bu ilaçlarla  
gördüğünüz tedavinin kesilmesini takiben henüz 2 hafta geçmediyse,  
• Feokroma sitoma olan hastalarda (böbreküstü bezlerinde oluşan bir tümör  olup, adrenalin 
miktarında artışa sebep olabilmektedir) , 
• Diğer sempatik sinir sistemi uyarıcı ilaçlar (burun mukozasındaki damarları büzerek 
mukozada kanlanmayı ve ona bağlı şişkinliği gideren ilaçlar, iştah bastırıcı ilaçlar ya da amfetamin benzeri merkezi sinir sistemini uyaran ilaçlar) ve sempatik sinir sisteminin bazı etkilerini bloke e derek kalbin atışını kontrol altına alan beta -blokörlerle birlikte 
kullanım, 
• Eğer bu ilaçları kullanıyorsanız: Bazı antidepresanlar, göz veya bağırsak bozukluklarının tedavisinde kullanılan atropin, alfa ve beta blokörler içerebilen yüksek tansiyon ilaçları, kan toplanması ve astım tedavisinde kullanılan ilaçlar, iştah baskılayıcılar, duygu durum bozuklukları tedavisinde kullanılan moklobemid, migren tedavisinde kullanılan ergotamin veya metiserjit, doğum sırasında rahim kasılmalarına yardımcı olan oksitoksin,  
• İdrara çıkma sonrası mesanede bir miktar idrarın kaldığı prostat adenomu denilen  
rahatsızlığınız varsa,  
• Mesane ya da bağırsaklarınızda tıkanıklık varsa,  
• Midenizde daralmaya neden olan peptik ülseriniz varsa,  
• Astım dahil olmak üzere herhangi bir akciğer hastalığınız varsa,  
• Göz tansiyonunun artması (glokom) durumunda, 
• Sara (Epilepsi) hastasıysanız . 
 TYLOLHOT DAY ’i aşağıdaki durumlarda DİKKATLİ KULLANINIZ  
Eğer;  
• Parasetamolü ilk kez kullanıyorsanız veya daha önce kullanım hikayeniz varsa,  
kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu oluşabilmektedir. Bu durumda doktor ile irtibata geçilerek ilacın 
kullanımının  bırakılması ve alternatif bir tedaviye geçilmesi gerekmektedir. Parasetamol 
ile deri  reaksiyonu gözlenen kişi bir daha bu ilacı veya parasetamol içeren başka bir ilacı  
kullanmamalıdır. Bu durum, ciddi ve ölümle sonuçlanabilen Stevens -Johnson sendromu  
(ciltte ve göz çevresinde kan oturması, şişlik ve kızarıklıkla seyreden iltihap ), toksik 
epidermal nekroliz (deride içi sıvı dolu kabarcıklarla seyreden ciddi bir hastalık) ve akut  
generalize ekzantematöz püstüloz (yüksek ateşin eşlik ettiği akut yaygın döküntülü içi  
cerahat dolu küçük kabarcıklar) dahil cilt reaksiyonlarına neden olabilmektedir. 
• Kemik iliğinizde işlev bozukluğu varsa,  3 
 • Astım, uzun süre devam eden nezle, uzun süre devam eden kurdeşen ve  antienflamatuvar 
ilaçlara karşı aşırı duyarlılığınız varsa,  
• Parasetamol, psödoefedrin HCl veya klorfeniramin maleat  içeren başka bir ilaç  
kullanıyorsanız,  
• Alkol alan kişilerde karaciğer zehirlenmesi (hepatotoksisite) riski nedeniyle günlük 
alınan parasetamol dozunun 2000 mg’ı aşmaması gerekir.  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Birden (akut) yüksek doz verildiğinde ciddi karaciğer toksisitesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir.  
• Alkolik karaciğer hastalarında dikkatli kullanılmalıdır. 
• Karaciğer enzimlerinde yükselme ve gelip geçici sarılıkla karakterize kalıtsal bir  hastalık  
olan Gilbert sendromunuz varsa,  
• Kalp ritim bozukluğunuz  ve kalp damar hastalığınız varsa,  
• Şeker hastalığınız varsa,  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir. 
• Fazla çalışan tiroidiniz veya tiroid fonksiyon bozukluğunuz varsa,   
• Feokromositoma olan hastalarda (böbreküstü bezlerinde oluşan bir tümör olup, adrenalin 
miktarında artışa sebep olabilmektedir),  
• Daha önce size uzamış QT sendromu (kalpte ciddi ritim bozukluğu ve ani ölümlere yol  
açabilen bir durum) ve Torsades de Pointes tanısı (yaşamı tehdit eden düzensiz kalp ritmi)  
konduysa veya bu hastalıkların sizde olduğundan şüpheleniliyorsa, 
• 60 yaş üzerindeyseniz,  
• Serebral ateroskleroz (beyindeki damar sertliği) hastasıysanız,  
• İdiyopatik ortostatik hipotansiyon (nedeni bilinmeyen, ayağa kalkar kalkmaz  
tansiyonunuzun düşmesi) durumunda , 
• Deride kızarıklık, döküntü veya bir deri reaksiyonu görüldüğü takdirde , 
• Prostat büyümeniz varsa , 
• 3-5 gün içinde yeni belirtilerin oluşması ya da ağrının ve/veya ateşin azalmaması halinde  
ilacınızı kullanmaya son vererek doktorunuza danışınız. 
• Sepsis gibi glutatyon eksikliği olan hastalarda, parasetamol kullanımı metabolik asidoz riskini arttırabilir.  
Ciddi bir enfeksiyonunuz varsa bu metabolik asidoz riskini arttırabilir.  Metabolik asidoz belirtileri şunlardır:  
o Derin, hızlı ve zorlanarak nefes alıp vermek  
o Mide bulantısı ve kusma  
o İştahsızlık  
• Eğer bu ilaçları kullanıyorsanız: Bazı antidepresanlar, göz veya bağırsak bozukluklarının 
tedavisinde kullanılan atropin, alfa blokörler içerebilen yüksek tansiyon ilaçları, kan 
basıncı yükselmesi ve astım tedavisinde kullanılan ilaçlar, duygu durum bozuklukları 
tedavisinde kullanılan moklobemid, migren tedavisinde kullanılan ergotamin veya 
metiserjit, doğum sırasında rahim kasılmalarına yardımcı olan oksitosin. 
• Psödoefedrin ile iskemik kolit (kalın bağırsağa giden kan akımında azalmaya bağlı oluşan hasar) bildirimleri olmuştur. Şayet karın ağrısı, makattan kanama ya da iskemik kolitin 
diğer semptomları gelişirse, psödoefedrin derhal durdurulmalı ve doktora başvurulmalıdır. 
• Psödoefedrin içeren ilaçların kullanımını takiben posterior geri dönüşümlü ensefalopati  4 
 sendromu (PRES) ve geri dönüşümlü serebral vazokonstriksiyon sendromu (RCVS) vakaları 
rapor edilmiştir. PRES ve RCVS, beyne kan akışının azaldığı nadir durumlardır. PRES veya RCVS belirtisi olabilecek semptomlar gelişmesi durumunda hemen TYLOLHOT DAY’i kullanmayı bırakın ve acil tıbbi yardım alınız (semptomlar için bkz. Bölüm “4. Olası yan etkiler 
nelerdir”)  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  TYLOLHOT DAY ’in yiyecek ve içecek ile kullanılması  
Besinler TYLOLHOT DAY’in  emilim hızını azaltabilir.  
Alkolle veya alkol içeren yiyecek ve içeceklerle (örn. bazı ilaçlar) birlikte kullanıldığında  
karaciğer üzerine zararlı etki gösterme riski artabilir.  
 Hamilelik  
İlacı kullanmadan önce doktorunuza ya da eczacınıza danışınız.  
 
Hamileyseniz ya da hamile kalmayı planlıyorsanız doktorunuza mutlaka söyleyiniz. 
 Doktorunuz aksini söylemedikçe TYLOLHOT DAY’i hamilelikte kullanmayınız.  
 Tedaviniz sırasında hamile olduğunuzu fark ederseniz hemen doktorunuza ya da eczacınıza  
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Doktorunuz aksini söylemedikçe, TYLOLHOT DAY’i  emzirme döneminde kullanmayınız.  
 Araç ve makine kullanımı  
TYLOLHOT DAY uyuşukluğa, bazı hastalarda ise baş dönmesi veya uyuklamaya neden 
olabilir. Bu nedenle araç ve makine kullanırken dikkatli olunuz. Uyku hali, alkollü içeceklerin ve sakinleştirici ilaçlar olan sedatiflerin ve trankilizanlar ın 
kullanımıyla artabilir.   
 TYLOLHOT DAY ’in içeriğinde bulunan bazı yardımcı maddeler hakkında önemli 
bilgiler  
TYLOLHOT DAY, her 1 poşette 142,73 mg sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır.  TYLOLHOT DAY,  her dozda 17.585,46 mg rafine şeker içerir. Bu durum, diabetes mellitus 
(şeker) hastalarında göz önünde bulundurulmalıdır. Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlar ile birlikte kullanımı  
Bazı ilaçlar ile birlikte kullanıldığında TYLOLHOT DAY’in  etkisi değişebilir. Aşağıdaki 
ilaçları  kullanıyorsanız lütfen doktorunuza söyleyiniz:  
 
• Mide boşalmasında gecikme yaratan ilaçlar (Örn: Propantelin vb.)  5 
 • Mide boşalmasını hızlandıran ilaçlar (Örn: Metoklopramid gibi)  
• Karaciğer enzimlerini uyaran ilaçlar (Örn: Bazı uyku ilaçlar ı, sara hastalığında kullanılan 
bazı ilaçlar  (fenitoin, fenobarbital, karbamazepin)  gibi)  
TYLOLHOT DAY  sara hastalığında  kullanılan  fenitoin  adlı ilacın  metabolizmasını  
inhibe  eder,  bu nedenle  fenitoin  toksisitesine  neden  olabilir.  
• Antibiyotik olarak kullanılan kloramfenikol , rifampisin  
• Varfarin ve kumarin türevi antikoagülanlar (Kan pıhtılaşmasını engelleyen ilaçlar)  
• Zidovudin (Çocuk ve erişkinlerde görülen HIV enfeksiyonlarının (AIDS) tedavi ve  
önlenmesinde kullanılan bir ilaç ) 
• Domperidon (Bulantı -kusma tedavisinde kullanılır)  
• Sarı kantaron (St. John’ s Worth / Hypericum perforatum) içerikli ilaçlar  
• Kolestiramin içerikli ilaçlar (yüksek kolesterol tedavisinde kullanılır)  
• Tropisetron ve granisetron içerikli ilaçlar (radyoterapi ve/veya kemoterapi alan hastalarda 
bulantı ve kusmanın önlenmesi amacıyla kullanılır)  
• Diğer ağrı kesicilerle birlikte kullanım 
• Alkol  
• Antidepresan ilaçlar (Ruhsal çöküntü tedavisinde kullanılan bazı ilaçlar)  
• Sakinleştirici ilaçlar (Sedatifler, trankilizanlar)  
 
TYLOLHOT DAY’in  burun tıkanıklığını giderici ilaçlar, trisiklik antidepresanlar (Örn. 
amitriptilin,  nortriptilin, imipramin ve desipramin), iştah kesici ilaçlar ve bazı sinir sistemi 
uyarıcı ilaçlar  veya MAOI’leri (Monoamino oksidaz inhibitörleri: Moklobemid gibi) ile beraber 
kullanılması bazen tansiyon yükselmesine neden olabilir. İlacın psödoefedrin içermesinden 
dolayı, bretilyum, betanidin, guanitidin, debrizokin, metildopa ve alfa - ve beta- adrenerjik 
blokör  ilaçlar gibi tansiyonu düşüren ilaçların etkis ini kısmen tersine çevirebilir.  
• Kardiyak glikozidlerle (kalp yetmezliğinde kullanılır) birlikte kullanım kalp ritmi 
bozukluğu riskini artırır.  
• Ergot alkaloidleri (ergotamin ve metiserjit; migren tedavisinde kullanılır) ile birlikte  
kullanılması yan etki riskini artırır.  
• Doğumu kolaylaştırmak için kullanılan oksitosin ile birlikte hipertansiyon riskini artırır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. TYLOLHOT DAY  nasıl kullanılır?  
 Uygun kullanım ve doz / uygulama sıklığı için talimatlar:  
TYLOLHOT DAY’i  her zaman, tam olarak doktorunuzun söylediği şekilde alınız. Emin 
olmadığınız  zaman doktorunuza veya eczacınıza danışınız. 
12 yaşın üzerindeki çocuklarda ve yetişkinlerde: Her 4 saatte bir 1 poşet veya her 6 saatte bir 
1-2 poşet alınabilir. Günde 6- 7 dozdan fazla kullanılmamalıdır. 
 Alkol alan kişilerde, parasetamole bağlı hepatotoksisite riski nedeniyle günlük TYLOLHOT 
DAY dozu 4 poşeti aşmamalıdır. 5 günden uzun süreli kullanılmamalıdır.   Uygulama yolu ve metodu:  
TYLOLHOT DAY, ağızdan alınır ve aşağıdaki şekilde kullanılır:  
 6 
 Her bir poşetin içindeki ilaç 160 ml (60°C -80°C aralığında yaklaşık 1 su bardağı) sıcak su 
içerisinde karıştırılarak çözülmeli ve sıcak iken içilmelidir.  
 
 
 
Değişik yaş grupları:  
 Çocuklarda kullanımı:  
12 yaşın altındaki çocuklarda kullanılmamalıdır.  
 Yaşlılarda kullanımı:  
Sağlıklı, hareketli yaşlılarda normal yetişkin dozu uygundur fakat herhangi bir hastalığın eşlik ettiği durumlarda doz ve dozlam a sıklığı uygun bir şekilde doktorunuz tarafından azaltılmalıdır. 
 Özel kullanım durumları:  
Böbrek / Karaciğer yetmezliği : 
Karaciğer ya da böbrek yetmezliğiniz varsa doktorunuza bildirini z. Hafif -orta şiddette karaciğer 
ve böbrek fonksiyon bozukluğu olan hastalarda dikkatle kullanılmalıdır.  İleri derecede karaciğer ve böbrek yetmezliği olan hastalarda kullanılmamalıdır.  
Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşmaması gerekir.  Eğer TYLOLHOT DAY’in  etkisinin çok güçlü ya da zayıf olduğuna dair bir izleniminiz var ise  
doktorunuz veya eczacınız ile konuşunuz.  Kullanmanız gerekenden daha fazla TYLOLHOT DAY  kullandıysanız  
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir,  
ancak bazı durumlarda saatlerce belirti görülmeyebilir. Bu nedenle aşırı doz veya kazayla ilaç  
alma durumlarında derhal doktorunuza haber veriniz veya hastaneye başvurunuz. Akut (kısa  
sürede) yüksek doz alındığında karaciğer zehirlenmesine yol açabilir. Aşırı dozun zararı alkolik karaciğer hastalarında daha yüksektir. Parasetamol doz aşımı hemen tedavi edilmelidir.  Doz aşımında heyecan, huzursuzluk, halüsinasyon, yüksek tansiyon ve kalp ritim bozukluğu  
gibi merkezi sinir sistemi ve kardiyovasküler sistem semptomları ortaya çıkabilir. Şiddetli  
olgularda psikoz (bir tür ruhsal bozukluk), havale, koma ve ani yükselen kan basıncı gelişebilir.  
Potasyumun hücre dışından hücre içine kayması nedeniyle serum potasyum düzeyi düşebilir. Doz aşımında sakinlik, merkezi sinir sisteminin paradoksal uyarılması, toksik psikozis  
(duygudurum bozukluğu), nöbet, apne (solunumun geçici ola rak durması), konvülsiyonlar  
(istemli olarak çalışan kasların istem dışı kasılması), antikolinerjik etkiler (bulanık görme, ağız  
kuruluğu, idrar tutulması, kabızlık), distonik reaksiyonlar (istem dışı, güçlü kas kasılmaları ve  
postür bozukluğu) ve aritmi (kalp atışında anormallik) dahil kardiyovasküler kollaps  
(damarların genişleyip burada kanın toplanmasıyla oluşan ağır bir çöküntü tablosu) meydana  
gelebilir.  
7 
  
Tavsiye  edilen  dozlarda  görülen  yan  etkilerle  beraber  gerginlik,  huzursuzluk,  titreme, kasılmalar, çarpıntı ve yüksek tansiyon görülebilir.  TYLOLHOT DAY’ den kullanmanız gerekenden fazlasını kullanmışsanız bir doktor veya eczacı 
ile konuşunuz. 
 TYLOLHOT DAY ’i kullanmayı unutursanız  
Unutulan dozları dengelemek için çift doz almayınız.  Bu ürünün kullanımına ilişkin ilave sorularınız varsa doktorunuz ya da eczacınıza sorunuz.  
 TYLOLHOT DAY  ile tedavi sonlandırıldığındaki oluşabilecek etkiler  
Bulunmamaktadır.  4. Olası yan etkiler nelerdir? 
 
Tüm ilaçlar gibi TYLOLHOT DAY ’in içeriğinde bulunan maddelere duyarlı olan kişilerde yan 
etkiler  olabilir.  
 
Aşağıdakilerden biri olursa, TYLOLHOT DAY ’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• El, ayak, yüz ve dudakların şişmesi ya da özellikle boğazda nefes darlığına yol açacak şekilde şişme (anafilaktik şok)  
• Astım ve akciğerde nefes darlığına yol açacak astım benzeri belirtiler (bronkospazm)  
• Deri döküntüsü, kaşıntı, ürtiker (kurdeşen)  
• Alerjik ödem ve anjiyoödem (alerji sonucu yüz ve boğazda şişme)  
• Akut j eneralize eksantematöz püstülozis (yüksek ateşin eşlik ettiği akut yaygın  
döküntülü içi cerahat dolu küçük kabarcıklar)  
• Eritema multiforme  (genelde kendiliğinden geçen, el, yüz ve ayakta dantele benzer  
kızarıklık oluşturan aşırı duyarlılık durumu)  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla  
seyreden iltihap)  
• Fatal sonuçlar dahil toksik epidermal nekroliz (ölümcül sonuçlar dahil deride içi sıvı  
dolu kabarcıklarla seyreden ciddi bir hastalık)  
• Kalpte ritim bozukluğu (Aritmi)  
• Kalbi besleyen damarlarda tıkanma (iskemik kalp hastalığı)  
• Karaciğer işlev bozuklukları  
• Aşırı duyarlılık  
• Varsanı, gerçekte olmayan şeyleri görmek veya duymak (Halüsinasyonlar)  
• Kan basıncı yükselmesi (Hipertansiyon)  
 Bunlar ın hepsi çok ciddi yan etkilerdir. Eğer bunlardan biri sizde mevcut ise, sizin TYLOLHOT 
DAY’e karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek  olabilir.  
 Bu çok ciddi yan etkilerin hepsi oldukça seyrek görülür.  Yan etkiler görülme sıklıklarına göre aşağıdaki şekilde sıralanmıştır. 8 
  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki veriler ile tahmin edilemiyor.  
 Yaygın:  
• Sinirlilik  
• Uyku bozuklukları  
• Bulantı  
• Kusma  
• Sersemlik  
• Ağız kuruluğu  
• Uyku hali (somnolans)  
• Baş ağrısı  
• Baş dönmesi  
• Üst solunum yolları enfeksiyon belirtiler  
• Uyuşma, karıncalanma ve yanma hissi gibi duyusal bozukluklar  
• Bağırsak gazı  
• Karın ağrısı  
• Kabızlık  
• Hazımsızlık  
 Yaygın olmayan:  
• Yorgunluk 
• Telaş hali  
• Böbreklerde yetmezliğe yol açabilen böbrek hasarı (papiler nekroz)  
• Dizüri (idrar yaparken ağrı)  
• Erkek hastalarda üriner retansiyon (önceden mevcut bir prostatik büyüme bu durumu  
hazırlayıcı bir faktör olabilir)  
• Sindirim sisteminde görülen kanama (gastrointestinal kanama)  
• Huzursuzluk  
 Seyrek:  
• Kan pulcuğu sayısında azalma (trombositopeni), akyuvar sayısında azalma (lökopeni),  
kan hücrelerinde azalma (pansitopeni), anemi (kansızlık), kanda metemoglobin bulunması (methemoglobinemi), anormal sayıda düşük beyaz kan hücresi (nötropeni), kılcal damarların deri içine kanaması (trombositopenik purpura)  
• Anoreksi (iştahsızlık)  
• El, ayak, yüz ve dudakların şişmesi ya da özellikle boğazda nefes darlığına yol açacak şekilde şişme (anafilaktik şok)  
• Akciğerde nefes darlığına yol açacak astım benzeri belirtiler (bronkospazm)  
• Bronşial sekresyonda kalınlaşma  
• Bulantı, kusma, ishal, karın ağrısı, hazımsızlık 
• Karaciğer hasarı, sarılık dahil hepatit (karaciğer iltihabı)  9 
 • Deri döküntüsü, kaşıntı, egzama, alerjik ödem, yüzde, dilde ve boğazda şişlik 
(anjiyoödem), yaygın akıntılı döküntüler (akut generalize eksantematöz püstülozis), el, 
yüz ve ayakta dantele benzer kızarıklık oluşturan aşırı duyarlılık (eritema multiforme)  
• Stevens -Johnson sendromu (cilt ve mukoza zarının ilaç veya enfeksiyona karşı ciddi  
şekilde reaksiyon gösterdiği bir rahatsızlıktır)  
• Toksik epidermal nekroliz (Lyell sendr omu) (ilaç ve çeşitli enfeksiyonlara  bağlı 
gelişebilen deri hastalığı)  
• Çok miktarda alındığında karaciğer hasarı, sarılık dahil hepatit (karaciğer iltihabı)  
• İritasyonlu veya iritasyonsuz deri döküntüleri  
• Alerjik dermatit (egzema)  
• Kalp atımının hızlanması (taşikardi)  
• Yüksek tansiyon (hipertansiyon) veya düşük tansiyon (hipotansiyon)  
• Kalp ritm bozuklukları, kalp çarpıntısı  
• Depresyon, iritabilite, kabuslar  
• Halüsinasyon (özellikle çocuklarda) dahil merkezi sinir sistemi (MSS) uyarım belirtileri, konsantre olamama, baş dönmesi  
• Bulanık görme  
• Kulak çınlaması  
• Halsizlik, göğüs sıkışması  
 Çok seyrek : 
• Ani ve sık gelişebilen kan hücresi sayısının azalması (agranülositoz)  
 Bilinmiyor:  
• Posterior geri dönüşümlü ensefalopati sendromu (PRES) ve geri dönüşümlü serebral  
vazokonsrtiksiyon sendromu (RCVS) olarak bilinen, beyinde kan damarlarını etkileyen ciddi durumlar  
 
Posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) belirtileri olabilecek aşağıda belirtilen semptomlar gelişmesi durumunda hemen TYLOLHOT DAY’i kullanmayı bırakın ve acil tıbbi yardım alınız: 
− Âni başlayan şiddetli baş ağrısı  
− Hasta hissetmek  
− Kusma  
− Bilinç bulanıklığı  
− Nöbetler, görmede değişiklikler  
• Merkezi sinir sisteminde uyarılma, baş dönmesi, uyku hali (somnolans) ve beyinde 
iltihaplanma (ensefalopati), uykusuzluk (insomni), titreme (tremor)  
• Pozitif alerji testi 
• İnsan vücudu savunma sisteminin kan pulcuklarını (trombosit) zarar verici olarak kabul 
edip imha etmesi (immün trombositopeni)  
• Hafif sersemlikten derin uykuya kadar değişen sedasyon, baş ağrısı, çocuklarda  
paradoksikal eksitasyon (vücut/organların uyarılması), yaşlılarda konfüzyonel psikoz  
(bilinç bulanıklığıyla seyreden sinirsel bozukluk)  
• İritabilite (uyaranlara karşı aşırı duyarlı olma durumu)  
• Anksiyete (kaygı, endişe)  
• Baş ağrısı  10 
 • Ağız kuruluğu  
• Eksfoliyatif dermatit (deride kızarıklık ve pullanma) dahil alerjik reaksiyonlar, ışığa  
duyarlılık, deri reaksiyonları, ürtiker  
• Kas seğirmesi ve inkoordinasyonu (kaslarda düzensiz hareketler)  
• Üriner retansiyon (idrar yapamama)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
  5. TYLOLHOT DAY ’in saklanması  
 TYLOLHOT DAY’i çocukların göremeyeceği,  erişemeyeceği yerlerde ve ambalajında 
saklayınız.  25°C’nin altındaki oda sıcaklığında saklayınız.  
 Işıktan ve nemden korumak için orijinal ambalajında saklayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’ nca belirlenen toplama sistemine veriniz.  
 Son kullanma tarihiyle uyumlu olarak kullanınız.  Ambalajın üzerinde belirtilen son kullanma tarihinden sonra TYLOLHOT DAY ’i 
kullanmayınız.  Eğer üründe ve/veya ambalajında bozukluklar fark ederseniz TYLOLHOT DAY’i  
kullanmayınız.  Ruhsat Sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İstanbul  
  Üretim Yeri:  
NOBEL İLAÇ SANAYİİ ve TİCARET A.Ş.  
Sancaklar 81100 Düzce  
 Bu kullanma talimatı  ../../…. tarihinde onaylanmıştır.  
  