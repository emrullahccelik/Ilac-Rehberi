Sayfa 1 / 9 
 KULLANMA TALİMATI  
 
VERRUTOL %0,5 + %10 deri çözeltisi  (sitostatik)  
Deri üzerine uygulanır.  
 Etkin maddeler : 1 g çözelti ; 5 mg 5 -Florourasil ve 100 mg s alisilik asit içerir.  
 Yardımcı maddeler : Dimetil sülfoksit (DMSO), Piroksilin, Poli(butil metakrilat),    
Etanol, Etil asetat.  
 
 
 
 
 
 
 
 
 
 
 
Bu Kullanma Talimatında : 
1. VERRUTOL nedir ve ne için kullanılır?  
2. VERRUTOL'ü kullanmadan önce dikkat edilmesi gerekenle r 
3. VERRUTOL nasıl kullanılır?  
4. Olası yan etkiler nelerdir?  
5. VERRUTOL'ün saklanması  
      Başlıkları yer almaktadır.  
 
 
 
 
 
 
 
 Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza 
bu ilacı kullandığınızı söyleyiniz.  
 Bu talimatta yazanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.  
 Sayfa 2 / 9 
 1. VERRUTOL nedir ve ne için kullanılır?  
 VERRUTOL, deriye dışarıdan uygulanan bir üründür. Siğil ilaçları olarak adlandırılan bir 
ilaç grubuna dahildir. Etkin madde olarak;  1 gramında, 5 mg 5 -Florourasil  ve 100 mg 
salisilik asit  içermektedir.  
 VERRUTOL ; 15 g çözelti içeren, kendinden fırçalı kapakla kapatılmış amber rengi cam 
şişede kullanıma sunu lmaktadır.  
 VERRUTOL , siğil tedavisinde kullanılır.  
 Siğiller; bir virüs türü  nedeniyle deri üzerinde görülen aşırı büyümelerdir. Genellikle,  
parmaklar ve ellerin üzerinde (dış kısmında) görülürler. Bulaşmaları direkt temasladır 
(özellikle hasarlı ve sıyrı lmış ciltte). Ayak tabanında da görülebilen çeşidi ağrı verici 
olabilir. Siğile neden olan virüs oldukça bulaşıcıdır. Bu nedenle tedavi edilmezse büyür, 
yayılır ve bulaşırlar.  
 VERRUTOL’ün içeriğinde bulunan 5 -Florourasil siğil lerin büyümesini engellemekte, 
salisilik asit ise siğili yumuşatarak 5-Florourasil’in siğilin içine işlemesini 
kolaylaştırmaktadır.  
 
2. VERRUTOL'ü kullanmadan önce dikkat edilmesi gerekenler  
VERRUTOL'ü aşağıdaki durumlarda KULLANMAYINIZ  
 Eğer 5 -Florourasil, s alisilik asit veya VERRUTOL'ün herhangi bir bileşenine karşı aşırı 
duyarlılığınız varsa,  
 Emzirme, gebelik veya gebelik şüphesi durumunda,  
 1 yaşın altındaki bebeklerde , 
 Böbrek işlev bozukluğu olan hastalarda ,  
 Dihidropirimidin dehidrojenaz (f lorourasil yıkıcı bir enzim) enzim eksikliğiniz var ise 
VERRUTOL kullanılmamalıdır.  
 Aynı anda veya son dört hafta içerisinde, su çiçeği veya zona (Herpes zoster) tedavisi 
amacıyla Brivud in, Sorivudin vb. (Bu ilaçlar; f lorourasil yıkıcı bir enzim olan 
dihidropirimidin dehidrojenaz enzi minin etkin baskılayıcılarıdır) ilaçlarla herhangi bir 
tedavi yapılıyor veya yapılmış ise, bu tedaviler ile VERRUTOL tedavisi arasında en az    
4 haftalık bir sürenin bırakılması gerekmektedir.  VERRUTOL’ün söz konusu maddelerle 
birlikte veya bu maddelerden  kısa bir süre sonra kullanılması, VERRUTOL’ün etkisini 
arttırmakta ve ağır yan etkilerin oluşmasına yol açabilmektedir.  
 Gözler ve mukoz membranlarla (ağız içi, burun ve genital bölgeler gibi dış çevreye açılan 
vücut boşlukları) temas ettirmeyiniz.  Sayfa 3 / 9 
 VERRUTOL’ü aşağıdaki durumlarda DİKKATLİ KULLANINIZ  
 VERRUTOL, sadece deriye dışarıdan uygulanan bir ilaçtır.  
 Gözlere ve mukozalara (burun içi,  ağız içi , genital vb. yüzeylere ) temasından sakınınız. 
Yanlışlıkla yutulması veya gözlere sıçraması durumunda ac ilen tıbbi yardım alınız.  
 VERRUTOL, 25 cm2’den daha geniş deri alanlarında kullanım için uygun değildir.  
 Normal derinizi tahriş edebileceğinden, çevredeki sağlıklı dokuya temas etmeyecek 
şekilde VERRUTOL’ü sadece siğil üzerine dikkatlice uygulayınız. Eğer sağlıklı deriye 
temas ederse bir kağıt mendil ile siliniz, gerekirse o bölgeyi yıkayarak ilaçtan arındırınız.  
 Şeker (d iyabet) hastalığınız, dolaşım bozukluğunuz  veya böbrek işlev bozukluğunuz veya 
temas, acı ve ısı algılama yeteneğinizde bir kısıtlanma olm ası halinde (örneğin şeker 
hastalığınız var ise),  
 Sara (epilepsi) krizlerine karşı f enitoin isimli bir ilaç kullanı yorsanız hekiminize bildiriniz. 
Fenitoin kullanımıyla eşzamanlı olarak VERRUTOL kullanıyorsanız, bu durum kanda 
fenitoin düzeyinin yükselmesine yol açabilir. Bu nedenle düzenli olarak kandaki 
yükselmiş olan fenitoin düzeyini kontrol ettiriniz.  
 Zona (Herpes zoster) tedavisi görüyorsanız veya yakın geçmişte tedavi gördüyseniz, 
hekiminizi kullandığınız ilaçlarla ilgili olarak bilgilendir iniz. 
 Siğiller derinin ince olduğu bölgelerde bulunuyorsa, VERRUTOL daha az sıklıkla 
uygulanmalı ve tedavi süresince hekime daha sık danışılmalıdır. Çünkü, VERRUTOL’ün 
içeriğinde bulunan ve derinin boynuzsu tab akasını yumuşatıcı etkisi olan s alisilik asit yara 
izi oluşumlarına neden olabilmektedir.  Doktorunuzun önermiş olduğu dozaj ve kullanım 
sıklığına uyunuz.  
 El-ayak tırnaklarının yakınındaki ve özellikle tırnak altındaki siğillerde, tırnak bağ 
dokusunun zarar görmemesine ve VERRUTOL’ün tırnak yatağına ul aşmamasına dikkat 
edilmelidir.  
 Özellikle d ihidropirimidin dehidroj enaz (DPD) eksikliğinde veya azalmış bir DPD 
aktivitesi durumunda dikkatli olunması önerilir. DPD enzimi, VERRUTOL’ün içeriğinde 
bulunan iki etkin maddeden biri olan florourasilin parçalanmasında önemli bir rol 
oynamaktadır. Bu enzimin etkinliğinin engelle nmesi veya etkinliğinin azalması [örneğin 
Brivudin  (su çiçeği veya zona tedavisinde kullanılan bir ilaç)  gibi DPD baskılayıcı 
ilaçların kullanılması ] florourasil etkin maddesinin vücutta birikmesine neden olabilir. 
Doktorunuz gerektiğinde VERRUTOL tedavisi nden önce DPD enzim aktivitesine ilişkin 
bir tahlil uygulayabilir.  Sayfa 4 / 9 
  VERRUTOL kumaşlara ve akrilik malzem elere  temas ettirilmemelidir, kalıcı 
lekelenmelere neden olabilir.  
 VERRUTOL’ü çocukların göremeyeceği, erişemeyeceği yerlerde ve ambalajında 
saklayınız.  
 VERRUTOL ’ü, kanayan yaralara sürmeyiniz.  
 VERRUTOL uçucu çözücüler içermektedir. Bu nedenle buharını kesinlikle solumayınız. 
Bu buharın solunması sersemlik yapabilir. Böyle bir durumda temiz hava alınız.  
 VERRUTOL aşırı yanıcı özellikte olduğundan ateşten uzak tutunuz.  
 Her kullanımdan sonra VERRUTOL'ün  kapağını sıkıca kapatınız.  
 VERRUTOL, metotreksat  [kanser ve oto -immun (vücudun kendi hücrelerine karşı 
savunma proteini oluşturma durumu) hastalıkların tedavisinde kullanılan bir ilaç] ve 
sülfonilürelerle (di yabetin tedavisinde kullanılan belirli ilaçlar) etkileşime girebilir.  
 Üründe kristal oluşumu gözlenirse VERRUTOL’ü kullanmayınız.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
VERRUTOL'in yiyecek  ve içecek ile kullanılması:  
VERRUTOL'in yiyecek ve içeceklerle bilinen bir etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 5-Florourasil  ve salisilik asit in hamilelerde kullanımının cenine  (hamileliğin 10. 
haftasından doğuma kadar olan sürede anne karnındaki bebeğe)  zararlı olup olmadığı 
bilinmemektedir.  
 VERRUTOL hamilelik veya hamilelik şüphesi durumlarında kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya ecza cınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 5-Florourasil ve salisilik asit in insan sütüyle atılıp atılmadığı bilinmemektedir.  
 VERRUTOL emzirme döneminde kullanmayınız . 
 Sayfa 5 / 9 
 Araç ve makine kullanımı  
VERRUTOL'ün araç ve makine kullanımı üzerine bilinen bir etkisi yoktur.  
 
VERRUTOL'ün içeriğinde bulunan bazı yardımcı maddeler hakkında önemli bilgiler  
VERRUTOL’ü n içeriğinde bulunan,  
 Dimetil sülfoksit (DMSO) nedeniyle, deride iritasyona neden olabilir.  
 
Diğer ilaçlar  ile birlikte kullanımı  
 Son 4 hafta içerisinde suçiçeği ve zona gibi virüs kaynaklı hastalıkların tedavisinde 
Brivudin, Sorivudin ve benzeri ilaçları kullandıysanız veya kullanıyor iseniz, aynı 
zamanda VERRUTOL’ün kullanılması yan etkilerde artışa neden ol abilir.  
 Sara hastalığını n tedavisinde kullanılan f enitoin ile VER RUTOL’ün birlikte 
kullanılması f enitoinin kan seviyelerinde yükselmeye  sebep olabilir.  
 Kanser ve oto -immun  (vücudun kendi hücrelerine karşı savunma proteini oluşturma 
durumu)  hastal ıkların tedavisinde kullanılan m etotreksat ile VERRUTOL’ün birlikte 
kullanımı beklenmeyen etkilere yol açabilir.  
 Şeker (diyabet) hastalığının tedavisinde kullanılan Sülfonilüreler ile VERRUTOL’ün 
birlikte kullanımı beklenmeyen etkilere yol açabilir.  
 
Eğer reçeteli  ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. VERRUTOL nasıl kullanılır?  
 Uygun kullanım ve doz/uygulama sıklığı için talimatlar:  
Yetişkinler  ve 1 yaşın üzerindeki çocuklar:  
 Doktorunuz tarafında farklı bir uygulama sıklığı tavsiye edilmediyse,  VERRUTOL’ü 
günde 2 -3 kez uygulayınız.  
 Ortalama tedavi süresi 6 haftadır. Doktorunuzca uygun görüldüğü taktirde tedavi  1 hafta 
daha sürdürülmelidir . 
 Uygulama yolu ve metodu:  
 VERRUTOL’ü yalnızca siğil üzerine uygulayınız, çevresindeki sağlıklı deriyle temas 
ettirmeyiniz.  
 Tedavi edilecek bölge 25 cm2'den büyük olmamalıdır (25 cm2 = 5 cm x  5 cm'lik bir 
alan).  Sayfa 6 / 9 
    Uygulama, ürün ün kapağındaki fırça ile yapılır. Fırçaya alına n VERRUTOL’ün 
fazlasını, şişe  ağzını n kenarına sıyırarak  uzaklaştırınız. Çok küçük siğiller için bir kürdan 
yardımıyla uygulama yapılabilir.  
   Tırnaklarınızın yakınındaki ve  özellikle  de tırnak altındaki siğill erde VERRUTOL’ün 
tırnak yatağına uygulanmamasına dikkat ediniz . 
   Her uygulamadan önce, bir önceki uygulamadan kalan film tabakası kaldırılarak 
uzaklaştırılmalıdır.  Yıkama veya mekanik etkenlerden dolayı uzaklaşmamışsa, siğilin 
üzerinden kolaylıkla çekilip  alınabilir.  
 Tedavi süresince belli aralıklarla doktorun ziyaret edilmesi önerilir. Bazı hastalarda 
VERRUTOL tedavisi sonucu oluşan ölü dokuların doktor tarafından uzaklaştırılması 
yararlı olabilir.  
 Uygulama bittikten sonra VERRUTOL'ü n kapağını sıkıca kapatınız.  
 1 yaşından küçük çocuklarda VERRUTOL’ü kullanmayınız.  
 
 Değişik yaş grupları:  
Çocuklarda kullanımı:  
VERRUTOL 1 yaşından küçük çocuklarda  kullanılmamalıdır. 5 yaşından küçük 
çocuklarda edinilen deneyimler sınırlıdır. Çocuklarda doz aşımı tehlikes i yetişkinlere 
kıyasla daha yüksek olduğundan, doktorunuz tarafından önerilen tedavi yüzeyini ve 
kullanım sıklığını aşmayınız.  
Yaşlılarda kullanımı:  
VERRUTOL'ün yaşlılarda kullanımına ilişkin bir bilgi bulunmamaktadır.  
 
 Özel kullanım durumları:  
Böbrek yetmezliği:   
Böbrek yetmezliği olan hastalarda, VERRUTOL kullanılmamalıdır.  
 
Karaciğer yetmezliği:  
Karaciğer yetmezliği olan hastalarda, VERRUTOL  kullanımının etkililiği  ve güvenli liği 
bilinmemektedir.  
 
Eğer VERRUTOL'ü n etkisinin çok güçlü ya da çok zayıf olduğuna dair bir izleniminiz var ise 
doktorunuzla ya da eczacınızla konuşunuz.  
 Sayfa 7 / 9 
 Kullanmanız gerekenden daha fazla VERRUTOL kullandıysanız:   
VERRUTOL'ün önerilen şekilde uygulanması (en fazla 25 santimetrekarelik bir alanın tedavi 
edilmesi) ile tüm vücudu etkileyen doz aşımı belirtileri beklenmez.  
Önerilenden çok daha fazla ve sık uygulanması sonucu, uygulama yerinde görülen yan 
etkilerin ciddiyeti ve sıklığı artabilir.  İlgili yan etkilerin ortaya çıkması halinde, doktorunuzla 
iletişime geçiniz. Size reçete  edilen dozu kendi başınıza değiştirmeyiniz.  
 
VERRUTOL'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer VERRUTOL'ü kullanmayı unutursanız:  
Unutulan dozları dengelemek için çift doz uygulamayınız.  
 
VERRUTOL ile tedavi sonlandırıldığındaki oluşabilecek etkiler:  
Böyle bir etki beklenmemektedir.  
 
4. Olası yan etkiler nelerdir?  
Tüm ilaçlar gibi, VERRUTOL'ün içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla gör ülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: eldeki verilerden hareketle sıklık derecesi tahmin edilemiyor.  
 
Çok yaygın:  
 Kızarıklık  
 Enflamasyon (iltihap)  
 Yanma hissi 
 Tahriş  
 Ağrı  Sayfa 8 / 9 
  Kaşıntı  
 
Yaygın:  
 Baş ağrısı  
 Deride pullanma  
 Uygulama bölgesinde görülen reaksiyonlar: [k anama , erozif deri reaksiyonları  (deri veya 
mukoza üzerinde sınırlı bir bölgenin örtücü hücre tabakasını kaybetmesi ), kabuk 
oluşumu ] 
Yaygın olmayan:  
 Gözde kuruluk   
 Gözde k aşıntı   
 Gözyaşı salgısında artış  
 Uygulama bölgesinde görülen reaksiyonlar: [ dermatit (deri iltihabı) , ödem (deri altı 
dokularında aşırı sıvı toplanması), ülser (deri veya mukoza üzerinde gelişerek altınd aki 
dokuları da etkileyen açık yara ] 
VERRUTOL’ün derinin üst tabakasındaki (boynuzsu tabaka) kuvvetli yumuşatıcı etkisi 
nedeniyle, s iğil çevresinde beyazlaşma şeklinde bir renk değişikliği ve deride p ul şeklinde 
döküntüler  görülebilir.  
İçeriğindeki salisilik asit nedeniyle, yatkınlığı olan hastalarda, ilacın uygulandığı bölgenin 
dışına da taşabilecek şekilde hafif bir tahriş görüntüsü ile kaşıntı, kızarıklık ve/veya 
kabarcıklar şeklinde ortaya çıkan aşırı derecede hassasiyet reaksiyonları görülebilme ktedir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İl aç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  Sayfa 9 / 9 
 5. VERRUTOL'ün saklanması  
VERRUTOL’ü çocukların göremeyeceği, erişemeyeceği yerlerde ve ambalajında saklayınız.  
25C’nin altındaki oda sıcaklığında saklayınız.  
Dökülme ve saçılmaları önlemek için şişeyi dik olarak saklayınız.  
Şişenin ağzını açık bırakmayınız ve her uygulamadan sonra sıkıca kapatınız.  
Aşırı yanıcı özellikte olduğundan, ateşten uzak tutunuz.  
Buzdolabına koymayınız ve dondurmayınız.  
Son kullanma tarihiyle uyumlu olarak kullanınız.  
Ambalajınd aki son kullanma tarihinden sonra VERRUTOL'ü kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Sitotoksik ve sitostatik beşeri tıbbi ürünlerin kullan ımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmi Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi  :  ORVA İlaç San. ve Tic. A.Ş.  
  Atatürk Organize Sanayi Bölgesi / Çiğli / İzmir  
 
Üretim yeri  :  ORVA İlaç San. ve Tic. A.Ş.  
 Atatürk Organize Sanayi Bölgesi / Çiğli / İzmir  
 
Bu kullanma talimatı onaylanmıştır.  
(…/…/…) 
 
 