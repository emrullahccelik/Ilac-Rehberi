KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİAZEM 2 mg Kapsül
2. KALİTATİF VE KANTİTATİF BİLEŞİM
Her bir kapsülde;
Etkin madde:
Diazepam 2.0 mg
Yardımcı madde(ler):
Laktoz monohidrat 50.0 mg
Yardımcı maddeler için 6.1’e bakınız.
3. FARMASÖTİK FORM
Kapsül
Gövde beyaz opak, kapak açık yeşil opak sert jelatin kapsüller (No : 3) içinde, beyaz,
kokusuz, homojen görünüşlü toz.
4. KLİNİK ÖZELLİKLER
4.1. Terapötik endikasyonlar
Nörotik anksiyetenin kısa süreli semptomatik tedavisinde, akut alkol yoksunluğunda ortaya
çıkan ajitasyon, tremor, delirium tremens ve halüsinasyonlarda, iskelet kaslarının lokal
patolojiye bağlı refleks spazmlarında, yukarı motor nöronlara bağlı spastisitelerde (serebral
felç ve paraplejiler), bazı epilepsi türlerinde, çocuklarda serebral spastisiteye bağlı gerginlik
ve sinirlilik halinin kontrolünde, tetanozda kas spazmının kontrolünde, oral premedikasyonda,
ameliyat öncesi premedikasyonda kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doz hastaya göre en iyi sonuç alınacak şekilde ayarlanmalıdır.
Tedaviye genellikle semptomları kontrol altına alabilecek en düşük dozla başlanır. Diazem,
anksiyolitik olarak günde 2 veya 3 defa 5-30 mg dozlarında kullanılmalıdır.
Akut alkol yoksunluğunda: gerekirse 2 ila 4 saat aralıklarla günde 5-20 mg,
Sedatif hipnotik olarak: yatmadan önce, günde 5-15 mg kullanılmalıdır.
Sayfa 1 / 9Uygulama sekli:
Oral yolla uygulama içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Diazem’in metabolitleri önemli miktarda böbrekler aracılığıyla atılmaktadır ve böbrek
fonksiyonları bozulmuş hastalarda toksik reaksiyon riski yüksek olabilir. Bu nedenle Diazem
böbrek hastalarında dikkatli kullanılmalıdır.
Diazem ciddi karaciğer yetmezliğinde kontrendikedir. (bkz. 4.3. Bölüm Kontrendikasyonlar)
Pediyatrik popülasyon:
6 aylıktan küçük pediatrik hastalarda etkinlik ve güvenlilik bilinmemektedir.
Geriyatrik popülasyon:
Yaşlı hastalarda, ataksi veya aşırı sedasyonu önlemek için etkili olan en düşük diazepam
dozunun kullanılması tavsiye edilmektedir. Eğer ilaç tolere edilebiliyorsa, ilaç dozu kademeli
olarak artırılabilir. Yetişkin dozunun yarısı kadar kullanılması önerilir.
4.3. Kontrendikasyonlar
Diazem, aşağıdaki durumlarda kullanılmamalıdır:
- Benzodiazepinlere ve preparatın bileşiminde yer alan maddelerin herhangi birine aşırı
duyarlılığı olan kişilerde
- 6 aylıktan küçük bebeklerde
- Akut alkol intoksikasyonunda
- Mental depresyonda (benzodiazepinler tek başına kullanıldıklarında depresyonu arttırırlar)
- Miyastenia graviste
- Dar açılı glokomda
- Psikoz durumlarında
- Ciddi karaciğer yetmezliğinde
- Ciddi solunum yetmezliğinde
- Uykuda geçici solunum yetmezliği
- Akut porfiri
4.4. Özel kullanım uyarıları ve önlemleri
Tedavi süresi endikasyona bağlı olarak mümkün olduğunca kısa olmalıdır ve 4 haftayı
geçmemelidir. Hastanın durumu yeniden değerlendirilmeden 4 hafta sonrasında tedaviye
Sayfa 2 / 9devam edilmemelidir. Uzun vadeli tedavinin gerekli olduğu durumlarda, hastanın
gereksinimlerinin düzenli olarak gözden geçirilmesi tavsiye edilir.
Tedavi başlatıldığında, hastaya, tedavinin sınırlı bir süre olacağı ve dozun giderek azaltılacağı
tam olarak açıklanmalıdır. Hastanın böylece diazepam tedavisinin kesilmesi ile rebound olayı
olasılığının bilincinde olarak meydana gelebilecek anksiyete gibi belirtilerin en aza
indirilmesi sağlanabilir.
DİKKAT BAĞIMLILIK YAPABİLİR.
Diazemi alkollü içkilerle birlikte kullanmaktan sakınınız, uyuklamaya neden olabilir.
Çapraz hassasiyet:
Benzodiazepinlerden birine karşı hassasiyet mevcutsa diazepam için de söz konusudur.
Genel uyarılar:
İlaç bağımlılığına predispozisyonu olan hastalarda dikkatle kullanılmalıdır.
Diğer antikonvülsan ilaçlarda olduğu gibi diazepam; konvülsif rahatsızlıklarda ek tedavi
olarak kullanıldığında, konvülsiyon sıklığı veya Grand mal nöbetlerinin artması hallerinde,
standart antikonvülzan ilaç dozunun arttırılmasını gerektirebilir.
Epileptik hastalarda diazepamın ani kesilmesi grandmal nöbetlerinin sıklık ve şiddetini
arttırabilir.
Diazepamın santral sinir sistemini deprese edici etkisinden dolayı hastalar; diazepam tedavisi
esnasında alkol ve santral sinir sistemini deprese eden ilaçlara karşı uyarılmalıdır.
Karaciğer ve böbrek fonksiyon bozukluğu olanlarda dikkatle kullanılmalıdır.
Hipoalbüminemide sedatif etkiler artabilir. Kronik obstrüktif pulmoner rahatsızlığı olanlarda
solunum güçlüğünü arttırabilirler.
Pediatrik ve geriyatrik kullanımı:
Özellikle küçük hastalar ve yaşlı hastalar benzodiazepinlerin santral sinir sisteminde
oluşturdukları etkilere karşı daha fazla hassastırlar. Yeni doğanlarda uzun süreli santral sinir
sistemi depresyonu oluşturur.
Fiziksel ve psikolojik bağımlılık:
Diazepamın ani kesilmelerinde, barbitürat ve alkol gibi maddelerin ani kesilmelerine benzer
şekilde konvülsiyonlar, tremor, karın ve kas krampları, kusma ve terleme gibi belirtiler
görülebilir. Bu nedenle her türlü uzun süreli tedavide ilaç yavaş yavaş azaltılmalıdır.
Diazem kapsüllerin her biri 50.0 mg laktoz monohidrat içermektedir. Nadir kalıtımsal
galaktoz intoleransı, Lapp laktoz yetmezliği ya da glikoz-galaktoz malabsorpsiyon problemi
olan hastaların bu ilacı kullanmamaları gerekir.
Bu ürünün kapsül yapısında tartrazin bulunmaktadır. Alerjik reaksiyonlara sebep olabilir.
Sayfa 3 / 94.5. Diğer tıbbi ürünler ile etkileşimler ve diğer etkileşim şekilleri
Antasidler ile birlikte kullanım absorpsiyon süresini uzatır.
Karbamazepin her iki ilacın da serum seviyelerini düşürebilir, etkileri azalır.
Omeprazol ve simetidin diazepamın mikrozomal oksidasyonunu inhibe eder. Etki
şiddetlenebilir.
Diğer santral sinir sistemi depresanları ile etkileşebilir. Etki şiddetlenir
İzoniazid birlikte kullanım ile diazepamın metabolizasyonu azalabilir.
Nöromusküler kavşak blokerleri (kürar benzeri ilaçlar, kas gevşeticiler) ile aditif sinerji
görülür.
Rifampin diazepamın eliminasyonunu arttırabilir.
Alkol ile birlikte kullanılması uyuklamaya yol açabilir.
Kesilme sendromu gelişmesi riski, anksiyolitik veya hipnotik olarak reçete edilen
benzodiazepinlerin kombinasyonu ile artar.
Benzodiazepin ile birlikte kullanılması dopaminerjik ilaçların (levodopa), terapötik etkilerini
azaltabilir.
Itrakonazloe, ketokonazol ve flukonazol sitokrom P450 izoenzim CYP3A4 inhibitörleri
olduğundan benzodiazepinlerin plazma düzeylerini artırabilirler. Eş zamanlı kullanım ile
benzodiazepinlerin etkileri artabilir ve uzayabilir. Benzodiazepin dozunun azaltılması gerekli
olabilir.
Teofilin, diazepam metabolizmasını artırarak etkisini azaltır.
Greyfurt suyu CYP3A4 inhibe eder ve diazepam plazma konsantrasyonu artırarak sedasyon
ve amneziyi uzatabilir. Bu etkileşim, sağlıklı bireylerde pek bir önem taşımasa da yaşlılık ya
da karaciğer sirozu gibi diğer faktörler advers etkilerin riskini artırabilir.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamileliğin ilk üç ayında kullanımı ile konjenital malformasyon riski artacağından çocuk
doğurma potansiyeli bulunan kadınlarda kullanımı önerilmez ve uygun bir doğum kontrol
yöntemi uygulanması önerilir.
Gebelik dönemi
Diazepam’ın gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Sayfa 4 / 9Diazem gerekli olmadıkça (bunun koşulları belirtilmelidir) gebelik döneminde
kullanılmamalıdır.
Diazepam rahatlıkla plasentaya geçer. Hamileliğin ilk üç ayında kullanımı ile konjenital
malformasyon riski artar. Bu yüzden hamilelik süresince risk/yarar oranı dikkatli
değerlendirilmelidir. Bu arada benzodiazepin kullanımına nadir olarak acil ihtiyaç
duyulduğundan, hamilelik süresinde genel olarak diazepam kullanımından kaçınmak gerekir.
Laktasyon dönemi
Diazepam ve N-desmetildiazepam anne sütüne rahatlıkla geçtiğinden, emziren kadınların bu
dönemde bu ilacı kullanmaktan kaçınmaları gerekir.
Üreme yeteneği /Fertilite
Farelerde ve sıçanlarda yapılan çalışmalarda, 80 mg/kg/gün diazepam dozunun fertilite veya
yavruların yaşama yeteneği üzerine herhangi bir advers etkisi bulunmamıştır. (mg/m² olarak
tavsiye edilen maksimum insan dozunun yaklaşık 13 katı).
4.7. Araç ve makine kullanımı üzerindeki etkiler
Santral sinir sistemine etki eden birçok ilaç gibi diazepam dikkat ve uyanıklıkta azalmaya yol
açabileceği için taşıt sürücüleri ve makine operatörleri için tehlikeli sonuçlar yaratabilir.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıkları
Yaygın: Uyuklama, halsizlik, bitkinlik, sersemlik ve ataksi.
Seyrek: Konfüzyon, depresyon, libidoda değişme. Akut hipereksitasyon durumları, anksiyete,
halüsinasyonlar, kas spastisitesinde artma, uykusuzluk, sinirlilik, uyku rahatsızlıkları ve
uyarılma gibi paradoksal reaksiyonlar rapor edilmiştir. Bu etkiler görüldüğü takdirde ilaç
kullanımı bırakılmalıdır.
Sinir sistemi hastalıkları
Seyrek: Baş ağrısı, baş dönmesi, tremor, konuşurken dilin dolaşması (disartri)
Göz hastalıkları
Seyrek: Çift görme, bulanık görme
Sayfa 5 / 9Vasküler hastalıkları
Seyrek: Hipotansiyon
Gastrointestinal hastalıkları
Seyrek: Konstipasyon, bulantı, tükrük salgılanmasında görülen değişiklikler
Hepato-bilier hastalıkları
Seyrek: Sarılık
Deri ve deri altı doku hastalıkları
Seyrek: Deri döküntüleri
Böbrek ve idrar hastalıkları
Seyrek: Üriner retansiyon, inkontinans
Araştırmalar
Seyrek: Uzun süreli tedavilerde nötropeni ve sarılık rapor edildiğinden periyodik kan sayımı
ve karaciğer fonksiyon testleri yapılması önerilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
Yüksek dozda uyuklama, mental konfüzyon, ayakta duramama, konuşmada güçlük,
bradikardi, solunum zayıflaması, aşırı halsizlik görülebilir.
Önlemler:
Hasta bilinçli ise emesis mekanik olarak veya emetiklerle sağlanır. Hasta bilinçsiz ise gastrik
lavaj yapılabilir. Solunum, nabız ve kan basıncı gözlenmelidir. Serum uygulanabilir.
Hipotansiyon İ.V. norepinefrin veya metaraminolle kontrol altına alınabilir. Eksitasyon
oluşursa barbitüratlar kullanılmamalıdır. Dializin pek bir önemi yoktur.
Sayfa 6 / 95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Benzodiazepin türevleri
ATC kodu: N05BA01
Diazepam santral sinir sisteminde spesifik benzodiazepin reseptörleriyle etkileşerek
GABA’nın çeşitli sinapslardaki pre ve post sinaptik inhibisyonunu maksimize ederek etki
ortaya koyar. 5-HT ve noradrenerjik nöronlardaki inhibisyonun anksiyolitik ve sedatif
etkilerden sorumlu olabileceğini gösteren çeşitli çalışmalar mevcuttur. Kortikal benzodiazepin
reseptörlerinin ise antikonvülsan etkilerden sorumlu olabileceği ileri sürülmektedir.
5.2. Farmakokinetik özellikler
Genel özellikler
Emilim: Diazepam büyük bölümü (>%90) oral uygulamanın ardından emilmektedir.
Diazepam orta derece yağlı yemeklerle birlikte uygulandığında diazepamın emilim azalmakta
veya gecikmektedir.
Dağılım: Diazepam ve metabolitleri plazma proteinlerine yüksek oranda bağlanmaktadır.
Ayrıca, kan-beyin ve plasenta bariyerini geçerler. Diazepam ve metabolitleri anne sütünde
yaklaşık olarak maternal plazmanın 1:10 konsantrasyonu kadar bulunur. (doğum sonrası 3-9
günlerde). İlacın konsantrasyon zaman eğrisi profilindeki sapma oral uygulama sonrasında
bifaziktir.
Biyotransformasyon: Diazepam, karaciğerde biyotransformasyona uğrayarak N-desmetil
diazepam, temazepam ve oksazepam gibi aktif metabolitlere dönüşür.
Eliminasyon: Diazepamın eliminasyon yarı ömrü oldukça uzundur. Diazepamın eliminasyon
yarı ömrü 20-70 saat, N-desmetil diazepamın 30-200 saat, temazepamın 10-20 saat ve
oksazepamın 5-15 saat olduğu düşünülürse ilacın kronik kullanımında kısa sürede
kümülasyona uğrayacağı gözönüne alınmalıdır. Artık etki bırakabileceğinden iyi bir hipnotik
sayılmaz. Serbest ya da konjuge formda, temel metabolitleri şeklinde idrarla atılır.
Doğrusallık/doğrusal olmayan durum: Veri bulunmamaktadır.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
Sayfa 7 / 9bölümlerde yer almaktadır (bkz. 4.4. Özel kullanım uyarıları ve önlemleri, 4.5. Diğer tıbbi
ürünler ile etkileşimler ve diğer etkileşim şekilleri, 4.8. İstenmeyen etkiler, 4.9. Doz aşımı ve
tedavisi).
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Nişasta
Magnezyum stearat
İndigotin
Titanyum dioksid
Tartrazin
6.2. Geçimsizlikler
İlaç etkileşimleri ile ilgili bilgiler için bkz. 4.5. Diğer tıbbi ürünler ile etkileşimler ve diğer
etkileşim şekilleri
Diazepam’ın kullanılan yardımcı maddeler ile geçimsizliği yoktur.
6.3. Raf ömrü
48 ay
6.4. Saklamaya yönelik özel tedbirler
30°C’in altındaki oda sıcaklığında ışıktan koruyarak saklayınız.
6.5. Ambalajın niteliği ve içeriği
Bir yüzü şeffaf PVC folyo, diğer yüzü üzeri baskılı alüminyum folyo kaplı
25 kapsüllük blisterler.
Her bir karton kutu 25 veya 50 kapsül içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
Sayfa 8 / 97. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No: 1 34303
Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
83/49
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.09.1966
Ruhsat yenileme tarihi: 01.03.2004
10. KÜB’ÜN YENİLENME TARİHİ
Sayfa 9 / 9