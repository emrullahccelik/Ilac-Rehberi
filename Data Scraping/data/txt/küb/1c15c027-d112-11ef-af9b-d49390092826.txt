KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOMENTUM losyon %0,1
2. KALİTATİF VE KANTİTATİF BİLEŞİM
Etkin madde:
Mometazon furoat 1 mg (1 g losyonda)
Yardımcı madde(ler):
Propilen glikol 8,25 g
Yardımcı maddeler için bölüm 6.1.’e bakınız.
3. FARMASÖTİK FORM
Losyon
Şeffaf, viskoz likittir.
4. KLİNİK ÖZELLİKLER
4.1. Terapötik endikasyonlar
MOMENTUM kortikosteroidlere yanıt veren dermatozların iltihap ve kaşıntı ile birlikte
seyreden belirtilerini ortadan kaldırmak amacıyla kullanılır. Saçlı deri ve diğer kıllı deri
alanlarındaki psoriasis (sedef hastalığı) ve seboreik dermatit lezyonlarının tedavisi için
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Günde bir defa birkaç damla damlatılır.
Uygulama şekli:
Saçlı deri bölgeleri dahil hastalıklı deri bölgesine günde bir defa birkaç damla MOMENTUM
damlatılır ve deriden emilinceye kadar hafifçe ovulur. Etkili ve ekonomik kullanım için
şişenin ağzı hastalıklı bölgeye yaklaştırılarak az miktarda losyon uygulanır.
1/10Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlamasına gerek yoktur.
Pediyatrik popülasyon:
Çocuklarda vücut ağırlıklarına oranla deri yüzeyi erişkinlerden daha büyüktür. Bu nedenle,
çocuklar topikal kortikosteroidlerin sistemik etkilerine daha duyarlıdır.
Topikal kortikosteroid kullanımı çocuklarda etkili tedavi sonuçlarını sağlayacak en düşük
miktarlarda yapılmalıdır. Tedavi süresi 5 gün ile sınırlandırılmalıdır. Sürekli kortikosteroid
tedavisi büyüme ve gelişmeyi etkileyebilir.
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
Doz ayarlamasına gerek yoktur.
4.3. Kontrendikasyonlar
Mometazon furoat veya diğer kortikosteroidlere ve bölüm 6.1’de listelenen yardımcı
maddelerden herhangi birine duyarlı olan hastalarda MOMENTUM kullanılmamalıdır.
MOMENTUM aşağıdaki durumlarda kontrendikedir;
• Deri atrofisi,
• Saçlı derinin bakteriyel (örn. impetigo, piyodermi), viral (örn. herpes simpleks, herpes
zoster, suçiçeği, verruca vulgaris, kondiloma akuminata ve molluskum kontagiozum),
paraziter ve fungal (örn. kandida veya dermatofit) enfeksiyonlarında.
MOMENTUM yaralara veya ülserli ciltlere uygulanmamalıdır.
4.4. Özel kullanım uyarıları ve önlemleri
MOMENTUM tedavisi sırasında iritasyon ya da duyarlılaşma meydana gelirse tedavi
kesilmeli ve uygun bir tedaviye başlanmalıdır.
Enfeksiyon oluşursa, uygun bir antifungal ya da antibakteriyel ilaç tedavisine başlanmalıdır.
Kısa zamanda olumlu bir yanıt alınamazsa enfeksiyon kontrol altına alınıncaya kadar
kortikosteroid tedavisine son verilmelidir.
2/10Topikal kortikosteroidlerin sistemik absorpsiyonu, tedavinin kesilmesinden sonra potansiyel
glukokortikosteroid yetmezliği ile birlikte geriye dönüşümlü hipotalamus-hipofiz-adrenal
(HPA) aksının baskılanmasına yol açabilir. Bazı hastalarda tedavi sırasında topikal
kortikosteroidlerin sistemik absorpsiyonu ile Cushing sendromu, hiperglisemi ve glukozüri
belirtileri ile de oluşabilir. Geniş bir yüzey alanına ya da oklüzyon altındaki bölgelere topikal
steroid uygulayan hastalar, HPA aksı baskılamasına dair belirtiler yönünden periyodik olarak
değerlendirilmelidir.
Adrenal bezin baskılanması da dahil olmak üzere, sistemik kortikosteroid kullanımından
sonra bildirilen yan etkilerin tümü, özellikle infantlar ve çocuklarda olmak üzere, topikal
kortikosteroidler ile de ortaya çıkabilir.
Pediyatrik hastalar, vücut kitle oranlarına kıyasla daha büyük cilt yüzeylerine sahip olmaları
nedeniyle eşdeğer dozlarda sistemik toksisiteye daha duyarlı olabilirler. MOMENTUM'un 2
yaşın altındaki çocuklarda güvenliliği ve etkililiği belirlenmemiş olduğundan, bu yaş
grubunda kullanılması önerilmemektedir.
Özellikle hasar görmüş geniş deri yüzeylerinde, dirseklerde ve politen oklüzyon ile birlikte
sürdürülen uzun süreli tedavi sonrasında lokal ve sistemik toksisite görülmesi yaygındır.
Çocuklarda veya yüze uygulamada kapalı pansuman yapılmamalıdır. Yüze uygulamada
tedavi 5 gün ile sınırlandırılmalı ve kapalı pansuman yapılmamalıdır. Yaştan bağımsız olarak,
tüm hastalarda uzun süreli, devamlı tedaviden kaçınılmalıdır.
Topikal steroidler, tolerans gelişimi, merkezi püstüler psöriyazis riski ve cildin bozulmuş
bariyer fonksiyonuna bağlı olarak lokal veya sistemik toksisite gelişiminin ardından rebound
relapsları da dahil olmak üzere bir dizi nedenden dolayı tehlikeli olabilir. Psöriyaziste
kullanılırsa dikkatli gözetim önemlidir.
Tüm potent topikal glukokortikoidlerde olduğu gibi, tedavinin aniden kesilmesinden
kaçınılmalıdır. Potent glukokortikoidlerin uzun süreli topikal tedavisi durdurulduğunda,
yoğun kızarıklık, batma ve yanma ile dermatit şeklini alan bir rebound fenomeni yaşanabilir.
Bu, tedavinin yavaşça azaltılmasıyla önlenebilir, örneğin tedaviyi kesmeden önce tedaviye
aralıklı olarak devam edilebilir.
3/10Glukokortikoidler bazı lezyonların görünümünü değiştirebilir ve uygun bir tanı koymayı
zorlaştırabilir ve ayrıca iyileşmeyi de geciktirebilir.
MOMENTUM, çok seyrek glokom simpleks veya subkapsüler katarakt riski nedeniyle göz
kapakları dahil olmak üzere oftalmik kullanım için uygun değildir.
Sistemik ve topikal (intranazal, inhale ve intraoküler) kortikosteroid kullanımı ile görsel
rahatsızlık rapor edilebilir. Eğer bir hasta sistemik ve topikal kortikosteroid kullanımından
sonra rapor edilen bulanık görme veya diğer görme bozuklukları gibi semptomlar
gösteriyorsa, katarakt, glokom veya santral seröz korioretinopati (SSKR) gibi nadir
hastalıkları da içerebilecek olası görsel rahatsızlıkların nedenlerini değerlendirmek için
hastanın bir göz doktoruna sevki düşünülmelidir.
Hastalara sigara içmemeleri veya çıplak ateşe yaklaşmamaları söylenmelidir - ciddi yanma
riski mevcuttur. Bu ürünle temas eden kumaş (giysiler, yatak örtüleri, elbiseler vb.) daha
kolay yanar ve ciddi bir yangın tehlikesi oluşturur. Giysilerin ve yatak örtülerinin yıkanması
ürünün birikmesini azaltabilir ancak tamamen ortadan kaldırmaz.
MOMENTUM, propilen glikol içerir. Deride iritasyona neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Bildirilmemiştir.
Özel popülasyonlara ilişkin ek bilgiler
Bilinen bir etkileşimi yoktur.
Pediyatrik popülasyon:
MOMENTUM'un 2 yaşın altındaki çocuklarda güvenliliği ve etkinliği belirlenmemiş
olduğundan, bu yaş grubunda kullanılması önerilmemektedir.
4.6. Gebelik ve laktasyon
Genel tavsiye
Gebelik kategorisi: C
4/10Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik dönemi
Hamile kadınlarda MOMENTUM kullanımı ile ilgili yeterli veri mevcut değildir. Bu nedenle,
MOMENTUM hamilelik sırasında yalnızca potansiyel yararı fetus üzerindeki potansiyel
risklerinden üstün ise kullanılmalıdır.
Hamilelik boyunca sadece doktorunuz uygun gördüğü takdirde MOMENTUM ile tedavi
uygulanmalıdır. Hamilelik boyunca geniş yüzeyler üzerine ve uzun süreli uygulamalardan
kaçınılmalıdır. Hamile kadınlarda kullanımına dair yeterli güvenlilik verisi bulunmamaktadır.
Topikal kortikosteroidlerin hamile hayvanlara uygulanması, yarık damak ve intrauterin
büyüme geriliği dahil fetal gelişim anormalliklerine neden olabilir. Hamile kadınlarda
MOMENTUM ile yeterli ve iyi kontrollü çalışmalar yoktur ve bu nedenle insan fetusuna bu
tür etkilerin riski bilinmemektedir. Bununla birlikte, topikal olarak uygulanan tüm
glukokortikoidlerde olduğu gibi, plasental bariyer içinden glukokortikoid geçişinden fetal
büyümenin etkilenme olasılığı göz önünde bulundurulmalıdır. Bu nedenle bu tür etkilerin
insan fetüsüne çok küçük bir riski olabilir. Diğer topikal olarak uygulanan glukokortikoidler
gibi, MOMENTUM da hamile kadınlarda yalnızca potansiyel yararı anne veya fetus
üzerindeki potansiyel risklerinden üstün ise kullanılmalıdır.
Laktasyon dönemi
Topikal olarak uygulanan kortikosteroidlerin anne sütünde tespit edilebilecek kadar sistemik
emilime geçip geçmediği bilinmemektedir. MOMENTUM emziren kadınlarda yalnızca
yarar/risk ilişkisi dikkatle değerlendirildikten sonra kullanılmalıdır. Yüksek dozlar ile tedavi
veya uzun süreli uygulamalar yapılacaksa emzirmeye son verilmelidir.
Üreme yeteneği/Fertilite
Mometazon furoat ile yapılan genetik toksisite çalışmaları (Ames testi, fare lenfoma deneyi ve
mikronükleus testi) mutagenik bir potansiyel göstermemiştir.
5/104.7. Araç ve makine kullanımı üzerindeki etkiler
Araç ve makine kullanma yeteneğini etkilemez.
4.8. İstenmeyen etkiler
Tablo 1. MOMENTUM tedavisi ile ilişkili bildirilen advers etkiler ve sıklıkları
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok seyrek: Follikülit
Bilinmiyor: Enfeksiyon, fronküloz
Sinir sistemi hastalıkları
Çok seyrek: Yanma hissi
Bilinmiyor: Parestezi
Göz hastalıkları
Bilinmiyor Bulanık görme (bkz. bölüm 4.4)
Deri ve deri altı doku hastalıkları
Çok seyrek: Kaşıntı
Bilinmiyor: Kontakt dermatit, deride hipopigmentasyon,
hipertrikozis, stria, akneiform dermatit, deri
atrofisi
Genel bozukluklar ve uygulama bölgesine
ilişkin hastalıklar
Bilinmiyor: Uygulama bölgesinde ağrı, uygulama
bölgesinde reaksiyonlar
Topikal dermatolojik kortikosteroidlerle seyrek olarak bildirilen lokal advers reaksiyonlar:
ciltte kuruluk, iritasyon, dermatit, perioral dermatit, deride maserasyon, miliaria ve
telanjiektazi.
Pediyatrik hastalar, deri yüzey alanlarının vücut ağırlıklarına oranının daha büyük olması
nedeniyle, topikal kortikosteroidlerce indüklenen HPA aksı baskılanması ve Cushing
sendromuna karşı, erişkin hastalardan daha büyük bir duyarlılık gösterebilirler.
Kronik kortikosteroid tedavisi çocukların büyümesine ve gelişmesine engel olabilir.
6/10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal kortikosteroidler aşırı dozda uygulandıklarında, emilme sonucu sistemik yan etkilere
yol açabilirler.
Topikal kortikosteroidlerin aşırı miktarlarda ve uzun süreli kullanılması, hipofiz-adrenal
fonksiyonlarını baskılayarak, sekonder adrenal yetmezliği ile sonuçlanabilir. Bu durumda
tedaviye son verilmelidir.
HPA aksı baskılaması fark edilirse, ilaç durdurmalı, uygulama sıklığı azaltılmalı veya daha az
potent bir steroide geçilmelidir.
Her bir tüpün steroid içeriğinin çok düşük olması sebebiyle ilacın kazara oral olarak alınması
durumunda toksik etki çok az olacak veya hiç olmayacaktır.
Doz aşımı durumunda gerekli olan semptomatik tedavi uygulanmalıdır. Akut hiperkortikoidi
semptomları, hemen hemen tamamen geri dönüşlüdür. Gerekli olduğunda elektrolit
dengesizliği tedavi edilir. Kronik toksisite olgularında, kortikosteroidlerin yavaşça kesilmesi
önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Güçlü kortikosteroidler
ATC kodu: D07AC13
Mometazon furoat belirgin antienflamatuar, antipruritik ve antipsoriyatik etkiye sahip bir
kortikosteroiddir.
7/10Topikal kortikosteroidler normal ve hasarlı dokudan absorbe olabilirler. Absorbsiyon oranı,
hazırlamada kullanılan araçlara, epidermisin bütünlüğüne ve kapalı pansuman uygulanmasına
göre değişir. Derinin iltihabi durumlarında ve uygulanan bölgenin pansumanla kapatılması
halinde perkütanöz emilim artar.
Farelerde yapılan kroton yağı ölçümü, mometazonun, tekli uygulamadan sonra betametazon
valerat ile eş güçte olduğunu ve beş uygulamadan sonra yaklaşık 8 kat güçlü olduğunu
göstermiştir.
Kobaylarda, mometazon, 14 uygulamadan sonra m.ovalis ile indüklenen epidermal akantozun
(anti-psoriyatik aktivite) azaltılmasında betametazon valerattan yaklaşık iki kat daha etkili
olmuştur.
5.2. Farmakokinetik özellikler
Genel özellikler
Emilim:
Farmakokinetik çalışmalar % 0,1’lik merhem formundaki mometazon furoat preparatının
topikal uygulamasından sonra sistemik emiliminin minimum düzeyde, uygulanan dozun
yaklaşık % 0,7’si olduğunu göstermiştir. Losyon formülasyonu ile minimal emilim
beklenmektedir.
Dağılım:
Mometazon furoatın da dahil olduğu kortikosteroidler plazma proteinlerine farklı derecelerde
bağlanırlar.
Biyotransformasyon:
Mometazon furoatın da dahil olduğu kortikosteroidler esas olarak karaciğerde metabolize
olur. Plazma ve ekskretada az miktarlarda bulunmaları nedeniyle metabolitlerin
karakterizasyonu mümkün değildir.
Eliminasyon:
Emilen mometazon furoatın çoğunluğu, uygulamayı takip eden 72 saat içinde atılır.
Mometazon furoatın da dahil olduğu kortikosteroidler böbreklerden atılırlar.
8/105.3. Klinik öncesi güvenlilik verileri
Mometazon furoat ile yapılan genetik toksisite çalışmalarında (Ames testi, fare lenfoma
deneyi ve mikronükleus testi) mutagenik bir potansiyele rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropil selüloz
Sodyum dihidrojen fosfat dihidrat
Propilen Glikol
İzopropil alkol
Fosforik Asit
Saf Su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalı, dondurulmamalıdır.
6.5. Ambalajın niteliği ve içeriği
Kutuda, renkli LDPE damlalıklı ve burgulu LDPE kapaklı 30 ml’lik HDPE şişede 1 adet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj Atıklarının Kontrolü Yönetmeliği’’ne uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No: 23
Bağcılar / İstanbul
Telefon: (0 212) 410 39 50
Faks: (0 212) 447 61 65
9/108. RUHSAT NUMARASI
236/88
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.11.2011
Ruhsat yenileme tarihi: -
10. KÜB’ÜN YENİLENME TARİHİ
10/10