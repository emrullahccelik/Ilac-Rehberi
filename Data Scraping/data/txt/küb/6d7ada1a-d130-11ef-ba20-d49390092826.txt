KISA ÜRÜN BİLGİSİ
1. BEŞERİ TIBBİ ÜRÜNÜN ADI
Cycladol 20 mg tablet
2. KALİTATİF VE KANTİTATİF BİLEŞİM
Etkin madde: Her bir tablet 191.2 mg (piroksikam 20 mg'a eşdeğer) piroksikam beta-
siklodekstrin içerir.
Yardımcı maddeler:
Laktoz………………………........102.8 mg/ tablet
Sodyum Nişasta Glikolat……........ 20 mg/tablet
(0.56 - 0.84 mg arası miktarda sodyum içermektedir)
Diğer yardımcı maddeler için 6.1’e bakınız.
3. FARMASÖTİK FORM
Ortasından çentikli soluk sarı renkte tablet
4. KLİNİK ÖZELLİKLER
4.1 Terapötik endikasyonlar
Osteoartrit, romatoid artrit ve ankilozan spondilit belirti ve bulgularının tedavisi ile akut gut
artriti, akut kas iskelet sistemi ağrıları, post operatif ağrı ve dismenore tedavisinde endikedir.
Güvenlilik profilinden dolayı (bkz bölüm 4.2, 4.3 ve 4.4) NSAİ tedavisinde piroksikam
birinci basamak tedavi seçeneği değildir. Piroksikam reçete etme kararı her bir hastanın
toplam riskine göre değerlendirilmelidir (bkz bölüm 4.3 and 4.4).
4.2 Pozoloji ve uygulama sekli
Pozoloji:
Piroksikam reçete etme kararı dismenore, inflamatuvar veya dejeneratif romatizmal
hastalıkların tanısal değerlendirmesinde ve tedavisinde deneyimli doktorlar tarafından
başlatılmalıdır.
İstenmeyen etkiler, semptomları kontrol etmek için gerekli en kısa süredeki etkili minimum
dozun kullanılmasıyla en aza indirilebilir. Tedavinin yararı ve tolerabilitesi 14 gün içinde
gözden geçirilmelidir. Eğer tedavinin sürdürülmesi gerekliyse daha sık inceleme yapılması
gerekmektedir.
Piroksikam artmış gastrointestinal komplikasyonlarla ilişkili olduğundan özellikle yaşlı
hastalarda mide koruyucu ajanlarla (örneğin misoprostol veya proton pompa inhibitörleri)
kombinasyon tedavisi düşünülmelidir.
Yemeklerden sonra alınmalıdır.
Uygulama sıklığı ve süresi:
Günde 1 tablet (20 mg).
Önerilen günlük doz 20 mg'dir.
Günde 10 mg alınması doktorunuz tarafından önerilmişse, tableti bölmek için çentikli bölümü
yukarıya gelecek şekilde düz bir yüzeye koyun. Baş parmağınızla yumuşakça bastırarak
1/13tableti iki eşit parçaya ayırın.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli böbrek yetmezliği ve şiddetli karaciğer yetmezliğinde kullanılmaz.
Pediyatrik popülasyon:
18 yaşından küçük çocuk ve adolesanlarda kullanılmaz.
Geriyatrik popülasyon:
Yaşlı hastalarda pozoloji, hekim tarafından dikkatlice tayin edilmeli ve gerektiğinde
uygulanacak dozun azaltılması olasılığı değerlendirilmelidir.
4.3 Kontrendikasyonlar
 Etkin maddeye veya yardımcı maddelerden herhangi birine aşırı hassasiyeti olanlar.
 Gastrointestinal ülserasyon, kanama veya perforasyon hikayesi.
 Ülseratif kolit, Crohn hastalığı, gastrointestinal kanserler veya divertikülit gibi
kanama eğilimi yaratan gastrointestinal hastalık hikayesi.
 Aktif peptik ülser, inflamatuvar gastrointestinal hastalık veya gastrointestinal
kanaması olan hastalar.
 Gastrit, dispepsi, şiddetli hepatik veya renal hastalıklar, orta dereceli veya şiddetli kalp
yetmezliği, şiddetli hipertansiyon, şiddetli kan hastalıkları veya hemorajik diyatez
hastaları.
 Analjezik dozlarda asetilsalisilik asit ve COX-2 selektif NSAİ ilaçlar diğer NSAİ
ilaçların eşzamanlı kullanımı.
 Antikoagülanların eşzamanlı kullanımı
 Herhangi bir tipte ciddi alerjik ilaç reaksiyonu hikayesi (özellikle eritem multiform,
Stevens-Johnson sendromu, toksik epidermal nekroliz).
 Piroksikama, diğer NSAİ ilaçlara ve diğer ilaçlara ciddi cilt reaksiyonu hikayesi
(şiddetten bağımsız olarak)
 Emzirme sırasında ve çocuklarda, gebelik şüphesinde veya sırasında. (bölüm 4.6)
 Porfiri
 Asetil salisilik asit’e ve diğer NSAİ ilaçlara karşı astım, rinit ve ürtiker gibi alerjik
reaksiyonlar gösteren hastalarda, bu grup ilaçlar arasında çapraz alerjik reaksiyonlar
oluşabileceğinden kullanılmamalıdır. Bu hastalarda, piroksikam beta-siklodekstrin
tedavisi ile şiddetli anaflaktik reaksiyonlar bildirilmiştir.
 CYCLADOL koroner arter by-pass greft (KABG) cerrahisinde, peri-operatif ağrı
tedavisinde kontrendikedir (Bakınız, bölüm 4.4 Özel Kullanım Uyarıları ve
Önlemleri).
 CYCLADOL, daha önceki NSAİ ilaç tedavisi ile ilişkili olarak geçirilmiş veya halen
aktif gastrointestinal kanama veya perforasyon öyküsü olan hastalarda, aktif veya
geçirilmiş tekrarlayan peptik ülser/hemorajisi olan hastalarda (iki veya daha fazla kez,
ayrı ayrı kanıtlanmış ülser veya kanama) kontrendikedir.
● Ağır kalp yetmezliği
● Ağır böbrek yetmezliği
● Ağır karaciğer yetmezliği
2/134.4 Özel kullanım uyarıları ve önlemleri
Kardiyovasküler (KV) risk
- NSAİ‘ler ölümcül olabilecek KV trombotik olaylar, miyokard infarktüsü ve inme riskinde
artışa neden olabilir. Bu risk kullanım süresine bağlı olarak artabilir. KV hastalığı olan veya
KV hastalık risk faktörlerini taşıyan hastalarda risk daha yüksek olabilir.
CYCLADOL koroner arter by-pass cerrahisi öncesi ağrı tedavisinde kontrendikedir.
Gastrointestinal (Gİ) Riskler
- NSAİ‘ler kanama, ülserasyon, mide veya bağırsak perforasyonu gibi ölümcül olabilecek
ciddi Gİ advers etkilere yol açarlar. Bu advers olaylar herhangi bir zamanda, önceden
uyarıcı bir semptom vererek veya vermeksizin ortaya çıkabilirler.
Yaşlı hastalar ciddi Gİ etkiler bakımından daha yüksek risk taşımaktadırlar.
Kardiyovasküler etkiler
Kardiyovasküler Trombotik Olaylar
Çeşitli COX-2 selektif ve non-selektif NSAİİ‘lerin üç yıl kadar süren klinik çalışmaları,
olümcül olabilen ciddi kardiyovasküler (KV) trombotik olay, miyokard infarktüsü ve inme
riskinin arttığını göstermiştir. COX-2 selektif veya non-selektif tüm NSAİİ‘ler benzer risklere
sahip olabilir. KV hastalığı veya KV risk faktörleri olduğu bilinen hastalar, daha fazla risk
altındadır. NSAİİ ile tedavi edilen hastalarda potansiyel KV riskinin en aza indirilmesi için,
en düşük etkili doz olası en kısa süreyle kullanılmalıdır. Hekimler ve hastalar daha önceden
KV semptomlar olmasa dahi bu tür semptomlara karşı hazırlıklı olmalıdır. Hastalar ciddi KV
belirti ve/veya bulgular ve bunlar ortaya çıktığı takdirde yapılacaklar hakkında
bilgilendirilmelidirler.
Eş zamanlı olarak aspirin kullanımının, NSAİİ kullanımı ile ilişkili ciddi KV trombotik olay
riskindeki artışı azalttığına dair tutarlı kanıtlar yoktur. Aspirin ve NSAİİ’lerin birlikte
kullanımı ciddi gastrointestinal (Gİ) olayların gelişme riskini artırmaktadır. (Bakınız, bölüm
4.4 Özel kullanım uyanları ve önlemleri).
Piroksikam için bu riski dışarıda bırakabilecek tutarlı veri yoktur.
COX-2 selektif NSAİİ‘nin KABG cerrahisinden sonra ilk 10-14 gündeki ağrı tedavisine ait
iki geniş, kontrollü klinik çalışmada miyokard infarktüsü ve inme insidansının arttığı
bulunmuştur (bakınız, bölüm 4.3 Kontrendikasyonlar).
Hipertansiyon
CYCLADOL’ün dahil olduğu NSAİİ’ler yeni hipertansiyon gelişimine veya var olan
hipertansiyonun kotüleşmesine neden olurlar ve bu rahatsızlıkların her biri KV olay riskinin
artmasına katkıda bulunabilmektedir. NSAİİ kullanırken, tiyazid veya loop diüretikleri
kullanan hastalarda, bu terapotiklere karşı verilen yanıt bozulabilir. CYCLADOL’ün dahil
olduğu NSAİİ’ler hipertansiyonu olan hastalarda dikkatli kullanılmalıdır. NSAİİ tedavisine
başlanırken ve tedavi süresince, kan basıncı (KB) yakından izlenmelidir.
3/13Konjestif Kalp Yetmezliği ve Ödem
NSAİİ‘leri alan bazı hastalarda, sıvı tutulması ve ödem gözlenmiştir. CYCLADOL, sıvı
tutulması veya kalp yetmezliği olan hastalarda dikkatli kullanılmalıdır.
Kalp yetmezliği, kalp fonksiyon bozukluğu, karaciğer fonksiyon bozukluğu ve hipertansiyon
da dahil olmak üzere sodyum kısıtlamasının söz konusu olduğu hastalarda kullanılırken
dikkatli olunmalıdır. 10 günden sonraki kullanımlarda bu risklerde artış olmaktadır.
Gastrointestinal Etkiler - Ülserasyon, Kanama ve Perforasyon Riski:
CYCLADOL' ün dahil olduğu NSAİİ’ler, ölümcül olabilen enflamasyon, kanama, ülserasyon,
mide, ince ve kalın barsak perforasyonu gibi ciddi gastrointestinal (Gİ) advers olaylara neden
olabilirler. Bu ciddi advers olaylar NSAİİ’ler ile tedavi edilen hastalarda herhangi bir uyarıcı
semptom olmadan veya uyarıcı semptomla birlikte, herhangi bir zamanda gelişebilirler.
NSAİİ tedavisi sırasında üst Gİ kanalda ciddi advers olay gelişen beş hastadan yalnızca biri
semptomatiktir. NSAİİ’lerin neden olduğu üst Gİ kanal ülserleri, yoğun kanama ve
perforasyon 3 ila 6 ay tedavi uygulanan hastaların yaklaşık % 1 'inde ve 1 yıl tedavi olan
hastalarda yaklaşık % 2-4'ünde ortaya çıkmaktadır. Bu eğilim uzun süreli kullanımda devam
etmektedir ve tedavinin herhangi bir anında ciddi Gİ olay gelişme olasılığını artırmaktadır.
Ancak kısa süreli tedavi bile risksiz değildir.
NSAİİ’ler , önceden ülser veya gastrointestinal kanama hikayesi olan hastalarda çok dikkatli
reçetelenmelidir. Önceden peptik ülser ve/veya gastrointestinal kanama öyküsü olan ve NSAİİ
kullanan hastalarda, Gİ kanama riski bu risk faktörleri olmayan hastalara göre 10 kat
artmıştır.
NSAİİ ile tedavi edilen hastalarda, Gİ kanama riskini artıran diğer faktörler, beraberinde oral
kortikosteroid veya anti-koagülan kullanılması, uzun süreli NSAİİ kullanımı, sigara içilmesi,
alkol kullanımı, ileri yaş ve genel durum bozukluğudur. Ölümcül Gİ olaylara ait spontan
bildirimlerinin çoğu, yaşlı veya genel sağlık durumu kötü hastalara aittir, dolayısıyla bu hasta
gruplarının tedavisinde dikkatli olunmalıdır.
NSAİİ ile tedavi edilen hastalarda potansiyel Gİ olay riskinin en aza indirilmesi için en düşük
etkili doz, olası en kısa sürede kullanılmalıdır. Doktorlar ve hastalar NSAİİ kullanımı
sırasında gelişebilecek Gİ kanama ve ülserasyon belirti ve semptomlarına karşı hazırlıklı
olmalıdırlar ve eğer ciddi Gİ advers olaydan şüphelenirler ise, derhal ek değerlendirmeye ve
tedaviye başlanmalıdır. Bu yaklaşım ciddi Gİ advers olayın ortadan kalkmasına kadar
NSAİİ’lerin kesilmesi olmalıdır. Yüksek riskli hastalar için NSAİİ içermeyen alternatif
tedaviler düşünülmelidir.
Renal Etkiler
NSAİİ’lerin uzun süre kullanımı renal papiller nekroza ve diğer böbrek hasarlarına neden
olur. Böbrek perfüzyonunun sağlanmasında prostaglandinlerin kompansatuvar etkinlik
gösterdiği hastalarda da renal toksisite gözlenmiştir. Bu hastalarda NSAİİ kullanımı doza
bağımlı olarak prostaglandinlerin yapımında azalmaya ve ikincil olarak böbrek kan akımını
azaltarak böbrek dekompansasyonunun açıkça hızlanmasına neden olabilir. Böbrek
fonksiyon bozukluğu, kalp yetmezliği, karaciğer yetmezliği olanlarda, diüretik ve ADE
inhibitörleri alanlarda ve yaşlı hastalarda bu reaksiyonun riski daha fazladır. NSAİİ
tedavisinin kesilmesiyle, genellikle tedavi öncesi duruma geri dönülür.
İlerlemiş Böbrek Hastalığı
4/13CYCLADOL’ün ilerlemiş böbrek hastalığı olanlarda kullanımına dair herhangi bir kontrollü
klinik çalışma verisi yoktur. Bu nedenle, CYCLADOL, ilerlemiş böbrek hastalığı olanlarda
önerilmemektedir. Eğer CYCLADOL mutlaka kullanılacaksa, hastaların böbrek
fonksiyonlarının yakın takibi uygundur.
Anafilaktoid Reaksiyonlar
Diger NSAİİ’lerle olduğu gibi, CYCLADOL'e karşı daha önceden maruz kaldığı bilinmeyen
hastalarda anafilaktoid reaksiyonlar oluşabilir. CYCLADOL, aspirin triyadı olan hastalara
verilmemelidir. Bu semptom kompleksi tipik olarak nazal polipi olan veya olmayan, riniti
olan astım hastalarında veya aspirin veya diger NSAİİ alımı sonrasında potansiyel olarak
ölümcül, ciddi bronkospazm sergileyen hastalarda gelişir (bakınız,
KONTRENDiKASYONLAR ve ÖNLEMLER - önceden mevcut astım). Anafilaktoid
reaksiyon gelişen vakalarda acil müdahale düşünülmelidir.
Deri Reaksiyonları
CYCLADOL de dahil olmak üzere, NSAİİ’ler ölümcül olabilen eksfoliyatif dermatit,
Stevens-Johnson sendromu (SJS) ve Toksik Epidermal Nekroz (TEN) gibi ciddi advers cilt
olaylarına neden olabilir. Bu ciddi olaylar, uyarı olmadan oluşabilir. Hastalar ciddi deri
rahatsızlığı belirti ve bulgularına karşı uyarılmalıdırlar ve deri döküntüsü veya diğer aşırı
duyarlık belirtilerinden birisi oluştuğunda ilaç kullanımı kesilmelidir.
Hamilelik
Hamileliğin son döneminde diğer NSAİİ’ler gibi piroksikam beta-siklodekstrin de ductus
arteriosusun erken kapanmasına neden olabileceği için, kullanımından kaçınılmalıdır.
Fertilite problemleri olan veya fertilite testlerine giren kadınlarda piroksikamın uygulanması
durdurulmalıdır.
Önlemler
Genel
CYCLADOL, kortikosteroidlerin yerine veya kortikosteroid yetersizliğinin tedavisi için
kullanılmaz. Kortikosteroidlerin aniden kesilmesi, hastalığın alevlenmesine yol açabilir. Uzun
süre kortikosteroid tedavisi almakta olan hastalarda kortikosteroid tedavisi sonlandırılmak
istenirse tedavi yavaşça azaltılmalıdır.
CYCLADOL'ün ateş ve inflamasyonun azaltılmasına yönelik farmakolojik aktivitesi,
enfeksiyöz olmayan, ağrılı olduğu öngörülen komplikasyonların belirlenmesine ait tanısal
bulguların kullanılabilirliğini azaltabilir.
70 yaşın üzerinde iseniz veya kortikosteroidler veya depresyon ilaçları (örneğin seçici
serotonin geri alım inhibitörleri-SSRI) veya kan pıhtılaşmasına karşı asetil salisilik asit gibi
diğer ilaçları alıyorsanız doktorunuz CYCLADOL ile birlikte mide ve barsaklarınızı koruyucu
bir ilaç verebilir.
Şeker hastası iseniz sık kan testi yaptırmalısınız.
Hepatik Etkiler
5/13CYCLADOL de dahil olmak üzere, NSAİİ’leri alan hastaların %15 kadarında, karaciğer
testlerinin bir veya birden fazlasında sınırda artışlar olabilir. Bu laboratuvar anormallikleri
tedavi müddetince ilerleyebilir, değişmeyebilir veya geçici olabilir. NSAİİ’lere ait klinik
çalışmalarda, hastaların yaklaşık %1'inde ALT ve AST'de belirgin yükselmeler (normal
değerin üst sınırının üç veya daha fazla katı) bildirilmiştir. Ayrıca nadiren sarılık ve ölümcül
fulminan hepatit, karaciğer nekrozu ve karaciğer yetmezliğini içeren (bazıları fatal
sonuçlanan) nadir ciddi karaciğer reaksiyonları bildirilmiştir.
CYCLADOL ile tedavi sırasında, bir hastada karaciğer disfonksiyonu geliştiğine dair belirti
ve/veya bulgular ortaya çıktığında veya anormal karaciğer testleri olanlarda, daha ciddi
karaciğer reaksiyonlarının gelişimine ait kanıtlar incelenmelidir. Karaciğer hastalığı ile ilişkili
klinik belirti veya bulgular ya da sistemik belirtiler (örn; eozinofili, deri döküntüsü vs.) ortaya
çıkar ise, CYCLADOL tedavisi kesilmelidir.
Hematolojik Etkiler
CYCLADOL de dahil olmak üzere, NSAİİ alan hastalarda bazen anemi gözlenebilir. Bunun
nedeni sıvı retansiyonu, gizli veya belirgin Gİ kan kaybı veya eritropoez üzerindeki tam
olarak tanımlanmamış etkilerdir. CYCLADOL de dahil olmak üzere, uzun süreli NSAİİ alan
hastalarda, herhangi bir anemi belirti veya bulgusu gözlenirse hemoglobin ve hematokrit
değerleri kontrol edilmelidir.
NSAİİ’ler trombosit agregasyonunu inhibe eder ve bazı hastalarda kanama zamanının uzadığı
gösterilmiştir. Aspirinden farklı olarak, trombosit fonksiyonları üzerindeki etkileri kantitatif
olarak daha az, kısa süreli ve geri dönüşümlüdür. Pıhtılaşma bozuklukları olan veya anti-
koagülan alan hastalarda olduğu gibi, trombosit fonksiyonundaki değişikliklerden olumsuz
şekilde etkilenen ve CYCLADOL alan hastalar, dikkatlice takip edilmelidir.
Önceden mevcut astım
Astımı olan hastalarda, aspirine duyarlı astım olabilir. Aspirine duyarlı astımı olan hastalarda
aspirin kullanımı, ölümcül olabilen ciddi bronkospazm ile ilişkilendirilmiştir. Bu tür aspirine
duyarlı hastalarda, aspirin ve diğer NSAİİ arasında, bronkospazm dahil, çapraz reaksiyon
bildirilmiş olduğundan, bu hastalarda CYCLADOL uygulanmamalı ve önceden beri astımı
bulunan hastalarda dikkatle kullanılmalıdır.
Laboratuvar testleri
Herhangi bir uyarı semptomu olmadan ciddi Gİ kanal ülserasyonu ve kanaması
oluşabileceğinden, hekimler Gİ kanama semptom ve bulgularını yakından izlemelidir. NSAİ
ilaçlarla uzun süreli tedavide olan hastalarda tam kan sayımı ve kimyasal profil düzenli olarak
takip edilmelidir. Karaciğer veya böbrek hastalığı ile uyumlu klinik semptom ve bulgular
gelişirse, sistemik belirtiler oluşursa (eozinofili, döküntü vb.) veya anormal karaciğer testleri
devam eder veya kötüleşirse, piroksikam-betasiklodekstrin tedavisi kesilmelidir.
CYCLADOL her tabletinde, 102.8 mg laktoz içermektedir: nadir kalıtımsal galaktoz
intoleransı, Lapp laktaz yetmezliği ya da galaktoz-laktoz malabsorbsiyon problemi olan
hastaların bu ilacı kullanmamaları gerekir.
Bu tıbbi ürün her dozunda 23 mg'dan daha az sodyum ihtiva eder. Dozu nedeni ile herhangi
bir uyarı gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
6/13ADE-inhibitörleri: NSAİ ilaçlar ADE inhibitörlerinin antihipertansif etkisini azaltabilir. Bu
etkileşim, ADE inhibitörleri ile birlikte NSAİ ilaç kullanan hastalarda göz önünde
bulundurulmalıdır.
Asetil-salisilik asit (Aspirin): CYCLADOL aspirin ile birlikte verildiğinde, serbest
CYCLDOL’ün klirensi değişmese de proteinlere bağlanması azalır. Bu etkileşimin klinik
önemi bilinmemektedir, buna karşın diğer NSAİİ ilaçlarda olduğu gibi piroksikam beta-
siklodekstirinin aspirin ile birlikte uygulanması artan advers etki nedeniyle önerilmez.
Kortikosteroidler: Artmış gastrointestinal ülserasyon veya kanama riski (bkz bölüm 4.4).
Anti-trombosit ajanlar ve seçici serotonin gerialım inhibitörleri (SSRI): Artmış
gastrointestinal kanama riski (bkz bölüm 4.4).
Diüretikler,: NSAİ ilaçlar diüretiklerin ve diğer antihipertansif ilaçların etkinliğini düşürebilir.
Eşzamanlı olarak potasyum içeren ilaçlar veya potasyum retansiyonu yapan diüretikler
alınıyorsa potasyum serum konsantrasyonlarında artış (hiperkalemi) açısından ayrıca bir risk
bulunmaktadır.
Piroksikam; sodyum, potasyum ve sıvı retansiyonuna neden olabilir ve diüretik ilaçların
etkisinde azalmaya neden olan natriüretik etkiyi azaltabilir. Diüretikler, NSAİ ilaçların
nefrotoksisite riskini artırabilirler. Bu özellikler tehlikeli kardiyak fonksiyonu veya
hipertansiyonu bulunan hastaların tedavisinde, bu durumların kötüleşmesini önlemek için
unutulmamalıdır.
Furosemid: Pazarlama sonrası deneyimlerin yanı sıra klinik çalışmalarda, CYCLADOL’ün
furosemid ve tiazidlerin natriüretik etkisini bazı hastalarda azaltabileceği gösterilmiştir. Bu
yanıt renal protaglandin sentezinin inhibisyonuna atfedilmektedir. NSAİ ilaçlarla birlikte
kullanım sırasında hastalar renal yetmezlik, yanısıra diüretik etkinlik açısından yakından
gözlenmelidir (bakınız, UYARILAR - renal etkiler).
Varfarin: NSAİ ilaçların anti-koagülanlarla birlikte kullanımı Gİ kanama etkilerini artırabilir,
bu nedenle her iki ilacı birlikte kullanan hastalar; Gİ kanama açısından bu ilaçları ayrı ayrı
kullanan hastalara göre yüksek risk altındadır.
Lityum: NSAİ ilaçlar lityumun plazma seviyelerini artırabilir ve renal lityum klirensinde
azalmaya neden olabilir. Ortalama minimum lityum konsantrasyonu %15 artmış ve renal
klirens yaklaşık %20 azalmıştır. Bu etkiler renal protaglandin sentezinin NSAİ ilaçlar
tarafından inhibisyonuna atfedilmektedir. Bu nedenle, lityum ve NSAİ ilaçları ardışık
kullanan hastalar lityum toksisitesi açısından dikkatlice gözlenmelidir.
Kinolon antibiyotikleri: NSAİ ilaçların kinolon grubu antibiyotiklerle birlikte kullanımı
tavsiye edilmez.
Metotreksat: NSAİ ilaçların tavşan böbrek kesitlerinde metotreksat birikimini belirgin bir
şekilde inhibe ettiği gösterilmiştir. Bu, NSAİ ilaçların metotreksat toksisitesini
artırabileceğine işaret edebilir. NSAİ ilaçlar metotreksat ile birlikte uygulandığında dikkatli
olunmalıdır.
Bu ürün proteinlere yüksek ölçüde bağlanır ve dolayısıyla proteine bağlanan diğer ilaçlarla
yer değiştirmesi beklenebilir. Proteine bağlanan diğer ilaçlarla birlikte piroksikam alan
7/13hastalar gerektiği takdirde dozajın değiştirilebilmesi amacıyla doktor tarafından yakından
takip edilmelidir. Piroksikam emilimi simetidin uygulamasından sonra bir miktar artmıştır.
Ancak bu artış klinik olarak anlamlı değildir.
CYCLADOL aşağıdaki ilaçlarla da etkileşme potansiyeline sahiptir:
Fluoksetin, Penisilin, Siklosporin,Digoksin, Fenitoin, Sülfonil üre.
Alkol alımından sakınılmalıdır.
Piroksikam intrauterin araçların etkinliğini azaltabilir.
Özel Popülasyonlara İlişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon
Pediyatrik popülasyonlara ilişkin herhangi bir etkileşim çalışması tespit edilmemiştir.
4.6 Gebelik ve laktasyon
Genel tavsiye
Gebelik kategorisi 1. ve 2. trimesterde C, 3. trimesterde D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanılmamalıdır.
Gebelik dönemi
Gebelik döneminde kullanılmamalıdır.
Prostaglandin sentez inhibisyonu gebeliği ve/veya embriyo/fetal gelişimi negatif olarak
etkileyebilir.
Epidemiyolojik çalışmaların bulguları gebeliğin ilk döneminde prostaglandin sentez
inhibitörü kullanımının ardından düşük, kardiyak malformasyon ve gastroşiz (karın duvarının
doğuştan açık olması) riskinin arttığını göstermektedir. Bununla beraber mutlak kardiyak
malformasyon riski %1'den %1.5’e yükselmektedir. Riskin doza ve tedavi süresine bağlı
olduğu düşünülmektedir. Hayvanlarda prostaglandin sentez inhibitörlerinin uygulanması pre-
ve post-implantasyon kayıpları ve embriyo/fetal mortaliteyi artırır.
Ayrıca organogenez sırasında prostaglandin sentez inhibitörü alan hayvanlarda çeşitli
malformasyonların (örneğin kardiyovasküler) insidansının yüksek olduğu bildirilmiştir.
Prostaglandin sentezi inhibisyonu, gebeliği ve/veya embriyo/fetüs gelişimini olumsuz yönde
etkileyebilir.
Gebeliğin üçüncü trimesterinde prostaglandin sentez inhibitörlerinin tamamı fetüsün
aşağıdaki risklere maruz kalmasına neden olmaktadır:
- Kardiyopulmoner toksisite (arteriyel kanalın erken kapanması ve akciğer hipertansiyonu);
- Oligohidramniyozlu renal yetmezliğe gidebilen renal bozukluk;
hem anne hem fetüs, gebeliğin sonunda:
- Kanama zamanı uzaması ve antiagregan etki çok düşük dozlarla da görülebilir;
- Uterin kasılmaların inhibisyonu doğumun uzamasına veya gecikmesine yol açar.
Konjenital abnormalitelerin erkeklerde NSAİ ilaç kullanımı ile ilişkili olduğu bildirilmiştir.
Bununla beraber, görülme sıklığı düşük olup, görülebilir şiddette ortaya çıkmaz.
8/13Proksikam prostaglandin sentezini inhibe eder ve siklojenaz enziminin geri dönüşümlü
inhibisyonuna neden olur. Diğer NSAİ ilaçlarda olduğu gibi bu etki, artmış distosi insidansı
ve ilaç uygulaması geç gebelik döneminde de devam ettiğinde gebe hayvanlarda gecikmiş
doğuma neden olur. NSAİ ilaçların infantlarda patent duktus arteriyozusun kapanmasını
indüklediği bilinmekte olup bu nedenle geç gebelik döneminde kullanılmamalıdır.
Laktasyon dönemi
Emzirme döneminde kullanılmamalıdır. Yapılan bir çalışmada piroksikamın maternal plazma
konsantrasyonlarında bulunduğunun yaklaşık %1 ile %3’ü kadar anne sütünde bulunmuştur.
Tedavi süresince 52 güne kadar plazmada piroksikam akümülasyonu ortaya çıkmamıştır.
Üreme yeteneği /Fertilite
Fertilite problemleri olan veya fertilite testlerine giren kadınlarda piroksikamın uygulanması
durdurulmalıdır.
4.7 Araç ve makine kullanımı üzerindeki etkiler
Bu ürün uyanıklık durumunu değiştirebilir ve araç kullanma becerisini bozabilir veya hızlı
refleks gerektiren aktivitelerin yapılmasını engelleyebilir.
4.8 İstenmeyen etkiler
İstenmeyen etkiler aşağıdaki kategorilere göre listelenmiştir:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor: (eldeki verilerden hareketle
tahmin edilemiyor).
Kan ve lenf sistemi hastalıkları:
Yaygın: Anemi, Eozinofili, Lökopeni, Trombositopeni
Bilinmiyor: Aplastik anemi, hemolitik anemi
Bağışıklık sistemi hastalıkları
Bilinmiyor: Anaflaksi, serum hastalığı
Metabolizma ve beslenme bozuklukları
Yaygın: Anoreksi, hiperglisemi
Yaygın Olmayan: Hipoglisemi
Bilinmiyor: Sıvı tutulması
Psikiyatrik hastalıklar
Bilinmiyor: Depresyon, rüya bozuklukları, halüsinasyonlar, uykusuzluk, zihinsel bulanıklık,
duygu durum bozuklukları, sinirlilik
Sinir sistemi hastalıkları
Yaygın: Baş dönmesi, başağrısı, uyku hali, vertigo
Bilinmiyor: Parastezi
9/13Göz Hastalıkları
Yaygın olmayan: Bulanık görme
Bilinmiyor: Göz iritasyonu, gözlerde şişkinlik
Kulak ve iç kulak hastalıkları
Yaygın: Tinnitus (kulak çınlaması)
Bilinmiyor: işitme bozukluğu
Kardiyak hastalıklar
Yaygın olmayan: Palpitasyonlar (kalp çarpıntısı)
Bilinmiyor: Kalp yetmezliği, arteriyel trombotik olaylar
Vasküler hastalıklar
Bilinmiyor: Vaskülit, hipertansiyon
Solunum sistemi, gögüs bozuklukları ve mediastinal hastalıklar
Bilinmiyor: Bronkospazm, dispne (nefes alma güçlüğü), epistaksis
Gastrointestinal hastalıklar
Yaygın: Abdominal rahatsızlık, abdominal ağrı, kabızlık, diyare, epigastrik ağrı, flatulans,
bulantı, hazımsızlığa bağlı kusma
Yaygın olmayan: Stomatit
Bilinmiyor: Gastrit, gastrointestinal kanama (melena ve hematemez dahil), pankreatit,
perforasyon, ülser
Hepatobilier hastalıklar
Bilinmiyor: Ölümcül hepatit, sarılık
Böbrek ve idrar yolları hastalıkları
Seyrek: İntersitisyel nefrit, nefrotik sendrom, böbrek yetmezliği, renal papiller nekroz
Deri ve deri altı doku hastalıkları
Yaygın: Pruritis, deri döküntüsü
Çok seyrek: Ciddi kutanöz yan etkilerden Steven-Johnson Sendromu ve toksik epidermal
nekroliz
Bilinmiyor: Alopesi (kellik), anjiyoödem, eksfoliyatif dermatit, multiform eritem, non-
trombositopenik purpura (Henoch-Schoenlein), onikoliz, fotoallerjik reaksiyonlar, ürtiker,
vezikulobullöz reaksiyonlar
Üreme sistemi ve meme hastalıkları
Bilinmiyor: Kadın doğurganlığında azalma
Genel ve uygulama bölgesi ile ilgili bozukluklar
Yaygın: Ödem (özellikle el ve ayak bileklerinde)
Bilinmiyor: Malazi
Araştırma bulguları:
Yaygın: Serum transaminaz düzeyinde artış, kilo artışı
10/13Bilinmiyor: Pozitif ANA, kilo kaybı, belirgin gastrointestinal kanama ile ilişkili olmayan
hemoglobin ve hematokrit sayısında azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
eposta;tufam@titck.gov.tr;tel:0 800 314 00 08; faks:0 312 218 35 99)
4.9 Doz aşımı ve tedavisi
Semptomlar: En önemli doz aşımı semptomları baş ağrısı, somnolans, baş dönmesi ve
senkoptur.
Doz aşımı durumunda destek ve semptomatik tedavi gereklidir ve piroksikam absorbsiyonunu
azaltmak için gastrik lavaj ve oral aktif kömür uygulanabilir. Ciddi elektrolit
anormalliklerinin düzeltilmesi göz önünde bulundurulmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antienflamatuar ve Antiromatik Ürünler (Non-Steroid Yapılılar)
ATC kodu: M01AC01.
N-eterosiklik-karboksiamid benzotiazin sınıfına ait olan piroksikam yeni NSAİ sınıfı
oksikamların ilk ilacıdır. Piroksikam diğer NSAİİ’a benzer şekilde antiinflamatuar, analjezik
ve antipiretik etki göstermektedir. Hayvan deneylerine göre piroksikam enflamasyon
bölgelerine hücre migrasyonunu etkilemektedir. Diğer NSAİİ’daki gibi piroksikam da
siklooksijenazı inhibe ederek prostaglandin sentezini engellemektedir. CYCLADOL, etkin
maddenin beta-siklodekstrin ile kompleks olduğu yeni bir piroksikam formülasyonudur.
Sonuç olarak CYCLADOL, saf piroksikama göre daha olumlu bir farmakodinamik etkinlik /
gastrotoksisite oranı göstermiştir.
5.2 Farmakokinetik özellikler
Genel özellikler
Emilim:
CYCLADOL'ün oral veya rektal uygulanmasının ardından sadece etkin madde (piroksikam)
absorbe edilirken, kompleks absorbe edilmez.
Dağılım:
Sağlıklı gönüllüler üzerinde yapılan çalışmalara göre eşdeğer dozlarda (piroksikam olarak 20
mg), piroksikam zirve plazma değerlerine CYCLADOL ile çok daha erken erişilir (oral
yoldan 30-60 dakika içinde; saf piroksikamla bu değere ortalama 2 saatte ulaşılır ve rektal
yoldan 2 saat içinde, saf piroksikamla bu değere 6-7 saatte ulaşılır).
Biyotransformasyon:
Beta-siklodekstrin bakteriyel mikroflora ile kolonda lineer dekstrinler, maltoz ve glikoza
metabolize edilmektedir.
Eliminasyon:
11/13Eliminasyon parametreleri, K ve yarılanma ömrü saf piroksikamdan farklı değildir zira beta-
el
siklodekstrin kompleksi sadece emilimi etkiler, eliminasyon kinetiğini etkilemez. Etkin
madde 72 saatte üriner yoldan atılır; tüm CYCLADOL formülasyonları ve saf piroksikam için
uygulanan dozun yaklaşık %10'udur.
Kompleksin oral uygulamasının ardından değişmemiş beta-siklodekstrin plazma veya idrarda
saptanmamıştır.
5.3 Klinik öncesi güvenlilik verileri
Klinik dışı verilere göre, geleneksel farmakolojik güvenlilik, tekrarlayan doz toksisitesi,
genotoksisite, karsinogenetik potansiyel ve üreme toksisitesi çalışmalarına dayanılarak
insanlarda özel bir risk bulunmamaktadır.
Diğer prostaglandin sentezi inhibitörlerinde olduğu gibi gebelikte kullanıldığı takdirde
piroksikam, distosi (güç doğum) ve geç doğum insidansını artırır. Gebe sıçanlara NSAİ
uygulaması fetal arteriyel kanalın konstriksiyonuna neden olabilir. Ayrıca gebeliğin son
trimesterinde gastroduodenal toksisite artmıştır.
Klinik dışı çalışmalar, kullanılan maksimum dozda (insanlar için düşünülen dozun 60 katı)
gastrointestinal lezyonlar ve renal papiller nekroz gibi etkiler göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz
Krospovidon
Sodyum nişasta glikolat
Silis
Kolloidal hidrat
Prejelatinize nişasta
Magnezyum stearat
6.2 Geçimsizlikler
Bilinmemektedir.
6.3 Raf ömrü
36 ay
6.4. Saklamaya yönelik özel tedbirler
Bu ilaç özel bir saklama şartı gerektirmemektedir.
6.5 Ambalajın niteliği ve içeriği
İç ambalaj: PVC/PVDC çift katlı blister, Al/PVDC ile mühürlenmiş.
Dış ambalaj: basılı mukavva kutu.
20 tabletlik kutu
10 tabletlik kutu
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
12/137. RUHSAT SAHİBİ
Chiesi İlaç Ticaret A.Ş.
Büyükdere Cad. No:122 Özsezen İş Merkezi C Blok Kat:3 Esentepe-Şişli İstanbul
Tel: 0212 370 9100
Fax: 0212 370 9127
8. RUHSAT NUMARASI
199/34
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.02.2002
Ruhsat yenileme tarihi:
10. KÜB’ÜN YENİLENME TARİHİ
13/13