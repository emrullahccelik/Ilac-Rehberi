1/8 KULLANMA TALİMATI  
 
TANKS 60 mg film kaplı tablet  
Ağız yolu ile alınır.  
• Etkin madde: Her bir film kaplı tablet 6 0 mg dapoksetine eşdeğer 67.16 mg dapoksetin 
hidroklorür içerir. 
• Yardımcı maddeler: Laktoz monohidrat, magnezyum stearat, talk, mikrokristalin  selüloz, 
kroskarmelloz sodyum, kolloidal silikon dioksit, kırmızı demir oksit, polivinil alkol, 
titanyum dioksit, polietilen glikol, soya lesitin i, siyah demir oksit, sarı demir oksit.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
1. TANKS nedir ve ne için kullanılır?  
2. TANKS'ı kullanmadan önce dikkat edilmesi gerekenler 
3. TANKS nasıl kullanılır?  
4. Olası yan etkiler nelerdir? 
5. TANKS'ın saklanması 
 
Başlıkları yer almaktadır. 
 
1. TANKS  nedir ve ne için kullanılır?  
• TANKS, gri renkli, bikonveks, yuvarlak şekilli, film kaplı tabletlerdir.  
• TANKS, 18-64 yaşları arasındaki erkeklerde eşleriyle cinsel ilişkisini etkileyecek şekilde 
sık görülen erken boşalma (prematür ejakülasyon) durumunun tedavisinde kullanılan bir ilaçtır. 
• TANKS etkin madde olarak dapoksetin içerir. Bu seçici serotonin geri alım inhibitörü 
(SSRI) olarak adlandırılan ve diğer ürolojik ilaçlar olarak adlandırılan gruba dahil bir ilaçtır. 
• TANKS sizin boşalmanıza kadar geçen süreyi uzatır; boşalmayı kontrol edebilmenizi 
sağlar. Bu sizin hızlı boşalmanızdan dolayı olan hayal kırıklığı ve sıkıntılarınızı azaltır. 
    2/8 2. TANKS  kullanmadan önce dikkat edilmesi gerekenler  
TANKS'ı aşağıdaki durumlarda KULLANMAYINIZ  
Eğer; 
• Dapoksetin hidroklorür ya da ilacın bileşimindeki herhangi bir diğer maddeye alerjiniz veya 
aşırı hassasiyetiniz olduğu biliniyorsa, 
• Kalp yetmezliği gibi ya da kalbinizin ritmi ile ilgili kalp sorunlarınız varsa,  
• Geçmişte bayılmalarınız olmuşsa,  
• Mani olarak adlandırılan bir hastalığınız (belir tileri arasında aşırı coşku, huzursuzluk veya 
berrak bir şekilde düşünememe gibi belirtiler bulunur) veya ağır bir bunalımınız 
(depresyon) varsa,  
• Eğer aşağıdaki ilaçları kullanıyorsanız: 
- Bunalım (depresyon) tedavisinde kullanılan MAO inhibitörü (monoamin oksidaz  
inhibitörü) olarak adlandırılan türden ilaçlar.  
- Tioridazin - ruhsal bir hastalık olan şizofreninin tedavisinde kullanılır.  
- Bunalım (depresyon) tedavisinde kullanılan diğer ilaçlar 
- Lityum - bipolar hastalık (mizaçta aşırı yükselme  ve düşüşlerle seyreden bir durum) 
tedavisinde kullanılır.  
- Linezolid - bazı mikrobik hastalıkları tedavi etmede kullanılan bir antibiyotiktir.  
- Triptofan - uyku bozukluklarında kullanılan bir ilaçtır.  
- Sarı kantaron (St.John's Wort-Hypericum perfora tum) - bitkisel bir ilaçtır.  
- Tramadol - şiddetli ağrılarda kullanılan bir ilaçtır.  
- Migren (zonklayıcı tarzda bir tür baş ağrısı) tedavisi için kullanılan ilaçlar.  
 
Yukarıda listelenen ilaçlardan herhangi birini kullanıyorsanız TANKS kullanmayınız. Bu 
ilaçlardan herhangi birini daha önceden almışsanız, TANKS kullanmaya başlamadan 14 gün 
öncesinde bu ilaçları kesmiş olmalısınız. Aynı şekilde TANKS kullanırken bu ilaçları almak 
istiyorsanız, TANKS'ı kesip 7 gün beklemeniz gerekmektedir. Bunu nasıl yapaca ğınızı tam 
olarak anlamadıysanız doktor ya da eczacınızla konuşunuz (bkz. "Diğer ilaçlar ile birlikte 
kullanımı" bölümü). 
 
- Mantar hastalıklarını tedavi etmekte kullanılan ketokonazol ve itrakonazol dahil bazı 
mantar ilaçları (bkz. "Diğer ilaçlar ile birlikte kullanımı" bölümü). 
- Ritonavir, sakinavir, nelfinavir ve atazanavir dahil  HIV virüsüne bağlı enfeksiyonları 
(AİDS) tedavi etmekte kullanılan bazı ilaçlar (bkz. "Diğer ilaçlar ile birlikte 
kullanımı" bölümü). 
- Telitromisin dahil mikrobik hastalıkları tedavi etmede kullanılan bazı antibiyotikler  
(bkz. "Diğer ilaçlar ile birlikte kullanımı" bölümü).  
- Nefazodon - Bunalım (depresyon) tedavisinde kullanılan bir ilaçtır (bkz. "Diğer ilaçlar 
ile birlikte kullanımı" bölümü). 
- Karaciğerinizle ilgili orta şiddette ya da ağır problemleriniz varsa. 
Yukarıda belirtilen durumlardan herhangi biri sizde varsa (ya da olup olmadığından emin değilseniz) TANKS almadan önce doktor ya da eczacınızla konuşunuz. 
 3/8 TANKS'ı aşağıdaki durumlarda DİKKATLİ KULLANINIZ  
Aşağı daki durumlarda TANKS 'ı kullanmadan önce doktor ya da eczacınıza danışınız.  
- Alkol kullanıyorsanız (bkz. "TANKS 'ın yiyecek ve içecek ile kullanılması" bölümü); 
- Sizde erken boşalma (prematür ejakülasyon) tanısı konulmamışsa; 
- Ekstazi, LSD, narkotikler ya da benzodiazepin gibi keyif verici maddeleri kullanıyorsanız; 
- Geçmişte bunalım (depresyon), manik bir durum (aşırı coşku, huzursuzluk veya berrak bir 
şekilde düşünememe gibi belirtiler bulunur), bipolar hastalık (mizaçta aşırı yükselme ve 
düşüşlerle seyreden bir durum) veya şizofreni gibi herhangi bir ruh hastalığı sorununuz olmuşsa; 
- Geçmişte kanamayla seyreden bir hastalık veya pıhtılaşma bozukluğu geçirmişseniz; 
- Herhangi bir böbrek sorununuz varsa; 
- Epilepsi (sara) hastasıysanız;  
- Kan basıncınızın düşmesine bağlı baş dönmeleriniz varsa; 
- Erektil disfonksiyon (sertleşme bozukluğu) olarak adlandırılan diğer bir cinsel hastalığınız varsa. 
Yukarıda belirtilen durumlardan herhangi biri sizde varsa (ya da olup olmadığından emin değilseniz) TANKS almadan önce doktor ya da eczacınızla konuşunuz. TANKS kullanmaya 
başlamadan önce doktorunuz sizin kan basıncınızın yatar durumdayken ayağa kalktığınızda çok fazla düşüp düşmediğini belirlemek için size bir test uygulamalıdır. Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza danışınız. 
 
TANKS’ın  yiyecek ve içecek ile kullanılması:  
- TANKS yemeklerle birlikte ya da aç karnına alınabilir. 
- TANKS en az tam olarak dolu bir bardak suyla içilmelidir.  
- TANKS kullanırken alkol almayınız. 
- TANKS kullanırken alkol alınması durumunda, alkole bağlı gelişebilecek baş dönmesi, 
sersemlik hali ve reflekslerde yavaşlama gibi etkiler artabilir.  
- TANKS kullanırken alkol alınması, bu durumda ortaya çıkabilecek bayı lma ya da diğer yan 
etkilerden zarar görerek yaralanma riskinizi arttırır.  
 
Hamilelik  
İlacı kullanmadan önce doktorunuza veya eczacınıza danışınız. TANKS yalnızca erkeklerde kullanılır; kadınlar tarafından alınmamalıdır.  
Emzirme  
İlacı kullanmadan önce doktorunuza veya eczacınıza danışınız. TANKS yalnızca erkeklerde kullanılır; kadınlar tarafından alınmamalıdır.  
 
Araç ve makine kullanımı  
TANKS kullanıyorken sizde uyku hali, baş dönmesi, sersemlik hissi, bayılma, dikkati 
toplamada güçlük ya da görmede bulanık görülebilir. Sizde bu türden ya da benzeri etkiler 
görülürse, araç ve makine kullanmamalısınız. Alkolün etkileri de TANKS ile birlikte 
alındığında artar ve TANKS kullanırken alkol alınması, bu durumda ortaya çıkabilecek 
bayılma ya da diğer yan etkilerden zarar görerek yaralanma riskinizi arttırır.  
 4/8 Çocuklarda kullanımı  
TANKS yalnızca erişkin erkeklerde kullanılır; 18 yaş altındaysanız kullanmayınız. 
 
İçeriğinde bulunan bazı yardımcı maddeler hakkında önemli bilgiler  
TANKS, laktoz (bir şeker türü) içermektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu ilacı almadan önce doktorunuzla temasa 
geçiniz. 
Bu tıbbi ürün soya lesitin i ihtiva eder; eğer fıstık ya da soyaya karşı alerjiniz  varsa bu tıbbi 
ürünü kullanmamalısınız.  Ayrıca bu ürün her bir tabletinde 1 mmol (23 mg)'dan daha az 
sodyum ihtiva eder; yani esasında "sody um içermez". 
 
Diğer ilaçlar ile birlikte kullanımı 
Belirli ilaçlar sizde yan etki görülme riskini arttırabileceğinden eğ er herhangi bir ilacı şu anda 
kullanıyorsanız veya son zamanlarda kullandınız ise lütfen doktorunuza veya eczacınıza bunlar 
hakkında bilgi veriniz. Bu ilaçlar bitkisel olanlar dahil reçeteli ya da reçetesiz satılan ilaçlar 
olabilir. Çünkü TANKS diğer ilaçl arla etkileşime girerek onların etkilerini değiştirebilir. Aynı 
zamanda bazı ilaçlar da TANKS’ın  etkisini değiştirebilir. Bu nedenle diğer ilaçların kullanımı, 
almanıza izin verilen en yüksek TANKS dozunun ne kadar olması gerektiği konusunda 
doktorunuza yön gösterecektir. TANKS ile birlikte kullanılmaması gereken ilaçlar aşağıda 
listelenmiştir:  
- Bunalım (depresyon) tedavisinde kullanılan MAO inhibitörü (monoamin oksidaz 
inhibitörü) olarak adlandırılan türden ilaçlar. 
- Tioridazin - ruhsal bir hastalık olan şizofreninin tedavisinde kullanılır. 
- Bunalım (depresyon) tedavisinde kullanılan diğer ilaçlar. 
- Lityum - bipolar hastalık (mizaçta aşırı yükselme ve düşüşlerle seyreden bir durum) 
tedavisinde kullanılır. 
- Linezolid - bazı mikrobik hastalıkları tedavi etmede kullanılan bir antibiyotiktir. 
- Triptofan - uyku bozukluklarında kullanılan bir ilaçtır. 
- Sarı kantaron (St.John's Wort-Hypericum perforatum) - bitkisel bir ilaçtır.  
- Tramadol - şiddetli ağrılarda kullanılan bir ilaçtır.  
- Migren (zon klayıcı tarzda bir tür baş ağrısı) tedavisi için kullanılan ilaçlar. 
Yukarıda listelenen ilaçlardan herhangi birini kullanıyorsanız TANKS kullanmayınız. Bu 
ilaçlardan herhangi birini daha önceden almışsanız, TANKS kullanmaya başlamadan 14 gün 
öncesinde bu ilaçları kesmiş olmalısınız. Aynı şekilde TANKS kullanırken bu ilaçları almak 
istiyorsanız, TANKS’ı  kesip 7 gün beklemeniz gerekmektedir. Bunu nasıl yapacağınızı tam 
olarak anlamadıysanız TANKS almaya başlamadan önce doktor unuzla ya da eczacınızla 
konuşunuz.  
- Mantar hastalıklarını tedavi etmekte kullanılan ketokonazol ve itrakonazol dahil bazı mantar ilaçları  Ritonavir, sakinavir, nelfinavir ve atazanavir dahil  HIV virüsüne bağlı 
enfeksiyonları (AİDS) tedavi etmekte kullanılan bazı ilaçlar. 
- Telitromisin dahil mikrobik hastalıkları tedavi etmede kullanılan bazı antibiyotikler. 
- Nefazodon - Bunalım (depresyon) tedavisinde kullanılan bir ilaçtır. 
 
TANKS ile birlikte kullanıldıklarında sorun yaratan diğer bazı ilaçlar aşağıda listelenmiştir:  
- Depresyon (bunalım) dışı diğer ruh hastalıklarının tedavisinde kullanılan ilaçlar. 5/8 - İbuprofen ve aspirin gibi inflamasyona karşı (ilhitaplı durum) kullanılan steroid olmayan 
ilaçlar. 
- Kanınızı sulandırmada kullanılan varfarin gibi ilaçlar. 
- Sildenafil, tadalafil veya vardenafil gibi erektil disfonksiyonu (sertleşme bozukluğu) tedavi 
etmek için kullanılan ilaçlar (bu ilaçlar kan basıncınızı, olasılıkla ayakta durur pozisyonda 
düşürebilir). 
- Verapamil  ve diltiazem gibi yüksek kan basıncınızı ve göğüs ağrınızı (anjina ağrısı) veya 
büyümüş prostat bezinizi tedavi etmek için kullanılan diğer bazı ilaçlar (bu ilaçlar kan 
basıncınızı, olasılıkla ayakta durur pozisyonda düşürebilir). 
- Mantar hastalıklarını tedavi etmekte kullanılan flukonazol gibi bazı diğer mantar ilaçları 
amprenavir ve fosamprenavir gibi  HIV virüsüne bağlı enfeksiyonları (AİDS) tedavi 
etmekte kullanılan bazı ilaçlar.  
- Eritromisin ve klaritromisin gibi mikrobik hastalıkları tedavi etmede kullanılan bazı antibiyotikler.  
- Aprepitant - bulantı tedavisinde kullanılan bir ilaç. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. TANKS  nasıl kullanılır?  
TANKS tableti daima doktorunuzun size söylediği şekilde alınız. Emin değilseniz bunu 
doktorunuzla kontrol ediniz. 
 
Uygun kullanım ve doz/uygulama sıklığı için talimatlar:  
- Olağan dozu 30 mg'dır. Doktorunuz bu dozu gerek duyarsa 60 mg'a yükseltebilir. 
- İlacı cinsel aktiviteden 1 ila 3 saat önce alınız. 
- 24 saatte veya bir günde bir kereden fazla TANKS  almayınız. 
- 18 yaşından küçük veya 65 yaşından büyük erkekseniz bu ilacı kullanmayınız. 
- İlk 4 hafta ya d a6doz kullandı ktan sonra doktorunuzla tedaviye devam edip etmeme 
konusunda görüşünüz. Eğer tedavinize devam etme kararı verilirse her 6 ayda bir doktorunuzla tedaviye devam edip etmeme konusunu tekrar görüşmelisiniz. 
 
Uygulama yolu ve metodu: 
- Acı tadını hissetmemek i çin TANKS'ı en az bir tam dolu bardak suyla içiniz. Bu şekilde 
bayılma riskini de azaltırsınız. (bakınız Bölüm 4 "bayılma ve düşük kan basıncı") 
- TANKS yemeklerle birlikte ya da aç karnına alınabilir. 
 
Değişik yaş grupları:  
Yaşlılarda kullanımı:  
65 yaşından büyüklerde kullanılmamalıdır. 65 yaşından küçüklerde erişkinlerdeki gibi 
kullanılır.  
Çocuklarda kullanımı:  
18 yaşından küçüklerde kullanılması önerilmez. 
 
Özel kullanım durumları: 
Böbrek yetmezli ği: 
Hafif ve orta derecede böbrek yetmezliği durumlarınd a doz ayarlamasına gerek duyulmaksızın 
kullanılabilir; ancak dikkatli olunmalıdır. Ağır böbrek yetmezliği varsa, kullanımı önerilmez. 6/8 Karaciğer yetmezliği:  
Orta derecede ve şiddetli karaciğer yetmezliği durumlarında kullanılmamalıdır.  
Eğer TANKS'ın etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla TANKS  kullandıysanız:  
Doktorunuzun önerdiğinden daha fazla TANKS almanız durumunda bulantı, kendinizi hasta 
hissedebilir veya hasta olabilirsiniz.  
TANKS'tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
TANKS 'ı kullanmayı unutursanız  
TANKS ancak gerektikçe alınan bir ilaç olduğundan kullanmayı unutmanı z durumunda 
herhangi bir soruna yol açmaz. 
Unutulan dozları dengelemek için çift doz almayınız. 
 
TANKS  ile tedavi sonlandırıldığındaki oluşabilecek etkiler  
İlacınızı kullanmayı bırakmadan önce doktorunuzla konuşunuz. Her gün kullanmıyor olsanız 
bile bu ila cı kullanmayı bıraktığınızda uykuya dalmada güçlük ve baş dönmesi gibi 
problemleriniz olabilir.  
 
4. Olası  yan etkiler nelerdir?  
Tüm ilaçlar gibi TANKS’ın  içeriğinde bulunan maddelere duyarlı olan kişilerde yan etkiler 
olabilir. 
 
Aşağı dakilerden biri olursa, TANKS’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Kasılmalarla seyreden nöbet geçirirseniz  
- Ayağa kalktığınızda bayılır veya sersemlik hissederseniz 
- Ruh halinizde herhangi değişiklik hissederseniz 
- İntihar etmeyi ya da kendinize zarar vermeyi düşünmeye başlarsanız 
Bunların hepsi çok ciddi yan etkilerdir. 
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanız a gerek 
olabilir. Bu çok ciddi yan etkilerin hepsi oldukça seyrek görülür. 
 
Bayılma ve düşük kan basıncı  
TANKS ayağa kalktığınızda bayılmanıza ya da kan basıncınızda düşmeye yol açabilir. Bu 
durumların görülme riskini düşürmek için: 
- TANKS’ı  en az bir tam dolu bardak suyla içiniz. 
- İlacı kullanırken vücudunuzun susuz kalmış olmamasına dikkat ediniz. Vücudunuz şu 
durumlarda susuz kalmış olabilir: 
 
■ İlacı almadan önceki son 4-6 saat içinde herhangi içecek bir şey almamışsanız 
■ Uzun bir süredir terlemekteyseniz 
■ Ateş, ishal veya kusmayla seyreden bir hastalığınız varsa 
 7/8 - Kendinizi bayılacakmış gibi hissederseniz (kendinizi hasta gibi hissetmeniz, bir baş 
dönmesi / sersemlik hali oluşması, şuurda bulanıklık olması , terlemeniz ya da kalbinizde 
anormal bir çarpıntı görülmesi) ya da gözlerinizde kararma, bulantı, sendeleme gibi 
belirtiler oluşması durumunda hemen uzanarak başınızın vücudunuzun diğer bölgelerinden aşağıda kalmasını sağlayınız ya da başınızı dizlerinizin arasında tutacak şekilde oturunuz 
ve belirtiler düzelene kadar böyle kalınız. Bu sizi bir bayılma nöbeti geçirmekten ya da 
bayılırsanız düşmenizden ve yaralanmanızdan koruyacaktır. 
- Uzun süredir oturuyor ya da yatar durumdaysanız hemen ayağa kalkmayını z. 
- Bu ilacı aldığınızda baygınlık hissediyorsanız araç ve makina kullanmayınız. 
- Bu ilacı aldığınızda baygınlık hissediyorsanız doktorunuza söyleyiniz.  
 
Aşağıdakilerden herhangi birini fark ederseniz, doktorunuza söyleyiniz:  
Çok yaygın görülenler (her 10 kullanıcıdan bir ya da daha fazlasını etkileyebilenler): - Baş dönmesi 
- Baş ağrısı 
- Kendinizi hasta gibi hissetme  
 
Yaygın görülenler (her 100 kullanıcıdan 1 ila 10'unu etkileyebilenler): 
- Kendini gergin hissetme, huzursuzluk, sinirlilik ya da yerinde duramama 
- Karıncalanma veya iğne batma hissi  
- Erkeklik organının sertleşmesinde ya da sertliğin korunmasında bozukluk 
- Terlemede artış, al basması, sıcak basması  
- İshal, kabızlık veya gaz 
- Mide ağrısı, şişkinlik ya da kendinizi hasta hissetme 
- Uykusuzluk, uyku bozukluğu ya da değişik rüyalar görme 
- Yorgun veya uykulu hissetme, esneme 
- Burunda tıkanıklık 
- Tansiyonda yükselme  
- Dikkati toplamada güçlük  
- Titreme veya sarsılma  
- Cinsel istekte azal ma 
- Kulaklarda çınlama  
- Görmede bulanıklık 
- Hazımsızlık  
- Ağız kuruluğu 
 
Yaygın olmayan sıklıkta görülenler (her 1.000 kullanıcıdan 1 ila 10'unu etkileyebilenler): 
- Bayılma ya da ay ağa kalkıldığında baş dönmesi (yukarıda yer alan önerilere bakını z) 
- Mizaç değişiklikleri, aşırı coşkulu hissetme, şüpheci hissetme (paranoya) 
- Kendini kafası karışmış, uyumu bozulmuş ve dikkati dağılmış olarak hissetme 
- Kalp atışlarının yavaşlaması, düzensizleşmesi ya da hızlanması 
- Cinsel isteğin azalması, orgazm (meninin boşalması) olamama  
- Kendini zayıf, uyuşuk, halsiz ya da yorgun hissetme 
- Kendini bunalımda hissetmek, sinirlilik ya da kayıtsızlık hissi 
- Sıcak basması, kendini gergin, anormal ya da içkili gibi hissetme 8/8 - Görmeyle ilgili sorunlar ya da  göz bebeklerinde büyüme 
- Düşük ya da yüksek tansiyon 
- Kaşıntı hissi ya da soğuk terleme 
- Yerinde dönüyormuş hissi 
- Anormal tat duyumu  
- Diş gıcırdatma  
 
Seyrek görülenler (her 10.000 kullanıcıdan 1 ila 10'unu etkileyebilenler): 
- Fiziksel faali yet sonucu baş dönmesi hissi 
- Ani uyku bastırması 
- Ani bağırsak hareketlerinin başlaması ve tuvalete gitme ihtiyacı 
Bunlar TANKS 'ın hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanı z 
doktorunuzu veya eczacınızı bilgilendiriniz. 
 
Yan etkilerin raporlanması: 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri w ww.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. TANKS’ın  saklanması  
TANKS’ı çocukların göremeyeceği, erişemeyeceği yerlerde ve ambalajında 
saklayınız. 25°C'nin altındaki oda sıcaklığında saklayınız. 
Son kullanma tarihi ile uyumlu olarak kullanınız. 
 
Ambalajındaki  son kullanma tarihinden sonra TANKS’ı  kullanmayınız. 
Eğer üründe ve/veya ambalajında bozukluklar fark ederseniz TANKS’ı  kullanmayınız.  
 
Ruhsat sahibi:   
İlko İlaç San. ve Tic. A.Ş. 
Veysel Karani Mah. Çalolakoğlu Sok. No: 10 
Sancaktepe/İstanbul  
 
Üretim yeri:  
İlko İlaç San. ve Tic. A.Ş. 
3.Organize Sanayi Bölgesi Kuddusi Cad. 23.Sok.No:1 
Selçuklu /Konya 
 
Bu kullanma talimatı en son 31.05.2017  tarihinde onaylanmıştır. 