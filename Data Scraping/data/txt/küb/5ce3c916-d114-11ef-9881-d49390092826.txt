KISA ÜRÜN BİLGİSİ
1. BEŞERİ TIBBİ ÜRÜNÜN ADI
RYOFEL 500 mg/2 ml I.M./I.V. Enjeksiyonluk Çözelti
2. KALİTATİF VE KANTİTATİF BİLEŞİM
Etkin madde:
Her 2 ml'lik flakon, 500 mg amikasine eşdeğer miktarda 667.485 amikasin sülfat
içerir.
Yardımcı maddeler:
Her 2 ml'lik flakon;
Sodyum metabisülfit ……………….12.035 mg (13.2 mg sodyum bisülfite eşdeğer)
Sodyum sitrat………………………..50.2 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
4. KLİNİK ÖZELLİKLER
4.1. Terapötik endikasyonlar
Amikasin sülfat, Pseudomonas türleri, Escherichia coli, indol-pozitif ve indol-negatif
Proteus türleri, Klebsiella-Enterobacter-Serratia türleri, Salmonella, Shigella, Minea-
Herellae, Citrobacter freundii ve Providencia türlerini de kapsayan geniş bir gram-
negatif organizma spektrumuna karşı etkili, aminoglikozit grubu bir antibiyotiktir.
Bu gram-negatif organizmaların gentamisin ve tobramisine karşı dirençli birçok suşu
amikasine in vitro olarak duyarlılık gösterebilir. Amikasine karşı duyarlı başlıca gram-
pozitif organizma, metilisine karşı dirençli suşlar da dahil olmak üzere,
Staphylococcus aureus’tur. Amikasin, bazı Streptococcus pyogenes, Enterococci ve
Diplococcus pneumoniae suşları da dahil, diğer gram-pozitif organizmalara karşı belirli
bir düzeyde aktiviteye sahiptir.
1 / 19RYOFEL, duyarlı gram-negatif bakteri suşlarına bağlı ciddi enfeksiyonların kısa
süreli tedavisinde endikedir. Ayrıca, bilinen ya da şüpheli stafilokok kökenli
hastalıkların tedavisinde de kullanılabilir.
Tedavide, antibakteriyel ilaçların doğru kullanımına ilişkin resmi kılavuzlar dikkate
alınmalıdır.
4.2. Pozoloji ve uygulama şekli
Pozoloji / Uygulama sıklığı ve süresi
Yetişkinler ve 12 yaş üzeri çocuklar:
Normal böbrek fonksiyonuna sahip (kreatinin klirensi ≥50 ml/dak) yetişkinler ve
ergenler için önerilen intramusküler ya da intravenöz doz, günde tek bir doz olarak ya
da 2 eşit doza bölünerek (12 saatte bir 7,5 mg/kg) uygulanabilen 15 mg/kg/gün’dür.
Toplam günlük doz 1,5 gramı geçmemelidir. Günde bir kere uygulamayı destekleyen
yeterli veri mevcut olmadığı için, endokarditli ve ateşli nötropenik hastalarda doz
uygulaması günde iki kere gerçekleştirilmelidir.
Yaşamı tehdit edici enfeksiyonlar ve/veya Pseudomonas kökenli enfeksiyonlar
Yetişkin dozu her 8 saatte bir 500 mg’a çıkarılabilmekle birlikte, günde 1,5 g’ı
geçmemeli ya da 10 günden fazla bir süre uygulanmamalıdır. Toplamda maksimum 15
g’lık bir yetişkin dozu geçilmemelidir.
Üriner sistem enfeksiyonları (pseudomonas enfeksiyonları dışında)
İki eşit doza bölünmüş 7,5 mg/kg/gün (yetişkinlerde günde iki kere 250 mg’a
eşdeğer). Amikasinin aktivitesi pH’ın artırılması ile yükseldiği için, üriner
alkalileştirici bir ajan eş zamanlı olarak uygulanabilir.
Uygulama şekli
Çoğu enfeksiyon için intramusküler yol tercih edilse de, yaşamı tehdit edici
enfeksiyonlarda ya da intramusküler enjeksiyonun uygulanamadığı hastalarda, yavaş
bolus (2 ila 3 dakika) ya da infüzyon (30 dakikada %0.25) olarak intavenöz uygulama
gerçekleştirilebilir.
2 / 19İntramusküler ve intravenöz uygulama
Önerilen doz düzeyinde, duyarlı organizmalara bağlı komplike olmayan enfeksiyonlar
tedaviye 24 ila 48 saat içerisinde yanıt vermelidir.
3 ila 5 gün içerisinde klinik yanıt elde edilmediği takdirde, alternatif tedavi
düşünülmelidir.
İntraperitoneal kullanım
Belirlenmiş peritonit için araştırmayı takiben ya da cerrahi sırasında dışkı yayılmasına
bağlı peritoneal kontaminasyondan sonra, RYOFEL anestezinin etkisi geçtikten sonra
irigasyon ajanı olarak, %0,25 konsantrasyonunda (2,5 mg/ml) kullanılabilir.
Yetişkinlerde damlatma uygulaması isteniyorsa, 500 mg’lık tek bir doz 20 ml steril
distile su içerisinde seyreltilerek, yaraya dikilen bir polietilen kateter aracılığıyla
damlatılabilir.
Mümkünse, damlatma anestezinin ve kas gevşetici ilaçların etkileri tamamen ortadan
kalkana kadar ertelenmelidir.
Diğer uygulama yolları
Apse boşlukları, plevral boşluk, periton ve serebral ventriküllerde irigasyon çözeltisi
olarak %0,25 konsantrasyonunda RYOFEL etkili bir şekilde kullanılabilir.
Özel popülasyonlara ilişkin ek bilgiler
Böbrek ve karaciğer yetmezliği:
Böbrek fonksiyonu bozukluğu olan hastalarda, ilacın birikmesini önlemek için günlük
doz azaltılmalı ve/veya dozlar arasındaki aralıklar artırılmalıdır. Böbrek fonksiyonunda
bilinen ya da şüpheli bir azalma olan hastalarda dozun hesaplanması için önerilen bir
yöntem serum kreatinin konsantrasyonunun (mg/100 ml olarak) 9 ile çarpılması ve elde
edilen rakamın saat cinsinden dozlar arasındaki aralık olarak kullanılmasıdır.
Kreatin klirensi 50 ml/dk’dan az olan böbrek fonksiyon bozukluğu olan hastalarda,
yüksek konsantrasyonlara maruz kalınacağından amikasinin önerilen günlük toplam
dozunun, günlük tek doz olarak uygulanması istenmez. Böbrek fonksiyon bozukluğu olan
hastalarda doz ayarlaması için aşağıdaki tabloya bakınız.
3 / 19Günde iki yada üç doz ilaç alan böbrek fonksiyon bozukluğu olan hastalarda, mümkünse,
serum amikasin konsantrasyonları uygun yöntemlerle izlenmelidir. Bu hastalarda, uzayan
zaman aralıklarında normal doz uygulanarak ya da sabit zaman aralıklarında azaltılmış
doz uygulanarak doz ayarlanmalıdır.
Her iki yöntem de hastanın kreatin klirensi veya serum kreatin değerine dayanır, çünkü
bu değerler ile böbrek fonksiyonları azalan hastalarda aminoglikozitlerin yarılanma ömrü
arasında korelasyon bulunmuştur. Dozaj çizelgeleri hastanın klinik ve laboratuvar
gözlemleri ile birlikte dikkatli kullanılmalıdır, gerekirse değişiklik yapılmalıdır.
Dozlama Arasındaki Uzamış Zaman Aralıklarında Normal Doz: Kreatin klirens oranı
mevcut değilse ve hastanın durumu stabil ise, hastanın serum kreatin konsantrasyonun
(mg/100 ml) 9 ile çarpılmasıyla, normal tek doz için saat cinsinden dozaj aralığı (normal
böbrek fonksiyonu olan hastalara günde iki kez, 7,5 mg/kg olarak verilen doz)
hesaplanabilir. Örneğin serum kreatin konsantrasyonu 2 mg/100 ml ise, önerilen tek doz
(7,5 mg/kg) her 18 saatte bir uygulanır.
Serum Kreatinin 7.5 mg/kg/IM Amikasin
Konsantrasyonu dozları arasındaki aralık
(mg/100ml) (saat)
1.5 13.5
2.0 18
2.5 22.5
3.0 27
X 9 =
3.5 31.5
4.0 36
4.5 40.5
5.0 45
5.5 49.5
6.0 54
Böbrek fonksiyonu tedavi sırasında gözle görülür derecede değişebileceği için, serum
kreatinin değeri sıkça ölçülmeli ve doz rejimi gerektiği gibi ayarlanmalıdır.
4 / 19Dozlama Arasındaki Sabit Zaman Aralıklarında Azaltılmış Doz: Böbrek fonksiyonu
bozulduğunda ve amikasin sülfat enjeksiyonunun belirli bir zaman aralığında
uygulanması istenilirse dozun azaltılması gerekir. Bu hastalarda ilacın doğru
uygulanmasını sağlamak ve aşırı serum konsantrasyonlarından kaçınmak için serum
amikasin konsantrasyonları ölçülmelidir. Serum tayini sonuçları mevcut değilse ve
hastanın durumu stabil ise, dozaj çizelgesinin kullanımında serum kreatinin ve kreatinin
klirens değerleri böbrek yetmezliği derecesini gösteren en uygun göstergedir.
Öncelikle, yükleme dozu olarak 7,5 mg/kg’lık normal bir doz uygulaması ile tedavi
başlatılır. Bu doz, yukarıda tarif edildiği gibi normal böbrek fonksiyonu olan bir hasta
için hesaplanan önerilen doz ile aynıdır.
Her 12 saatte bir uygulanan idame dozlarının büyüklüğünü belirlemek için, yükleme dozu
hastanın kreatinin klirensindeki düşüş ile orantılı olarak azaltılmalıdır:
Her 12 saatte bir idame dozu = ml/dk’da gözlenen CrCl x mg olarak hesaplanan yükleme
dozu / Normal CrCl ml/dk
(CrCI: kreatinin klerens oranı)
On iki saatlik aralıklarla azaltılmış dozajı belirlemek için alternatif bir yöntem de, normal
olarak önerilen dozun hastanın (sabit durumdaki hastalar için serum kreatinin değerleri
bilinen) serum kreatininine bölünmesidir.
Yukarıdaki dozaj çizelgesi kesin bir öneri değildir, ancak amikasin serum seviyelerinin
ölçümü mümkün olmadığında kullanılabilen dozaj çizelgesi olarak temin edilmiştir.
Pediyatrik popülasyon:
4 haftalık ile 12 yaş arası çocuklar:
Normal böbrek fonksiyonuna sahip çocuklar için önerilen intramusküler ya da intravenöz
doz (yavaş intravenöz infüzyon), günde bir kere 15-20 mg/kg ya da 12 saatte bir 7,5
mg/kg olarak uygulanabilen 15-20 mg/kg/gün’dür. Günde bir kere uygulamayı
destekleyen yeterli veri mevcut olmadığı için, endokarditli ve ateşli nötropenik
hastalarda doz uygulaması günde iki kere gerçekleştirilmelidir.
5 / 19Yenidoğanlar:
Önerilen doz 10 mg/kg’lık bir başlangıç yükleme dozunu takiben, 12 saatte bir 7,5
mg/kg’dır (bkz. Bölüm 4.4 ve 5.2).
Prematüre bebekler:
Prematüre bebeklerde önerilen doz 12 saatte bir 7,5 mg/kg’dır (bkz. Bölüm 4.4 ve 5.2).
İntravenöz uygulama için özel öneriler:
İntravenöz kullanım için çözelti, istenen dozun, %0,9 NaCI, su içinde ki %5 dekstroz
veya başka herhangi bir uygun çözelti gibi steril seyrelticilerin 100 ml veya 200 ml’sine
eklenmesiyle hazırlanır.
Pediyatrik hastalarda, kullanılan seyreltici miktarı hastanın tolere ettiği amikasin
miktarına bağlıdır. Çözelti normalde 30 ila 60 dakikalık bir sürede infüzyon olarak
uygulanmalıdır. Bebeklere 1 ila 2 saatlik bir infüzyon uygulanmalıdır.
Amikasin diğer ilaçlarla fiziksel olarak önceden karıştırılmamalı, önerilen doz ve
uygulama yoluna göre ayrı ayrı uygulanmalıdır.
Geriyatrik popülasyon:
Amikasin böbrekler yoluyla atılır. Böbrek fonksiyonu mümkün olan her fırsatta
değerlendirilmeli ve dozaj yaşlı hastalarda böbrek fonksiyonu bozukluğunda açıklandığı
gibi ayarlanmalıdır.
4.3. Kontrendikasyonlar
Ürünün bileşenlerinden herhangi birine karşı aşırı duyarlılık.
Myasthenia gravis.
Aminoglikozitlere karşı aşırı duyarlılık veya ciddi toksik reaksiyon öyküsü olan
hastalarda (Bu sınıftaki hastaların ilaçlara karşı bilinen çapraz duyarlılıkları
nedeniyle başka bir aminoglikozit kullanımı da kontrendikedir).
4.4. Özel kullanım uyarıları ve önlemleri
Önceden böbrek yetmezliği olan veya önceden var olan işitme ve vestibüler hasara
sahip olan hastalara dikkat edilmelidir. Parenteral aminoglikozitlerle tedavi edilen
6 / 19hastalar, potansiyel ototoksisite ve nefrotoksisite nedeniyle yakın klinik gözlem altında
olmalıdır. 14 günden uzun tedavi süreleri için güvenlik kanıtlanmamıştır. Dozaj ve
yeterli hidratasyonla ilgili önlemler uygulanmalıdır.
Böbrek fonksiyon bozukluğu veya azalmış glomerüler filtrasyonu olan hastalarda,
bilinen yöntemlerle, tedaviden önce ve tedavi sırasında periyodik olarak renal
fonksiyon değerlendirilmelidir. İlacın anormal derecede yüksek kan düzeylerinin
birikmesini önlemek ve ototoksisite riskini minimuma indirmek için günlük dozlar
serum kreatinin konsantrasyonlarına göre azaltılmalı ve/veya dozlar arasındaki aralık
uzatılmalıdır. Serum ilaç konsantrasyonunun ve böbrek fonksiyonunun, kanda üre ve
serum kreatinin gibi rutin tarama test sonuçlarının belirgin olmadığı böbrek
fonksiyonları azalan yaşlı hastalarda düzenli olarak izlenmesi özellikle önemlidir.
Tedavinin, böbrek yetmezliği olan hastalarda yedi gün veya daha fazla sürmesi veya
diğer hastalarda 10 gün sürmesi bekleniyorsa, tedaviye başlamadan önce odyogram
alınmalı ve tedavi süresince tekrarlanmalıdır. Kulak çınlaması veya belirgin bir işitme
kaybı meydana gelirse veya takip edilen odyogramlarda hastanın yüksek frekansa
tepkisinde önemli bir kayıp tespit edilirse amikasin tedavisi durdurulmalıdır.
Nörotoksisite
Nörotoksisite, aminoglikozitlerle tedavi edilen hastalarda vestibüler ve/veya bilateral
işitsel ototoksisite olarak ortaya çıkabilir. Aminoglikozit kaynaklı ototoksisite riski,
böbrek fonksiyon bozukluğu olan, yüksek doz ilaç alan ya da tedavisi 5-7 gün arasında
süren hastalarda daha fazladır. Genellikle, yüksek frekans sağırlık önce oluşur ve
yalnızca odyometrik testle tespit edilebilir. Vertigo ortaya çıkabilir ve vestibüler
yaralanmanın kanıtı olabilir. Nörotoksisitenin diğer belirtileri arasında uyuşukluk,
deride karıncalanma, kas seğirmesi ve konvülsiyonlar bulunabilir. Aminoglikozitlere
bağlı ototoksisite riski, sürekli yüksek pik veya yüksek dip serum konsantrasyonlarına
maruz kalma derecesi ile artar. Tedavi sırasında gelişen koklear veya vestibüler hasar
semptomlarına sahip olmayan hastalar, sekizinci sinir toksisitesinin gelişmesi, ilaç
kesildikten sonra total veya parsiyel geri dönüşümsüz bilateral sağırlık veya vertigo
gelişmesi konusunda uyarılmalıdırlar. Aminoglikozit kaynaklı ototoksisite genellikle
geri dönüşümsüzdür.
7 / 19İlave bir toksisite oluşabileceği için, aminoglikozite karşı alerji öyküsü olan hastalarda
ya da geçmişte streptomisin, dihidrostreptomisin, gentamisin, tobramisin, kanamisin,
bekanamisin, neomisin, polimiksin B, kolistin, sefaloridin ya da viomisin gibi
nefrotoksik ve/veya ototoksik ajanların uygulanması ile indüklenen subklinik renal ya
da sekizinci sinir hasarı olabilecek hastalarda amikasinin kullanımı dikkatle
değerlendirilmelidir.
Bu hastalarda amikasin, hekimin görüşüne göre, yalnızca tedavinin sağlayacağı yararlar
potansiyel risklerden ağır basıyorsa kullanılmalıdır.
Nöromusküler toksisite
Parenteral enjeksiyon, topikal damlatma (ortopedik ve abdominal irrigasyonda veya
ampiyemin lokal tedavisinde olduğu gibi) ve aminoglikozitlerin oral kullanımını
takiben nöromusküler blokaj ve solunum felci bildirilmiştir. Aminoglikozitler,
anestezik ilaç uygulanan hastalarda, nöromusküler bloke edici ajan alan hastalarda
(bkz. Bölüm 4.5) veya yüksek miktarda sitratantikoagüle kan nakli yapılan hastalarda
herhangi bir yoldan uygulanacaksa solunum felci olasılığı dikkate alınmalıdır.
Nöromusküler blokaj meydana gelirse, kalsiyum tuzları solunum felcini tersine
çevirebilir ancak mekanik solunum yardımı gerekli olabilir. Yüksek dozlarda amikasin
verilen laboratuvar hayvanlarında nöromusküler blokaj ve kas felci gözlenmiştir.
Amikasin, Myastenia Gravis’li hastalarda kullanılmamalıdır. Aminoglikozitler,
nöromusküler kavşakta kürar benzeri potansiyel etkileri nedeniyle kas güçsüzlüğünü
artırabileceklerinden, parkinsonizm gibi kas bozuklukları olan hastalarda dikkatle
kullanılmalıdır.
Renal Toksisite
Aminoglikozitler potansiyel olarak nefrotoksiktir. Renal toksisite, pik plazma (C )
max
konsantrasyonundan bağımsızdır. Nefrotoksisite riski, böbrek fonksiyon bozukluğu
olan hastalarda, yüksek doz ilaç alan veya tedavi süresi uzamış olan hastalarda daha
fazladır. Tedavi sırasında hastaların su ihtiyaçları giderilmelidir ve böbrek fonksiyonu
8 / 19olağan yöntemlerle tedaviye başlamadan önce veya tedavi süresince günlük olarak
değerlendirilmelidir. İdrarda tortu, beyaz veya kırmızı hücreler, albüminüri, azalan
kreatinin klirensi, azalan idrar özgül ağırlığı, artan BUN değeri, serum kreatinin veya
oligüri varlığı gibi böbrek fonksiyon bozuklukları meydana gelirse dozun azaltılması
gerekir. Azotemi artarsa veya idrar çıkışında progresif bir azalma olursa tedavi
durdurulmalıdır.
Yaşlı hastalar, BUN veya serum kreatinin gibi rutin tarama testlerinde belirlenemeyen,
azalmış renal fonksiyona sahip olabilirler. Bu durumda kreatinin klirensinin
belirlenmesi daha yararlı olabilir. Yaşlılarda, aminoglikozitler ile tedavi sırasında
böbrek fonksiyonlarının izlenmesi özellikle önemlidir.
Renal ve sekizinci-kranyal sinir fonksiyonları, özellikle tedavinin başlangıcında bilinen
veya şüphe edilen böbrek yetmezliği olan hastalarda, aynı zamanda renal fonksiyonu
başlangıçta normal olan ancak tedavi sırasında böbrek fonksiyon bozukluğu gösteren
kişilerde yakından izlenmelidir. Amikasinin serum konsantrasyonları, yeterli seviyenin
sağlanması ve potansiyel toksik seviyelerin önlenmesi için yakından izlenmelidir. İdrar,
azalan özgül ağırlık, artan protein atılımı ve hücrelerin ya da tortuların varlığı için
incelenmelidir. Kan üre azotu, serum kreatinin veya kreatinin klirensi periyodik olarak
ölçülmelidir. Test edilecek kadar yaşlı hastalarda, özellikle yüksek riskli hastalarda,
uygun olduğunda seri odyogramlar alınmalıdır. Ototoksisite kanıtı (baş dönmesi,
vertigo, kulak çınlaması, kulaklarda uğultu ve işitme kaybı) veya nefrotoksisite
varlığında ilacın kesilmesi veya dozajın ayarlanması gerekir.
Eş zamanlı ve/veya ardışık sistemik, oral veya diğer nörotoksik veya nefrotoksik
ürünlerin topikal kullanımından, özellikle basitrasin, sisplatin, amfoterisin B,
sefaloridin, paromomisin, viomisin, polimiksin B, kolistin, vankomisin veya diğer
aminoglikozitlerden kaçınılmalıdır. Toksisite riskini artırabilecek diğer faktörler ileri
yaş ve dehidrasyondur.
9 / 19Aminoglikozit inaktivasyonu, sadece ciddi şekilde bozulmuş böbrek fonksiyonu olan
hastalarda klinik olarak önemlidir. İnaktivasyon, tahlil için toplanan vücut sıvıları
örneklerinde devam edebilir, bu da hatalı aminoglikozit okumalarına neden olur. Bu tür
örnekler uygun şekilde ele alınmalıdır (hızlı bir şekilde denenmeli, dondurulmalı veya
beta-laktamazla muamele edilmelidir).
Alerjik reaksiyonlar
RYOFEL, bazı duyarlı kişilerde anafilaktik semptomlar ve yaşamı tehdit eden veya
daha az şiddetli astmatik ataklar gibi alerjik tip reaksiyonlara neden olabilen, sodyum
metabisülfit (E223) içerir. Genel popülasyonda sülfit duyarlılığının toplam prevalansı
nadirdir ve muhtemelen düşüktür. Sülfit duyarlılığı astımlı olan deneklerde astımlı
olmayanlara göre daha sık görülür.
Diğer
Aminoglikozitler, cerrahi prosedürlerle bağlantılı olarak, idrar torbası dışında topikal
olarak uygulandıklarında hızla ve neredeyse tamamen emilirler. Hem küçük hem de
büyük cerrahi alanların bir aminoglikozit preparatı ile irrigasyonunu takiben,
nöromusküler blokaja bağlı geri dönüşümsüz sağırlık, böbrek yetmezliği ve ölüm
bildirilmiştir.
Diğer antibiyotiklerde olduğu gibi, amikasin kullanımı duyarsız organizmaların aşırı
çoğalmasına neden olabilir. Böyle bir durum meydana gelirse, uygun tedavi
uygulanmalıdır. Aminoglikozitler, prematüre ve yeni doğan bebeklerde bu hastaların
renal immatüritesi ve sonuçta bu ilaçların serum yarılanma ömründe ortaya çıkan
uzama nedeniyle yalnızca kesinlikle gerekli olduğunda ve tıbbi gözetim altında
uygulanmalıdır.
Amikasinin intravitreal uygulaması (göz içine enjeksiyon) sonrasında bazen kalıcı
görme kaybına yol açan maküler enfarktüs bildirilmiştir.
Bu ürün 13.20 mg sodyum metabisülfit (E223) içerir. Nadir olarak şiddetli aşırı
duyarlılık reaksiyonları ve bronkospazma neden olabilir.
10 / 19Bu tıbbi ürün her dozunda 1 mmol (23 mg)’dan daha az sodyum ihtiva eder; yani
sodyum içermediği kabul edilebilir.
Pediyatrik kullanım
Aminoglikozitler, prematüre ve yeni doğan bebeklerde bu hastaların renal immatüritesi
ve sonuçta bu ilaçların serum yarılanma ömründe ortaya çıkan uzama nedeniyle yalnızca
kesinlikle gerekli olduğunda ve tıbbi gözetim altında uygulanmalıdır.
Küçük çocuklarda intraperitoneal kullanımı önerilmez.
4.5. Diğer tıbbi ürünler ile etkileşimler ve diğer etkileşim şekilleri
Etki artırıcı potansiyeli nedeniyle, özellikle basitrasin, sisplatin, amfoterisin B, sefaloridin,
paromomisin, viomisin, polimiksin B, kolistin, vankomisin veya diğer aminoglikozitler gibi
diğer nerotoksik, ototoksik veya nefrotoksik ajanlar ile birlikte eş zamanlı veya ardışık
olarak sistemik veya topikal kullanımından kaçınılmalıdır. Aminoglikozit antibiyotikler ve
sefalosporinlerin birlikte parenteral kullanımını takiben nefrotoksisite artışı rapor edilmiştir.
Eş zamanlı sefalosporin kullanımı, kreatinin serum seviyesini yanlış bir şekilde
yükseltebilir. Bu mümkün olmadığında hastalar dikkatle izlenmelidir. Amikasin hızlı etkili
diüretik ilaçlarla birlikte kullanıldığında, özellikle de diüretik intravenöz olarak
uygulandığında, ototoksisite riski artmaktadır. Diüretikler serum ve dokudaki antibiyotik
konsantrasyonlarını değiştirerek aminoglikozit toksisitesini artırabilir. Bu maddeler arasında
kendileri de birer ototoksik ajan olan furosemid ve etakrinik asit yer almaktadır. Geri
dönüşümsüz sağırlıkla sonuçlanabilir.
Nöromusküler blokaj ve takiben solunum sıkıntısı oluşabileceği için, anestezik ya da
kas gevşetici ilaçların (eter, halotan, d-tubokürarin, süksinilkolin, dekametonyum,
atrakuryum, rokuronyum, vekuronyum) etkisi altında olan hastalarda veya sitrat-
antikoagüle kan nakli alan hastalarda amikasinin intraperitoneal kullanımı önerilmez.
Eğer blokaj meydana gelirse, kalsiyum tuzları bu durumu tersine çevirebilir.
İndometazin yenidoğanlarda amikasinin plazma konsantrasyonunu artırabilir.
Böbrek fonksiyonu şiddetli düzeyde bozulmuş hastalarda, penisilin tipi ilaçların eş
zamanlı kullanımı ile aminoglikozitlerin aktivitesinde bir azalma meydana gelebilir.
11 / 19Beta-laktam antibiyotikler (penisilinler veya sefalosporinler) ile aminoglikozitlerin in
vitro karışımı, önemli ölçüde inaktivasyona neden olabilir. Aminoglikozit ve penisilin tipi
ilaç in vivo olarak ayrı yollarla uygulandığında serum aktivitesinde azalma meydana
gelebilir. Aminoglikozit inaktivasyonu, sadece ciddi şekilde bozulmuş böbrek fonksiyonu
olan hastalarda klinik olarak önemlidir. İnaktivasyon, tahlil için toplanan vücut sıvıları
örneklerinde devam edebilir, bu da hatalı aminoglikozit okumalarına neden olur. Bu tür
örnekler uygun şekilde ele alınmalıdır (hızlı bir şekilde analiz edilmeli, dondurulmalı
veya beta-laktamazla muamele edilmelidir).
Aminoglikozitler, bisfosfonatlarla birlikte uygulandığında hipokalsemi riski artar.
Aminoglikozitler platin bileşikleri ile uygulandığında, nefrotoksisite riski ve ototoksisite
olasılığı artmaktadır.
Eş zamanlı olarak uygulanan tiamin (B1 vitamini), amikasin sülfat formülasyonunun
reaktif bileşeni sodyum metabisülfit tarafından imha edilebilir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar /Doğum kontrolü(Kontrasepsiyon)
Amikasin gebelik sırasında kullanılırsa ya da bu ilacı kullanırken hasta gebe kalırsa,
hasta fetüsta meydana gelebilecek potansiyel hasar konusunda uyarılmalıdır.
Gebelik dönemi
Amikasinin gebelik ve/veya fetus/yeni doğan üzerinde zararlı farmakolojik etkileri
bulunmaktadır. Amikasin gebe kadınlara yalnızca kesinlikle gerekli olduğunda ve tıbbi
gözetim altında uygulanmalıdır (bkz. Bölüm 4.4).
Aminoglikozitlerin gebelik sırasında kullanımına ilişkin sınırlı düzeyde veri mevcuttur.
12 / 19Aminoglikozitler fetüse zarar verebilir. Aminoglikozitler plasentayı geçebildiğinden,
anneleri gebelik sırasında streptomisin kullanan çocuklarda total, geri dönüşümsüz, iki
taraflı konjenital sağırlık vakaları bildirilmiştir. Diğer aminoglikozitlerle tedavi edilen
gebe kadınlarda fetüs ya da yeni doğan üzerinde advers etkiler bildirilmemiş olsa da,
hasar görme potansiyeli mevcuttur. Amikasin gebelik sırasında kullanılırsa ya da bu
ilacı kullanırken hasta gebe kalırsa, hasta fetüste meydana gelebilecek potansiyel hasar
konusunda uyarılmalıdır.
Laktasyon dönemi
Amikasinin anne sütüne geçip geçmediği bilinmemektedir. Emzirmeye mi yoksa tedaviye
mi son verilmesi gerektiği konusunda bir karar verilmelidir.
Üreme yeteneği/Fertilite
Fare ve sıçanlarda üreme toksisitesi çalışmalarında, fertilite veya fetal toksisite üzerine
herhangi bir etki bildirilmemiştir.
4.7. Araç ve makine kullanımı üzerindeki etkiler
Araç ve makine kullanımı üzerindeki etkileri konusunda hiçbir çalışma yapılmamıştır. Bazı advers
etkiler ortaya çıkabileceğinden (Bkz. Bölüm 4.8) araç ve makine kullanma kabiliyeti bozulabilir.
4.8. İstenmeyen etkiler
RYOFEL kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Çok yaygın (≥/10); yaygın (≥1/100 ila <1/10); yaygın olmayan (≥ 1/1,000 ila <1/100);
seyrek (≥ 1/10,000 ila <1/1,000); çok seyrek (<1/10,000), bilinmiyor (eldeki
verilerden hareketle tahmin edilemiyor)
Enfeksiyonlar ve enfestasyonlar
Yaygın olmayan: Süperenfeksiyonlar veya dirençli bakteri veya mantar ile kolonizasyon
(bkz. Bölüm 4.4)
Kan ve lenfatik sistem hastalıkları
Seyrek: Anemi, eozinofili
13 / 19Bağışıklık sistemi hastalıkları
Bilinmiyor: Anafilaktik (anafilaktik reaksiyon, anafilaktik şok ve anafilaktoid
reaksiyonu), aşırı duyarlılık
Metabolizma ve beslenme hastalıkları
Seyrek: Hipomagnezemi
Sinir sistemi hastalıkları
Seyrek: Tremor, parastezi, baş ağrısı, denge bozukluğu (bkz. Bölüm 4.4)
Bilinmiyor: Paraliz
Göz hastalıkları
Seyrek: Körlük, intravitreal amikasin enjeksiyonunu takiben retinal toksisite
Kulak ve iç kulak hastalıkları
Seyrek: Kulak çınlaması, hipoakuzi
Bilinmiyor: Kısmi geri dönüşümlü ya da dönüşümsüz sağırlık (bkz. Bölüm 4.4)
Vasküler hastalıkları
Seyrek: Hipotansiyon
Solunum, göğüs bozuklukları ve mediastinal hastalıklar:
Bilinmiyor: Apne, bronkospazm
Gastro-intestinal hastalıklar:
Yaygın olmayan: Bulantı ve kusma
Deri ve deri altı doku hastalıkları:
Yaygın olmayan: Döküntü
Seyrek: Pruritus, ürtiker
Kas-iskelet sistemi, bağ dokusu ve kemik hastalıkları
Seyrek: Eklem ağrısı (artralji), kas seğirmesi (bkz. Bölüm 4.4)
14 / 19Böbrek ve idrar yolu hastalıkları
Seyrek: Renal iritasyon ile ilişkili üriner belirtiler (serum kreatin düzeylerinde artış,
albüminüri, silindir ve kırmızı ya da beyaz kan hücreleri), azotemi ve oliguri (bkz. Bölüm
4.4)
Bilinmiyor: Akut böbrek yetmezliği, toksik nefropati, idrarda hücreler (bkz. Bölüm 4.4)
Genel bozukluklar ve uygulama bölgesine ilişkin hastalıklar:
Seyrek: Pireksi (yüksek ateş)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Doz aşımı durumunda nefrotoksik, ototoksik ve nörotoksik (nöromusküler blokaj)
reaksiyonlar için genel bir risk bulunmaktadır. Solunum durması ile birlikte nöromusküler
blokaj durumunda, iyonik kalsiyum uygulaması içeren (% 10-20 oranında glukonat veya
laktobionat gibi) uygun bir tedavi yöntemi gerekir.
Doz aşımı ya da toksik reaksiyon durumunda, peritoneal diyaliz ya da hemodiyaliz
amikasinin kandan atılmasına yardımcı olacaktır.
Amikasin seviyeleri aynı zamanda arteriovenöz hemofiltrasyon sırasında da azalır.
Yenidoğan bebeklerde kan değişimi de düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan Antibakteriyeller/Aminoglikozid antibakteriyeller
ATC Kodu: J01GB06
15 / 19Amikasin sülfat, Pseudomonas türleri, Escherichia coli, indol-pozitif ve indol-negatif
Proteus türleri. Klebsiella-Enterobacter-Serratia türleri, Salmonella, Shigella, Minea-
Herellae, Citrobacter freundii ve Providencia türlerini de kapsayan geniş bir gram-
negatif organizma spektrumuna karşı etkili, aminoglikozit grubu bir antibiyotiktir.
Bu gram-negatif organizmaların gentamisin ve tobramisine karşı dirençli birçok suşu
amikasine in vitro olarak duyarlılık gösterebilir. Amikasine karşı duyarlı başlıca gram
pozitif organizma, metilisine karşı dirençli suşlar da dahil olmak üzere, Staphylococcus
aureus’tur. Amikasin, bazı Streptococcus pyogenes, Enterococci ve Diplococcus
pneumoniae suşları da dahil, diğer gram-pozitif organizmalara karşı belirli bir düzeyde
aktiviteye sahiptir.
5.2. Farmakokinetik özellikler
Genel özellikler
Emilim:
RYOFEL intramusküler enjeksiyonu takiben hızla emilir. 250 mg ve 500 mg’lık IM.
dozların uygulanmasından 1 saat sonra sırasıyla yaklaşık 11 mg/l ve 23 mg/l’lik pik
serum düzeylerine ulaşılır. Enjeksiyondan 10 saat sonra gözlenen düzeyler sırasıyla 0,3
mg/l ve 2,1 mg/l’dir.
Dağılım:
Normal yetişkinlere 30 dakikalık bir sürede intravenöz infüzyon olarak uygulanan 500
mg’lık tek doz infüzyonun sonunda ortalama 38 mg/l’lik bir pik serum konsantrasyonu
oluşturur. Tekrarlanan infüzyonlar ilaç birikimine neden olmaz.
RYOFEL parenteral uygulamayı takiben serebrospinal sıvıda, plevral sıvıda, amniyotik
sıvıda ve peritoneal boşlukta saptanmıştır.
Çoklu günlük doz çalışmalarından elde edilen veriler normal bebeklerde spinal sıvı
düzeylerinin serum konsantrasyonlarının yaklaşık %10 ila 20’si olduğunu ve menenjitte
%50’ye ulaşabileceğini göstermektedir.
16 / 19Biyotransformasyon:
%20 ya da daha düşük bir bölümü serum proteinine bağlanmaktadır ve serum
konsantrasyonları duyarlı organizmalar için 10 ila 12 saat bakterisidal aralıkta
kalmaktadır.
RYOFEL ekstraselüler sıvılardan kolaylıkla yayılmakta ve başlıca glomerüler filtrasyon
yoluyla idrardan değişmemiş olarak atılmaktadır. Normal renal fonksiyonları olan
kişilerde yarılanma ömrü iki ila üç saattir.
Eliminasyon:
250 mg’lık bir dozun intramusküler uygulamasını takiben, yaklaşık %65’lik bir
bölüm 6 saatte ve %91’lik bir bölüm 24 saat içerisinde atılmaktadır. İdrar
konsantrasyonları ilk 6 saatte ortalama 563 mg/l ve 6 ila 12 saatte 163 mg/l’dir. 500
mg’lık IM bir dozu takiben ortalama idrar konsantrasyonları ilk 6 saatte ortalama 832
mg/l’dir.
İntramusküler ve intravenöz uygulama
Yenidoğanlarda ve özellikle de prematüre bebeklerde, amikasinin renal eliminasyonu
azalmaktadır.
Doğum ağırlıklarına göre gruplandırılan (<2000, 2000-3000 ve >3000 g) yeni
doğanlarda gerçekleştirilen tek bir çalışmada (postnatal yaş: 1-6 gün), Amikasin 7.5
mg/kg’lık bir dozda intramusküler ve/veya intravenöz olarak uygulanmıştır. 3000 g’ın
üzerindeki yeni doğanlarda klirens 0.84 ml/dak/kg ve terminal yarılanma ömrü yaklaşık
7 saat bulunmuştur. Bu grupta, başlangıç dağılım hacmi ve kararlı durumdaki dağılım
hacmi sırasıyla 0.3 ml/kg ve 0.5 mg/kg olarak saptanmıştır. Daha düşük doğum
ağırlığına sahip gruplarda, klirens/kg daha düşük ve yarılanma ömrü daha uzun
saptanmıştır. Yukarıdaki tüm gruplarda 12 saatte bir tekrarlanan doz uygulaması 5
günün sonunda birikmeye neden olmamıştır.
5.3. Klinik öncesi güvenlilik verileri
İlave bilgi mevcut değildir.
17 / 196. FARMASÖTİK ÖZELLİKLER
6.1. Yardımcı maddelerin listesi
Sodyum metabisülfit
Sodyum sitrat
Sülfürik asit, derişik (pH ayarı için)
Enjeksiyonluk su
6.2. Geçimsizlikler
Uygulanabilir değildir.
6.3. Raf ömrü
24 ay.
6.4. Saklamaya yönelik özel tedbirler
25°C'nin altındaki sıcaklıklarda (oda sıcaklığında) saklanmalıdır. Flakon
dondurulmamalıdır. Seyreltildikten sonra 25°C’nin altında 24 saat olarak saklanmalıdır.
Mikrobiyolojik olarak ürün seyreltikten sonra hemen kullanılmalıdır. Derhal
kullanılmadığı durumlarda sorumluluk kullanıcıya ait olmak üzere 2-8°C’de 24 saat
olarak saklanmalıdır.
6.5. Ambalajın niteliği ve içeriği
Kutuda, bromobütil kauçuk tıpa ile kapatılmış flip-off alüminyum kapaklı 2 ml’lik Tip-1
renksiz cam flakonda
6.6. Tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun olarak
imha edilmelidir.
7. RUHSAT SAHİBİ
World Medicine İlaç Sanayi ve Ticaret A. Ş.
Bağcılar/İSTANBUL
18 / 198. RUHSAT NUMARASI
2022/349
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.06.2022
Ruhsat yenileme tarihi:
10. KÜB’ÜN YENİLENME TARİHİ
19 / 19