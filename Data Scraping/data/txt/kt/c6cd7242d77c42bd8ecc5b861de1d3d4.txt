1 / 9  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
* Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
* Eğer  ilave  sorularınız  olursa, lütfen  doktorunuza veya eczacınıza  danışınız. 
* Bu ilaç kisisel  olarak  sizin için reçete edilmiştir,  başkalarına vermeyiniz.  
* Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı söyleyiniz.  
* Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
TRACTAN 32 mg dağılabilir  tablet 
Ağızdan alınır.  
• Etkin  madde(ler):  Her bir dağılabilir  tablet  32 mg bosentana  eşdeğer,  33,044 mg bosentan 
monohidrat içerir.  
• Yardımcı madde(ler): Mikrokristalin selüloz PH 102, dibazik kalsiyum fosfat anhidrus, 
kroskarmeloz sodyum, kolloidal silikon dioksit, tartarik asit, tutti frutti, aspartam (E 951), 
asesülfam potasyum, magnezyum stearat  
 
Bu ilaç ek izlemeye tabidir. Bu  üçgen  yeni  güvenlilik  bilgisinin  hızlı olarak  belirlenmesini 
sağlayacaktır.  Meydana gelen  herhangi  bir yan etkiyi  raporlayarak  yardımcı  olabilirsiniz.  Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu Kullanma  Talimatında:  
1. TRACTAN  nedir  ve ne için kullanılır?  
2. TRACTAN’ı  kullanmadan  önce dikkat  edilmesi gerekenler  
3. TRACTAN  nasıl  kullanılır?  
4. Olası  yan etkiler  nelerdir?  
5. TRACTAN’ın  saklanması  
 
Başlıkları yer almaktadır.  
 
1. TRACTAN nedir  ve ne için kullanılır?  
TRACTAN,  32 mg bosentan içeren tabletler şeklinde 56 adet olarak satılır. TRACTAN 32 mg 
tabletler soluk sarı - beyazımsı renkli, yonca şeklinde, bir tarafı dört eşit parçaya bölünebilen 
çentikli, diğer tarafı düz tablet açık pembe, oval, bikonveks, dağılabilir tabletlerdir.  2 / 9  TRACTAN tabletler kan damarlarının daralmasına sebep olan endotelin -1 adlı hormonu bloke 
eden bosentan içerir. TRACTAN bu nedenle kan damarlarının genişlemesine neden olur ve 
"endotelin reseptör antagonistleri" adı verilen ilaç sınıfına girer.  
 
TRACTAN aşağıdakileri  tedavi  etmek  için kullanılır: 
Pulmoner arteriyel hipertansiyon (PAH): PAH, kanı kalpten akciğerlere taşıyan kan 
damarlarında (pulmoner arterler) yüksek tansiyon ile sonuçlanan akciğerlerdeki kan 
damarlarının şiddetli daralması hastalığıdır. Bu basınç, akciğerlerdeki kana girebilecek oksijen 
miktarını azaltarak fiziksel aktiviteyi zorlaştırır. TRACTAN, pulmoner arterleri genişleterek 
kalbin kan pompalamasını kolaylaştırır. Bu kan basıncını düşürür ve semptomları hafifletir.  
 
TRACTAN, egzersiz kapasitesini (fiziksel aktivite gerçekleştirme yeteneği) ve semptomları iyileştirmek için sınıf III PAH hastalarını tedavi etmek için kullanılır. 'Sınıf', hastalığın ciddiyetini yansıtır: 'sınıf III', fiziksel aktivitenin belirgin bir şekilde kısıtlanmasını içerir. Sınıf II PAH hastalarında da bazı gelişmeler gösterilmiştir. 'Sınıf II', fiziksel aktivitede hafif bir sınırlama içerir. TRACTAN: 
 
• Yetişkinlerde; egzersiz kapasitesi ve semptomlarının düzeltilmesi için 
fonksiyonel kapasitesi DSÖ fonksiyonel sınıf II, III veya IV olan  
- Primer (belirlenmiş bir nedeni olmayan veya ailevi) pulmoner arteriyel 
hipertansiyonda  
- Belirgin intersitisyel pulmoner hastalığın (akciğerlerin iltihaplanması) eşlik 
etmediği skleroderma sebepli (deri ve diğer organları destekleyen bağ 
dokusunun anormal büyümesinin olduğu bir hastalık olan sistemik skleroz olarak da adlandırılır) pulmoner arteriyel hipertansiyonda, 
- Ameliyat edilemeyen kalp ve akciğerlerde anormal kan akışına neden olan şantlı konjenital (doğuştan) kalp kusurları sebepli pulmoner hipertansiyon Eisenmenger fizyolojisinde  
- Dijital ülseri (el ve ayak parmaklarında yaralar) olan sistemik skleroz 
hastalarında, yeni dijital ülser sayısının azaltılmasında kullanılır.  
• Çocuklarda:  
- İdiyopatik ve konjenital (belirlenmiş bir nedeni olmayan veya ailevi) pulmoner arteriyel hipertansiyonda kullanılır. 
2. TRACTAN’ı  kullanmadan önce dikkat  edilmesi  gerekenler  
 
TRACTAN’ı  aşağıdaki  durumlarda  KULLANMAYINIZ  
 
Eğer,  
• Bosentan veya bu ilacın içerdiği diğer bileşenlerden herhangi birine karşı alerjiniz 
varsa (aşırı hassassanız)  
• Karaciğer sorunlarınız  varsa (doktorunuza  sorunuz)  
• Hamileyseniz  veya  güvenilir  doğum  kontrol  kontrol  yöntemlerini  3 / 9  uygulamadığınız  için hamile  kalabilecek durumdaysanız, (TRACTAN ile  tedavi 
süresince hormonal doğum kontrol ilaçları tek başına etkili değildir)  
• Siklosporin  A (sedef  hastalığını  tedavi  etmek  için veya doku/organ 
naklinden sonra kullanılan bir ilaç)  kullanıyorsanız   
 
Bunlardan herhangi  biri sizin  için geçerliyse,  doktorunuza  söyleyiniz.  
TRACTAN’ı  aşağıdaki  durumlarda  DİKKATLİ  KULLANINIZ 
Tedavi öncesi doktorunuzun yapacağı testler  
• Karaciğer  fonksiyonunuzu kontrol  etmek  için bir kan testi 
• Anemiyi  kontrol  etmek  için bir kan testi (düşük hemoglobin)  
• Çocuk doğurma  potansiyeli  olan  bir kadın iseniz  hamilelik testi 
 
Bosentan kullanan bazı hastalarda karaciğer fonksiyon test sonuçlarında anormallik ve 
kansızlık (düşük hemoglobin) tespit edilmiştir. TRACTAN ile tedavi süresince  
karaciğer fonksiyonundaki ve hemoglobin seviyelerindeki değişiklikler için doktorunuz düzenli kan testleri yapacaktır. 
Tedavi  sırasında  doktorunuzun yapacağı  testler  
TRACTAN ile tedaviniz sırasında, doktorunuz karaciğer fonksiyonlarınızdaki ve 
hemoglobin seviyenizdeki değişiklikleri kontrol etmek için düzenli kan testleri ayarlayacaktır.  
 
TRACTAN kullandığınız  sürece bu düzenli  kan testlerini yaptırmanız  önemlidir.  
Karaciğer fonksiyonu  için kan testleri  
Bunlar, TRACTAN ile tedavi süresince her ay yapılacaktır. Eğer kullandığınız dozda 
artış olursa, 2 hafta sonra ek bir test daha yapılacaktır. 
Anemi  (kansızlık)  için kan testleri  
Tedavinin ilk 4 ayı boyunca  her ay yapılacaktır.  Daha sonra  (TRACTAN alan hastalarda 
kansızlık gelişebileceği için) her 3 ayda bir yapılır. 
Eğer anormal sonuçlar bulunursa doktorunuz tedavi dozunu düşürmeye veya tedaviyi 
durdurmaya karar verebilir veya sebebini bulmak için ilave testler yapabilir. 
 
Çocuklar  ve ergenler  
TRACTAN, sistemik sklerozlu ve devam eden dijital ülser hastalığı olan pediyatrik 
hastalarda önerilmez. Lütfen Bölüm 3’e bakınız.  
 
Çocuk  doğurma  yaşındaki  kadınlar  için gebelik  testi:  
TRACTAN doğmamış  bebeğinize  zarar  verebilir.  Eğer  hamile  kalma  ihtimali olan 
bir kadınsanız doktorunuz  TRACTAN almaya başlamadan  önce  ve TRACTAN 
alırken düzenli olarak gebelik testi yaptırmanızı isteyecektir.  4 / 9  Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen 
doktorunuza danışınız.  
TRACTAN’ın  yiyecek  ve içecek  ile kullanılması 
TRACTAN yiyeceklerle birlikte  veya  tek başına alınabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Eğer  hamileyseniz  ya da hamile  kalmayı  planlıyorsanız  TRACTAN kullanmayınız.  
 
Eğer hamile kalma ihtimaliniz varsa TRACTAN kullanırken güvenilir bir doğum kontrol 
(kontrasepsiyon) yöntemi kullanınız. Doktorunuz veya kadın hastalıkları ve doğum uzmanınız güvenilir bir doğum kontrol metodu uygulamanızı tavsiye edecektir. Hormonal doğum kontrol 
ilaçları (ağızdan alınan, iğne, implant veya cilt yolu ile uygulanan) tek başına güvenilir değildir çünkü TRACTAN bunları etkisiz hale getirebilir. Bu nedenle hormonal kontraseptifleri kullanırken buna ek olarak bir bariyer yöntemi de (örn. Kadınlar için kondom, diyafram, kontraseptif tampon veya eşiniz kondom kullanmalı)  kullanmalısınız.  TRACTAN kullanırken 
çocuk doğurabilecek yaştaki bayanlar için aylık gebelik testleri önerilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme İlacı kullanmadan önce  doktorunuza veya eczacınıza  danışınız.  
 
Eğer emziriyorsanız derhal doktorunuza söyleyiniz. Eğer TRACTAN kullanmanız gerekliyse emzirmemeniz önerilecektir. Çünkü TRACTAN’ın anne sütüne geçip geçmediği bilinmemektedir.  
 
Doğurganlık  
TRACTAN alan bir erkekseniz, bu ilacın sperm sayınızı düşürmesi mümkündür. Bunun, çocuk sahibi olma yeteneğinizi etkileyebileceği göz ardı edilemez. Bununla ilgili herhangi bir sorunuz veya endişeniz varsa doktorunuza veya eczacınıza danışınız.  
 
Araç ve makine  kullanımı  
TRACTAN araç ve makine kullanımı üzerine etkisi yoktur ya da ihmal edilebilir düzeydedir. Ancak TRACTAN baş dönmesine neden olabilecek hipotansiyona (kan basıncının düşmesi) sebep olabilir ve araç ve makine kullanımınıza etki edebilir. Bu nedenle TRACTAN kullanırken baş dönmesi ya da görüşünüzün bulanıklaştığını hissediyorsanız araç kullanmayınız, makine veya alet çalıştırmayınız.  
 
TRACTAN’ın içeriğinde bulunan bazı yardımcı maddeler hakkında önemli bilgiler TRACTAN’ın  içeriğinde  fenilalanin  kaynağı  aspartam  bulunmaktadır. Bu, fenilketonürisi 
olan kişiler için zararlı olabilir.  5 / 9  Diğer ilaçlarla  birlikte  kullanımı  
Reçetesiz alınan ilaçlar da dahil olmak üzere başka ilaçlar alıyorsanız veya yakın 
zamanda aldıysanız lütfen doktorunuza veya eczacınıza bunlar hakkında bilgi verin. Aşağıdakileri alıyorsanız doktorunuza söylemeniz özellikle önemlidir:  
 
• Siklosporin A (Sedef hastalığını tedavi etmek için  veya  doku/organ naklinden sonra 
kullanılan bir ilaç) TRACTAN ile kullanılmamalıdır.  
• Doku/organ naklinden sonra kullanılan sirolimus veya takrolimus ile TRACTAN 
kullanımı önerilmemektedir.  
• Glibenklamid (bir şeker hastalığı ilacı), rifampisin (bir verem ilacı) veya flukonazol 
ve ketokonazol (mantar enfeksiyonlarına karşı ilaç), nevirapine (HIV ilacı) ile TRACTAN kullanımı önerilmemektedir.  
• HIV tedavisinde kullanılan diğer ilaçlar TRACTAN ile kullanıldığında özel izleme 
gerektirebilir.  
• Hormon içeren doğum kontrol ilaçları TRACTAN alırken bu ilaçlar tek başına 
korunma yöntemi olarak yeterli değildir. Doktorunuz veya kadın hastalıkları ve doğum uzmanı doktorunuz size uygun korunma yöntemini tavsiye edecektir. 
• Sildenafil ve tadalafil (PAH tedavisinde kullanılan diğer ilaçlar) ile birlikte 
TRACTAN kullanımında dikkatli olunması önerilir. 
• Varfarin  (kan sulandırıcı)  
• Simvastatin  (yüksek kolestrolü tedavi  etmek  için kullanılır).  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. TRACTAN nasıl  kullanılır?  
Uygun  kullanım  ve doz / uygulama sıklığı için talimatlar:  
TRACTAN ile tedavi yalnızca PAH veya sistemik skleroz tedavisinde deneyimli uzman 
hekim tarafından başlatılıp izlenmelidir. Daima TRACTAN'ı doktorunuzun size söylediği şekilde kullanınız. Eğer emin değilseniz doktorunuz veya eczacınızla birlikte kontrol ediniz.  
 
Yetişkinlerde tedaviye ilk dört hafta günde iki kere 62.5 mg tablet (sabah ve akşam) ile başlanır, daha sonra TRACTAN’ın size olan etkisine göre doktorunuz günde iki kere 125 mg tablet almanızı önerecektir.  
 
Uygulama yolu ve metodu:  
TRACTAN tabletler,  yiyecek  ile birlikte  veya yiyecek  olmaksızın  ağız yolu ile  alınır.  
 
Tabletler (sabah ve akşam) alınmalı, su ile yutulmalıdır. Tabletler yemekle birlikte veya yemeksiz alınabilir.  
 
Her TRACTAN dağılabilir tablet, sıvı bir ilaç yapmak için suda çözülebilir. Sıvı bir ilaç 
yapmak için tableti bir kaşık üzerinde biraz suya ekleyin. Tüm tableti kaplayacak kadar su kullanın. Tablet  tamamen  eriyene kadar  yaklaşık  bir dakika  bekletin  ve ardından tüm sıvıyı  6 / 9  
yutun. Kaşığa biraz daha su ekleyin ve ilacın tamamının alındığından emin olmak için tüm 
sıvıyı yutun. Mümkünse, tüm ilacın alındığından emin olmak için bir bardak su içmelisiniz. 
 
Gerekirse dağılabilir tablet kırılma işaretleri boyunca bölünebilir. Tableti, çentik yukarı 
bakacak şekilde, çentik çizgisinin her iki tarafında başparmak ve işaret parmağınız arasında 
tutun.  
 
Tableti  kırılma  işaretleri boyunca  kırarak  ikiye  ayırın  (aşağıdaki  şekle bakın). 
 
 
 
Değişik  yaş grupları:  
 
Çocuklarda  kullanımı:  
Çocuklarda doz önerisi sadece idiyopatik ve konjenital PAH içindir. 1 yaş ve üzeri çocuklar 
için, TRACTAN tedavisine genellikle günde iki kez (sabah ve akşam) vücut ağırlığının kilogramı başına 2 mg ile başlanır. Doktorunuz size dozunuz konusunda tavsiyede bulunacaktır.  
 
Gerekirse dağılabilir  tablet,  kırılma  çentikleri  boyunca  dört eşit parçaya bölünebilir.  
 
Yaşlılarda  kullanımı:  
65 yaş üzeri  hastalarda herhangi  bir doz ayarlamasına gerek  yoktur.  
 
Özel  kullanım  durumları:  
 
Karaciğer yetmezliği:  
Hafif derecede karaciğer yetmezliği olan hastalarda herhangi bir doz ayarlamasına gerek yoktur. Orta düzeyden ileri düzeye kadar karaciğer yetmezliği bulunan hastalarda kullanılmamalıdır.  
 
Böbrek  yetmezliği:  
Böbrek yetmezliği olan hastalar ve diyaliz hastalarında herhangi bir doz ayarlamasına gerek yoktur.  
 
Eğer  TRACTAN’ın  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
Kullanmanız  gerekenden  daha  fazla  TRACTAN kullandıysanız:  
TRACTAN’dan kullanmanız gerekenden daha fazlasını kullanmışsanız hemen bir doktor veya eczacı ile konuşunuz.  7 / 9  TRACTAN’ı  kullanmayı  unutursanız  
Eğer TRACTAN almayı unuttuysanız hatırladığınız anda hemen tek doz alınız. Daha sonra 
tabletleri her zamanki gibi almaya devam ediniz. 
 
Unutulan dozları  dengelemek için çift doz almayınız. 
 
TRACTAN ile tedavi  sonlandırıldığındaki  oluşabilecek  etkiler  
Aniden tedaviyi bırakmak belirtilerin daha kötüye gitmesine sebep olabilir. Doktorunuz size 
söylemeden tedaviyi bırakmayınız. Doktorunuz, tedaviyi tamamen bırakmadan önce dozu 
azaltmanızı önerebilir.  
 
4. Olası yan etkiler nelerdir?  
Tüm ilaçlar gibi, TRACTAN’ın içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden  biri olursa,  TRACTAN’ı  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
TRACTAN’ın  en ciddi  yan etkileri:  
• Karaciğer  fonksiyonunda  anormallik  10 hastanın  en az 1’ini  etkileyebilir  
• Kansızlık  (kırmızı kan hücrelerinin sayısının azalması) veya hemoglobin 
değerinde  azalma 10 hastanın  1’inden azını  etkileyebilir.  Kansızlık  bazen  kan nakli 
gerektirebilir.  
• Anafilaksi  (genel  alerjik  reaksiyonlar), anjiyoödem  (çoğunlukla  göz, dudak, boğaz 
ve dil çevresinde şişkinlik) (seyrek)  
• Aşırı  duyarlılık  reaksiyonları  (dermatit,  kaşıntı  ve kızarıklık  gibi)  (yaygın)  
TRACTAN ile tedavi  süresince karaciğer  ve kan değerleri  izlenecektir  (Bkz.  Bölüm  2). 
Hekiminizin istediği şekilde bu testleri yaptırmanız önemlidir. 
Karaciğeriniz düzgün  çalışmadığında  aşağıdaki  belirtiler  ortaya  çıkar:  
• Bulantı  (kusma  isteği)  
• Kusma  
• Yüksek vücut  sıcaklığı (ateş)  
• Karın  ağrısı  
• Deride veya gözün beyaz  kısmında  sararma (sarılık)  
• Koyu renkli  idrar 
• Deride kaşıntı  
• Uyuşukluk (sıra dışı yorgunluk veya  bitkinlik)  
• Grip benzeri  belirtiler  (ateşli  eklem  ve kas ağrısı)  
Eğer  bunlardan biri sizde  mevcut  ise, acil tıbbi müdahaleye  veya hastaneye 
yatırılmanıza gerek olabilir.  
 
Bu yan etkiler  görülme  sıklığına  göre aşağıdaki  gibi sıralanmıştır: 
Çok yaygın :10 hastanın en az 1’inde görülebilir. 
Yaygın  :10 hastanın  birinden az, fakat  100 hastanın  birinden fazla görülebilir.  8 / 9  Yaygın olmayan  :100 hastanın  birinden az, fakat  1000 hastanın  birinden fazla görülebilir. 
Seyrek  :1.000 hastanın birinden az görülebilir.  
Çok seyrek  :10.000 hastanın  birinden az görülebilir.  
Bilinmiyor  : Eldeki  verilerden  hareketle tahmin  edilemiyor.  
 
Diğer  yan etkiler:  
Çok yaygın  
• Baş ağrısı  
• Ödem  (bacaklarda  ve bileklerde  şişkinlik  veya  sıvı tutulumunun diğer  belirtileri)  
Yaygın  
• Yüzde  kızarma  görüntüsü ya  da ciltte  kırmızılık  
• Derinin  iltihaplanması,  kaşıntı ve kızarıklık  gibi aşırı duyarlılık  reaksiyonları  
• Gastroözofageal  reflü  hastalığı (reflü;  mide  içeriğinin  yemek  borusuna  geri kaçması)  
• İshal  
• Senkop (bayılma)  
• Çarpıntı  (hızlı veya  düzensiz  kalp atımı)  
• Düşük kan basıncı  
• Nazal  konjesyon (burun tıkanıklığı)  
 
Yaygın  olmayan  
• Trombositopeni  (kandaki  trombosit  sayısının  azalması)  
• Nötropeni/lökopeni  (beyaz kan hücrelerinin sayılarının  azalması)  
• Hepatitin altında yatan olası alevlenme dahil hepatit (karaciğerin iltihaplanması) ile 
birlikte karaciğer fonksiyon testlerinde artma ve/veya sarılık (derinin veya gözlerin 
beyaz kısımlarının sararması)  
 
Seyrek  
• Anaflaksi (genel alerjik reaksiyonlar), anjiyoödem (çoğunlukla göz, dudak, boğaz ve dil 
çevresinde şişkinlik)  
• Karaciğerde siroz,  karaciğer  yetmezliği (karaciğerin  ciddi  şekilde  zarar  görmesi)  
 
Bilinmiyor  
• Bulanık görüş  
Çocuk  ve ergenlerde görülen  yan etkiler  
TRACTAN ile tedavi  edilen  çocuklarda  raporlanan yan etkiler  yetişkinlerde  görülen yan 
etkiler ile aynıdır.  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  9 / 9 Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde  yer alan "İlaç Yan Etki Bildirimi" ikonuna  tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
5.T
RACTAN’ın  saklanması
TRACTAN’ı  çocukların  göremeyeceği,  erişemeyeceği  yerlerde ve ambalajında saklayınız.
25°
C altındaki  oda sıcaklığında  ve ışıktan  koruyarak saklayınız.  
B
ölünmüş dağılabilir tabletin geri kalan kısımları oda sıcaklığında saklanabilir ve 7 gün içinde 
kullanılmalıdır.  
S
on kullanma  tarihiyle  uyumlu olarak kullanınız.  
A
mbalajındaki  son kullanma tarihinden sonra TRACTAN’ı  kullanmayınız.  
E
ğer üründe  ve/veya ambalajında  bozukluklar  fark ederseniz TRACTAN’ı kullanmayınız.  
“Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.”  
Ruhsat sahibi:  
Humanis Sağlık A.Ş. 
Maslak/Sarıyer/İstanbul  
Üretim yeri: 
Humanis  Sağlık  A.Ş. 
Kapaklı/Tekirdağ  
Bu kullanma talimatı 25.02.2025  tarihinde onaylanmıştır.  