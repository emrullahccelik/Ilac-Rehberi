KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZESPİRA PLUS 5 mg/10 mg kapsül
2. KALİTATİF VE KANTİTATİF BİLEŞİM
Etkin madde:
Desloratadin 5.0 mg
Montelukast (10.4 montelukast sodyuma eşdeğer) 10.0 mg
Yardımcı madde:
Kroskarmeloz sodyum 3.0 mg
Sodyum nişasta glikolat 5.0 mg
Sodyum lauril sülfat 0.03 mg
Yardımcı maddeler için 6.1.’e bakınız.
3. FARMASÖTİK FORM
Kapsül
Beyaz-beyazımsı toz ve bir adet sarı yuvarlak, bikonveks film kaplı tablet içeren mavi/beyaz
renkli kapsül.
4. KLİNİK ÖZELLİKLER
4.1. Terapötik endikasyonlar
Alerjik rinit ve alerjik rinitle birlikte olan astım tedavisinde ve semptomlarının giderilmesinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz 15 yaş ve üzeri erişkinler için günde bir kapsüldür (5mg desloratadin ve 10mg
montelukast).
Uyum için ayrı tabletler halinde desloratadin ve montelukast alan hastalar aynı bileşen
dozlarını içeren ZESPİRA PLUS’a geçebilirler.
İntermittan alerjik rinit (semptomların haftada 4 günden daha az ya da 4 haftadan daha kısa
süreyle var olması) hastanın öyküsü değerlendirilerek, bu öykü doğrultusunda ZESPİRA
PLUS ile tedavi edilmelidir. Semptomlar geçtikten sonra tedaviye son verilebilir ve
semptomlar yeniden ortaya çıktığında tedavi tekrar başlatılabilir.
Persistan alerjik rinite (semptomların haftada 4 gün ya da daha fazla ve 4 haftadan daha uzun
süreyle var olması), hastalara alerjen temas dönemleri boyunca sürekli tedavi önerilebilir.
1 / 17Alerjik rinit ve alerjik kökenli astım üzerinde ZESPİRA PLUS’ın terapötik etkisi bir gün
içinde başlar. Hastalara, alerjik temasın yer aldığı dönemlerde de ZESPİRA PLUS almaya
devam etmeleri tavsiye edilmelidir.
Uygulama şekli:
ZESPİRA PLUS, ağız yoluyla alınır. ZESPİRA PLUS, bir miktar su ile birlikte ve kapsül
içeriği açılmadan, bütün olarak alınmalıdır. ZESPİRA PLUS’ın aç veya tok karnına
alınmasında herhangi bir sakınca yoktur.
Özel popülasyonlara ilişkin ek bilgiler:
Böbrek/karaciğer yetmezliği:
Hafiften ortaya değişen düzeylerde karaciğer ve böbrek yetmezliği olan hastalarda
farmakokinetik verilere dayanarak desloratadin başlangıç dozu gün aşırı ve 5 mg tavsiye
edilmektedir.
Ciddi böbrek yetersizliği olgularında doz ayarlanarak dikkatle kullanılmalıdır.
Grup Kreatinin klerensi Dozaj ve sıklığı
(mL/dakika)
Hafif 50-79 Gün aşırı 5mg desloratadin
Orta 30-49 Gün aşırı 5mg desloratadin
Ciddi < 30 Hekim tarafından doz
ayarlanarak dikkatle
kullanılmalıdır.
Şiddetli karaciğer yetmezliği olan hastalarla klinik veri bulunmamaktadır (Child-Pugh skoru >
9).
Pediyatrik popülasyon:
Güvenlilik ve etkinlikle ilgili verilerin olmaması nedeniyle, ZESPİRA PLUS’ın 15 yaşın
altındaki hastalarda kullanılması önerilmez.
Geriyatrik popülasyon:
ZESPİRA PLUS bileşenlerinden desloratadinin geriyatrik popülasyonda etkinlik ve
güvenilirliği henüz belirlenmemiştir. Bu nedenle geriyatrik popülasyonda kullanımı
önerilmemektedir.
Diğer astım tedavileriyle birlikte ZESPİRA PLUS ile tedavi
ZESPİRA PLUS hastanın var olan tedavisinde eklenebilir.
Birlikte uygulanan tedavilerde dozun azaltılması
Bronkodilatörlerle tedavi:
Tek bronkodilatör kullanımı ile yeterli düzeyde kontrol altına alınamayan alerjik kökenli
astım hastalarının tedavi rejimine ZESPİRA PLUS eklenebilir. Klinik yanıt alındığında
(genellikle ilk dozdan sonra) hastanın bronkodilatör tedavisi tolere edildiği kadar azaltılabilir.
2 / 17İnhale kortikosteroidler:
İnhale kortikosteroid ile tedavi edilen alerjik kökenli astım hastalarında, ZESPİRA PLUS
tedavisi ek klinik yarar sağlar. Kortikosteroid dozu tolere edildiği oranda azaltılabilir. Doz
tıbbi denetim altında kademeli olarak azaltılmalıdır. Bazı hastalarda, inhale kortikosteroidin
dozu yavaş yavaş tamamen kesilebilir. Bazı hastalarda inhale kortikosteroidlerin yerine
hemen ZESPİRA PLUS tedavisine başlanmamalıdır.
4.3. Kontrendikasyonlar
ZESPİRA PLUS içeriğindeki etkin maddelere ya da yardımcı maddelere karşı aşırı duyarlılık
durumlarında kontrendikedir.
4.4. Özel kullanım uyarıları ve önlemleri
Genel
15 yaşın altındaki çocuklarda etkinlik ve güvenirliği kanıtlanmamıştır.
Şiddetli böbrek yetersizliği olgularında doz ayarlanarak dikkatle kullanılmalıdır.
ZESPİRA PLUS’ın akut astım ataklarının tedavisindeki etkinliği kanıtlanmamıştır. Bu
nedenle akut astım ataklarını tedavi etmek için kullanılmamalı, hastalara uygun ilaçlarla
tedavi önerilmelidir. Akut alevlenmeler sırasında ZESPİRA PLUS tedavisine devam
edilebilir.
Birlikte verilen inhale kortikosteroidin dozu tıbbi denetim altında kademeli olarak
azaltılabilirse de, oral veya inhale kortikosteroid tedavisi aniden kesilerek yerine ZESPİRA
PLUS başlanmamalıdır. Aspirine duyarlılığı olduğu bilinen hastalar, ZESPİRA PLUS
kullanırken aspirin veya non-steroidal antiinflamatuvar ajanların kullanımından kaçınmalıdır.
Bir klinik farmakoloji çalışmasında alkol ile birlikte alınan desloratadin tablet, alkolün
performans bozucu etkilerini potansiyalize etmemiştir.
ZESPİRA PLUS’ın içeriğindeki desloratadin çok ender de olsa bazı insanlarda uykululuk hali
oluşturabilmektedir ve durum araç ve makine kullanma becerilerini bozabilmektedir.
Eozinofili
ZESPİRA PLUS alan hastalarda montelukast içeriğinden dolayı nadir olarak, montelukast
tedavisi gören hastalarda olduğu gibi sistemik eozinofili ve bazen de sistemik
kortikosteroidlerle tedavi edilen bir vaskülit türü olan Churg-Strauss Sendromu (CSS) ile
uyumlu klinik bulgular görülebilir. Bu durum, genellikle sistemik kortikosteroid dozunun
azaltılması ile ilişkilidir. Hekimler hastalarda görülebilecek eozinofili, vaskülit döküntü,
pulmoner semptomlarda kötüleşme, kardiyak komplikasyonlar ve/veya nöropati açısından
dikkatli olmalıdır. Montelukast kullanımı ile tanımlanan şartlar arasında nedensel bir ilişki
saptanmamış olmakla birlikte; ZESPİRA PLUS alan hastalarda sistemik kortikosteroidlerin
azaltılması sırasında dikkatli olunması ve uygun klinik gözlem önerilir.
ZESPİRA PLUS kullanan yetişkin, adölesan ve pediyatrik hastalarda nöropsikiyatrik olaylar
raporlanmıştır. Pazarlama sonrası verilerde ZESPİRA PLUS kullanımı sırasında ajitasyon,
saldırgan davranışlar ve düşmanlık hissetme, endişe, depresyon, rüya anormallikleri,
3 / 17halüsinasyonlar, uykusuzluk, huzursuzluk, hareketlilik, uyurgezerlik, intihar düşüncesi ve
davranışı (intihar girişimi dahil) ve tremor gibi bozukluklar bildirilmiştir. ZESPİRA PLUS ile
ilgili olarak bildirilen pazarlama sonrası bazı raporların klinik özellikleri ile advers etkiler
arasında tutarlı bir ilişkinin varlığı belirlenmiştir.
Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde ZESPİRA PLUS tedavisine
devam etmek için ilacın riskleri ve yararlarını dikkatlice değerlendirmelidirler.
Desloratadin kullanımı, kardiyovasküler sistem problemi olan kişilerde dikkatli gözlem
gerektirmektedir.
Bu tıbbi ürünün her dozu 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Desloratadin ile bağlantılı etkileşimler
Birlikte kullanımları sırasında dikkat edilmesi gerekenler
Yapılan çok dozlu etkileşim çalışmalarında ketokonazol, eritromisin, azitromisin, fluoksetin
ve simetidin, desloratadinin plazma konsantrasyonlarında önemli bir değişikliğe sebep
olmamıştır. Gıda ve greyfurt suyunun desloratadinin dispozisyonu üzerinde hiçbir etkisi
bulunmamaktadır.
Desloratadin, alkol ile birlikte alındığında alkolün performans bozucu etkilerini artırmamıştır.
Montelukast ile bağlantılı etkileşimler
Montelukast astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmıştır. İlaç etkileşim çalışmalarında montelukastın önerilen klinik
dozu aşağıdaki ilaçların farmakokinetik özellikleri üzerinde klinik yönden önemli etkilere yol
açmamıştır: teofilin, prednizon, prednizolon, oral kontraseptifler ( etinil estradiol/ noretindron
35/1), terfenadin, digoksin ve varfarin.
Montelukastın plazma konsantrasyon eğrisi altında kalan alanı (EAA) eş zamanlı olarak
fenobarbital uygulanan hastalarda yaklaşık %40 azalmıştır. Montelukast CYP 3A4, 2C8 ve
2C9 ile metabolize edildiğinden, özellikle çocuklara fenitoin, fenobarbital ve rifampisin gibi
CYP 3A4, 2C8 ve 2C9 indükleyicileriyle birlikte montelukast uygulanırken dikkatli
olunmalıdır. İn vitro çalışmalar montelukastın CYP 2C8'in güçlü bir inhibitörü olduğunu
göstermiştir. Ancak montelukast ve rosiglitazonu (esas olarak CYP 2C8 ile metabolize edilen
tıbbi ürünleri temsil eden bir araştırma sübstratı) içeren bir klinik ilaç etkileşim çalışmasının
verileri montelukastın CYP 2C8'i in vivo koşullarda inhibe etmediğini göstermiştir. Bu
nedenle, montelukastın bu enzim tarafından metabolize edilen tıbbi ürünlerin (örn.,
paklitaksel, rosiglitazon ve repaglinid) metabolizmasını kaydadeğer biçimde değiştirmesi
beklenmez.
4 / 17İn vitro çalışmalar montelukastın CYP 2C8, 2C9 ve 3A4'ün bir substratı olduğunu
göstermiştir. Montelukast ve gemfibrozili (hem CYP 2C8 hem de 2C9'un bir inhibitörü)
içeren bir klinik ilaç etkileşim çalışmasının verileri gemfibrozilin montelukastın sistemik
maruz kalımını 4.4 kat artırdığını göstermiştir. Güçlü bir CYP 3A4 inhibitörü olan
itrakonazolün gemfibrozil ve montelukast ile birlikte uygulanması montelukastın sistemik
maruz kalımını daha da fazla artırmamıştır. Yetişkinlerde onaylanmış 10 mg dozundan daha
yüksek dozlarda (örn., yetişkin hastalarda 22 hafta süreyle günde 200 mg ve yaklaşık bir hafta
süreyle günde 900 mg'a kadar) klinik yönden önemli istenmeyen olayların gözlenmemiş
olmasına dayanarak, gemfibrozilin montelukastın sistemik maruz kalımı üzerindeki etkisinin
klinik yönden anlamlı olduğu düşünülmemektedir. Dolayısıyla gemfibrozil ile birlikte
uygulandığında montelukast dozunda ayarlama yapılması gerekmez. İn vitro verilere göre,
CYP 2C8'in bilinen diğer inhibitörleri (örn, trimetoprim) ile klinik yönden önemli ilaç
etkileşimleri beklenmemektedir. Ayrıca, montelukastın sadece itrakonazol ile birlikte
uygulanması montelukastın sistemik maruz kalımında anlamlı artışa yol açmamıştır.
Özel popülasyonlara ilişkin ek bilgiler:
Özel popülasyonlara ilişkin ek bilgiler mevcut değildir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi: C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Planlanmış bir gebelikten önce uygun bir alternatif tedaviye geçilmelidir.
Gebelik dönemi
ZESPİRA PLUS’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
ZESPİRA PLUS, hayvanlardaki üreme çalışmaları her zaman insanlardaki cevabın bir
göstergesi olmadığından; gerekli olmadıkça gebelik döneminde kullanılmamalıdır.
Laktasyon dönemi
ZESPİRA PLUS’ın anne sütüyle atılımı bilinmemekte olup, emziren kadınlarda bir çalışma
bulunmamaktadır. Bu nedenle, emziren kadınların ZESPİRA PLUS kullanmamaları, ya
emzirmeyi bırakmaları ya da tedaviyi kesmeleri gerekmektedir. ZESPİRA PLUS’ın, emziren
annelerde kullanılmaması tavsiye edilir.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir
(ayrıca bölüm 5.3’e bakınız). İnsanlara yönelik potansiyel risk bilinmemektedir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
5 / 17yönelik potansiyel risk bilinmemektedir. ZESPİRA PLUS gerekli olmadıkça gebelik
döneminde kullanılmamalıdır.
4.7. Araç ve makine kullanımı üzerindeki etkiler
ZESPİRA PLUS’ın araç ve makine kullanmaya etkisini belirlemek üzere çalışma
yapılmamıştır. Ancak, araç ve makine kullanırken tedavi sırasında sersemlik ve uyku hali
görülebileceği akılda tutulmalıdır. Doktorların hastaları bu yönde uyarmaları gerekir.
4.8. İstenmeyen etkiler
Tüm ilaçlar gibi ZESPİRA PLUS’ın içeriğinde bulunan maddelere duyarlı olan kişilerde yan
etkiler olabilir.
Her bileşen hakkında ilave bilgi
Desloratadin
Alerjik rinit ve kronik idiopatik ürtikerin de içinde bulunduğu bir dizi endikasyonu kapsayan
klinik araştırmalarda, önerilen günlük 5 mg dozlarda, desloratadin kullanan hastaların
%3’ünde plasebodan daha fazla yan etki görülmüştür.
Bu reaksiyonlar, sistem organ sınıfına ve görülme sıklığına göre: çok yaygın (≥1/10), yaygın
(≥1/100 ila <1/10), yaygın olmayan (≥1/1000 ila <1/100), seyrek (≥1/10.000 ila <1/1.000),
çok seyrek (<1/10.000), bilinmiyor (eldeki verilerden hareketle tahmin edilemiyor).
Genel bozukluklar ve uygulama bölgesine ilişkin hastalıkları
Çok yaygın:
Bitkinlik, baş ağrısı.
Çok seyrek:
Aşırı duyarlılık reaksiyonları (anaflaksi, anjiyoödem, dispne, kaşıntı, döküntü ve ürtiker).
Sinir sistemi bozuklukları
Çok yaygın:
Ağız kuruluğu.
Çok seyrek:
Baş dönmesi, somnolans, uykusuzluk, psikomotor hiperaktivite, nöbetler.
Psikiyatrik bozukluklar
Çok seyrek:
Halüsinasyonlar.
Kardiyak bozukluklar
Çok seyrek:
Taşikardi, palpitasyonlar.
Gastrointestinal bozukluklar
Çok seyrek:
Abdominal ağrı, bulantı, kusma, dispepsi, ishal.
6 / 17Hepatobiliyer bozukluklar
Çok seyrek:
Karaciğer enzimlerinde yükselme, bilirubin artışı, hepatit.
Kas-iskelet ve bağ dokusu bozuklukları
Çok seyrek:
Miyalji.
Montelukast
Klinik çalışmalarda montelukast aşağıdaki şekillerde değerlendirilmiştir:
• 10 mg film kaplı tabletler 15 yaş ve üstündeki yaklaşık 4000 erişkin astımlı hastada
• 10 mg film kaplı tabletler 15 yaş ve üstündeki yaklaşık 400 mevsimsel alerjik rinitli erişkin
astımlı hastada
Montelukastla tedavi edilen 15 yaş ve üstü (iki 12 haftalık çalışma n=795) astımlı hastalarda
yapılan klinik çalışmalarda, plaseboya göre daha yüksek oranda rapor edilen, ilaçla ilişkili,
yaygın olarak (≥1/100, <1/10) görülen, advers reaksiyonlar aşağıdaki gibidir:
Sinir sistemi hastalıkları:
Yaygın:
Baş ağrısı
Gastrointestinal hastalıkları:
Yaygın:
Karın ağrısı
Klinik çalışmalardaki belirli sayıda hastada yapılan uzun süreli astım tedavisinde erişkinlerde
2 yıla kadar güvenlilik profili değişmemiştir.
Pazarlama Sonrası Deneyim
Pazarlama sonrası kullanımda bildirilen istenmeyen reaksiyonlar Sistem Organ Sınıfı ve
spesifik İstenmeyen Olay Terimine göre listelenmektedir. Sıklık Kategorileri, ilgili klinik
çalışmalara dayanarak hesaplanmıştır. Sıklık Kategorisi: Her bir İstenmeyen Olay Terimi için,
klinik çalışmalar veritabanında bildirilen insidans olarak tanımlanır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1.000), çok seyrek (<1/10.000).
Enfeksiyonlar ve enfestasyonlar:
Çok yaygın:
Üst solunum yolu enfeksiyonu*.
Kan ve lenf sistemi hastalıkları:
Seyrek:
Kanama eğiliminde artış
Bağışıklık sistemi hastalıkları:
Yaygın olmayan:
Anafilaksiyi içeren aşırı duyarlılık reaksiyonları
Çok seyrek:
7 / 17Karaciğerde eozinofilik infiltrasyon
Psikiyatrik hastalıklar:
Yaygın olmayan:
Kabuslar dahil rüya anormallikleri, uykusuzluk, uyurgezerlik, huzursuzluk, agresif
davranışları içeren ajitasyon ya da düşmanlık hissetme, psikomotor hiperaktivite (irritabilite,
huzursuzluk ve tremor*** dahil olmak üzere)
Seyrek:
Dikkat bozuklukları, hafıza azalması
Çok seyrek:
Halüsinasyon, dezoriyantasyon, intihar düşünce ve davranışları (intihar girişimi)
Sinir sistemi hastalıkları:
Yaygın olmayan:
Baş dönmesi, rehavet, parestezi/hipostezi, nöbet
Kardiyak hastalıklar:
Seyrek:
Çarpıntı
Solunum, göğüs bozuklukları ve mediastinal hastalıklar:
Yaygın olmayan:
Epistaksis
Çok seyrek:
Churg-Strauss Sendromu (CSS) (bkz. bölüm 4.4)
Gastrointestinal hastalıklar:
Yaygın:
Diyare**, bulantı**, kusma**
Yaygın olmayan:
Ağız kuruluğu, dispepsi
Hepato-bilier hastalıklar:
Yaygın:
Serum transaminaz (ALT, AST) seviyelerinde yükselme
Yaygın olmayan:
Hepatit (hepatosellüler ve karışık düzenli karaciğer hasarının da dahil olduğu kolestatik
hepatit)
Deri ve deri altı doku hastalıkları:
Yaygın:
Döküntü**
Yaygın olmayan:
Morluk, ürtiker, kaşıntı
Seyrek:
Anjiyoödem
Çok seyrek:
Eritema nodozum, eritema multiforme
8 / 17Kas-iskelet bozuklukları, bağ doku ve kemik hastalıkları:
Yaygın olmayan:
Artralji, kas krampları dahil miyalji
Genel bozukluklar ve uygulama bölgesine ilişkin hastalıklar:
Yaygın:
Pireksi**
Yaygın olmayan:
Bitkinlik/halsizlik, huzursuzluk, ödem
* Montelukast alan hastalarda Çok yaygın olarak bildirilen bu istenmeyen olay, klinik
çalışmalarda plasebo alan hastalarda da Çok yaygın olarak bildirilmiştir.
** Montelukast alan hastalarda Yaygın olarak bildirilen bu istenmeyen olay, klinik
çalışmalarda plasebo alan hastalarda da Yaygın olarak bildirilmiştir
*** Sıklık kategorisi seyrektir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
ZESPİRA PLUS ile henüz doz aşımı deneyimi yoktur.
Desloratadin
Desloratadin ile doz aşımının belirtileri uyuklama, kalp atım hızı ve QT aralığında artış,
halüsinasyonlar ve uyuşukluk olmuştur. Aşırı doz vakalarında, absorbe edilmemiş etken
maddeyi uzaklaştıracak standart önlemler alınmalı ve semptomatik ve destekleyici tedavi
sağlanmalıdır. Erişkinler ve adolesanlarda 45 mg’a kadar (klinik dozun 9 katı) desloratadin
uygulanan çok dozlu bir klinik araştırmada, ciddi herhangi bir etki gözlenmemiştir.
Desloratadin hemodiyaliz ile elimine edilmemektedir; periton diyalizi ile elimine olup
olmadığı bilinmemektedir.
Montelukast
Montelukast ile doz aşımı tedavisi hakkında spesifik bir bilgi yoktur. Kronik astım
çalışmalarında 22 hafta süreyle günde 200 mg’a kadar olan dozlarda montelukast ve kısa
süreli tedavilerde (yaklaşık 1 hafta süreyle) günde 900 mg’a kadar verilen montelukast klinik
açıdan istenmeyen bir etki görülmeksizin uygulanmıştır. Pazarlama sonrası deneyimde ve
klinik açıdan istenmeyen bir etki görülmeksizin uygulanmıştır. Pazarlama sonrası deneyimde
ve klinik çalışmalarda günde 150 mg’a kadar dozlarda montelukast ile çocuklarda akut doz
aşımı bildirilmiştir. Klinik ve laboratuvar bulguları yaşça büyük pediyatrik hastalar ile
erişkinlerde güvenilirlik profilini içermektedir. Bildirilen vakaların çoğunda istenmeyen etki
yer almamaktadır. En sık gözlenen istenmeyen etkiler; susuzluk hissi, uyku hali, midriyazis,
hiperkinezi ve karın ağrısı olmuştur.
Montelukastın peritoneal diyaliz ya da hemodiyaliz yoluyla diyaliz edilip edilmediği
bilinmemektedir.
9 / 175. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihistaminikler-H reseptör antagonistleri ve lökotrien reseptör
1
antagonisti kombinasyonu
ATC Kodu : R06AX27 ve R03DC03
Desloratadin
Desloratadin selektif periferik histamin H reseptör antagonisti aktivite gösteren, sedasyon
1
yapmayan, uzun etkili bir histamin reseptör antagonistidir. Desloratadin, oral uygulamadan
sonra santral sinir sistemine geçişinin olmaması nedeniyle, periferik histamin H -
1
reseptörlerini selektif olarak bloke eder.
Desloratadin, yapılan in vitro çalışmalarda antialerjik özellikler göstermiştir. İnsan mast
hücreleri ve bazofillerden IL-4, IL-6, IL-8 ve IL-13 gibi proinflamatuvar sitokinlerin
salınımının inhibisyonu ve endotel hücreleri üzerinde adezyon molekülü P-selektin
ekspresyonunun inhibisyonu bu etkiler arasındadır. Bu gözlemlerin taşıdığı klinik önem,
henüz doğrulanmayı beklemektedir.
Desloratadin oral liyofilizat, yürütülen iki ayrı tek dozlu araştırmada iyi tolere edilmiş ve bu
durum klinik laboratuvar bulguları, fiziksel muayeneler, vital bulgular ve EKG interval
verileriyle belgelendirilmiştir. Ayrıca, desloratadin çok dozlu bir araştırmada iyi tolere
edilmiştir.
Klinik etkinlik
On dört gün süreyle, günde 20 mg’a kadar desloratadin uygulanan çok dozlu bir klinik
araştırmada, istatistik ya da klinik açıdan önemli hiçbir kardiyovasküler etki gözlenmemiştir.
On gün süreyle, günde 45 mg (klinik dozun dokuz katı) desloratadin verilen bir klinik
farmakoloji araştırmasında, QTc intervalinde uzama görülmemiştir.
Çok dozlu ketokonazol ve eritromisin etkileşim çalışmalarında, desloratadin plazma
konsantrasyonlarında klinik olarak önemli bir değişiklik gözlenmemiştir. Desloratadin santral
sinir sistemine kolayca penetre olmaz. Önerilen günlük 5 mg dozda yürütülen klinik
araştırmalarda, somnolans insidansında plaseboya kıyasla bir artış olmamıştır.
Klinik araştırmalarda günde tek doz 7.5 mg verilen desloratadin psikomotor performansı
etkilememiştir. Erişkinlerde yürütülen bir tek doz çalışmasında 5 mg desloratadin, sübjektif
uykululuk halinin şiddetlenmesi veya uçuşla ilgili faaliyetleri de kapsayan, standart uçuş
performansı ölçümlerini etkilememiştir.
Klinik farmakoloji çalışmalarında alkol ile birlikte uygulama, alkolün indüklediği performans
bozukluğunu ya da uyku halini artırmamıştır. Tek başına ya da alkol ile birlikte verildiğinde,
desloratadin ve plasebo grupları arasında psikomotor test sonuçlarında anlamlı farklılıklar
bulunmamıştır.
Alerjik rinitli hastalarda, desloratadin hapşırık, burunda akıntı ve kaşınma, aynı zamanda
gözlerde kaşınma, yaşarma ve kızarıklık ve damakta kaşınma gibi semptomların
giderilmesinde etkili olmuştur. Desloratadin tablet, semptomları 24 saat süresince etkili bir
10 / 17şekilde kontrol altına almıştır. Etkinlik, 12-17 yaş arasındaki hastalarda net bir şekilde ortaya
konulmamıştır.
Desloratadinin mevsimsel alerjik rinite bağlı şikayetlerin hafifletilmesindeki etkinliği,
rinokonjonktivit yaşam kalitesi anketindeki toplam skorlar ile gösterilmiştir. En büyük
iyileşme, pratikteki problemler ve semptomlar tarafından kısıtlanan günlük aktivitelerde
görülmüştür.
Kronik idiopatik ürtikeri olan hastalarda yürütülen altı hafta süreli, plasebo kontrollü iki
araştırmada desloratadin, tedavinin birinci gününden itibaren, kaşıntının hafiflemesinde ve
derideki kabartı ve kızarıklıkların büyüklük ve sayısının azalmasında etkili olmuştur. Her
çalışmada etkiler, 24 saatlik dozlama aralığı süresince değişmeden devam etmiştir. Kronik
idiopatik ürtikerde yürütülen diğer antihistaminik araştırmalarında olduğu gibi,
antihistaminiklere yanıtsız olarak tanımlanan ve azınlıkta olan hastalar çalışma dışında
tutulmuştur. Kaşıntıda % 50’nin üzerinde iyileşme desloratadin ile tedavi edilen hastaların %
55’inde ortaya çıkarken, plasebo ile tedavi edilenlerde bu oran % 19 olmuştur. Desloratadin
ile tedavi aynı zamanda, bu değişkenlerin değerlendirilmesinde kullanılan dört puanlık bir
skala ile ölçüldüğü şekilde, uyku ve günlük rutin aktiviteler ile etkileşimde anlamlı ölçüde
azalma sağlamıştır.
Montelukast
Sisteinil lökotrienler (LTC , LTD , LTE ) mast hücresi ve eozinofiller dahil çeşitli
4 4 4
hücrelerden salınan güçlü inflamatuvar eikozanoidlerdir. Bu önemli pro-astmatik
mediyatörler sisteinil lökotrien (CysLT) reseptörlerine bağlanır. CysLT tip-1 (CysLT )
1
reseptörü, solunum yolu düz kas hücreleri ve solunum yolu makrofajları da dahil olmak üzere
insanın solunum yolunda ve diğer pro-inflamatuvar hücrelerde (eozinofiller ve belirli
miyeloid kök hücreler dahil) bulunur. Astım ve alerjik rinitin patofizyolojisiyle CysLT’ler
arasında ilişki vardır. Astımda lökotrien aracılı etkiler bronkokonstriksiyon, muköz sekresyon,
damar geçirgenliği ve eozinofil birikimi gibi bir dizi solunum yolu aktivitesini içerir. Alerjik
rinitte, CysLT’ler hem erken hem de geç fazlı reaksiyonlar sırasında alerjene maruz kaldıktan
sonra burun mukozasından salgılanır ve alerjik rinitin semptomlarıyla ilişkilidir. CysLT’lerin
intranazal yoldan uygulanması sonucu nazal solunum yolunun direncinin ve nazal tıkanma
semptomlarının arttığı gösterilmiştir.
Montelukast astıma bağlı inflamasyon parametrelerini anlamlı olarak iyileştiren güçlü ve oral
yoldan etkili bir bileşiktir. Biyokimyasal ve farmakolojik biyoanalizlere dayanarak CysLT
1
reseptörüne (prostanoid, kolinerjik veya β-adrenerjik reseptör gibi farmakolojik bakımdan
önemli diğer havayolu reseptörleri yerine) yüksek bir afinite ve seçicilikle bağlanır.
Montelukast, herhangi bir agonistik aktivite göstermeksizin CysLT reseptöründe LTC ,
1 4
LTD ve LTE ’ün fizyolojik etkilerini kuvvetle inhibe eder.
4 4
Desloratadin / Montelukast
Persistant alerjik rinitli hastalar desloratadin, montelukastla tek ya da kombine olarak 6
haftalık tedaviye alınmıştır. 20 hasta 10 mg/gün montelukast ve/veya 5 mg/gün desloratadin
ya da plasebo almıştır. Tedavi periyotları 2 haftalık tedavi yapılmayan dönemlerle ayrılmıştır.
Hastalara, semptom skorlama, deri prick testi, spirometri testi, rinometri testi ve nazal lavaj
yapılmıştır. Eozinofil katyonik protein seviyeleri nazal lavajla tespit edilmiştir. Ortalama SD
total temel nazal semptom skoru tedaviden önce 7.7 +/- 0.55 iken; desloratadinle 3.74 +/-
0.54, montelukastla 3.6+/-0.48 ve desloratadin/montelukast ile kombine kullanımda 3.04 +/-
11 / 170.4 bulunmuştur. Nazal semptomlarda en büyük iyileşme kombinasyon tedavisinden sonra
oluşmuştur. Eozinofil katyonik protein seviyelerinde düşüş en iyi montelukastın desloratadin
ile kombine kullanımında elde edilmiştir.
Persistant alerjik rinitli 20 hastada 2 koldan 32 hafta randomize, çift-kör, plasebo kontrollü,
çapraz geçişli çalışma yapılmıştır. 20 hasta 10 mg/gün montelukast ve/veya 5 mg/gün
desloratadin ya da plasebo almıştır. Tedavi periyotları 2 haftalık tedavi yapılmayan
dönemlerle ayrılmıştır. Yaşam kalitesi ölçümlerinde (SEM) plasebo alan hastalarda skor 2.16,
desloratadin alan hastalarda skor 1.79, montelukast alan hastalarda skor 1.48 ve
desloratadin/montelukast alan hastalarda skor 1.59 ölçülmüştür. Montelukastın desloratadin
ile kombine olarak verilmesi monoterapilere kıyasla persistant alerjik rinitli hastalarda daha
iyi etkiler sağlamıştır.
Mevsimsel alerjik riniti ve hafif intermittan astımı olan 30 hastada randomize, çift-kör, paralel
gruplu çalışma yapılmıştır. Hastalara 2 hafta montelukast/desloratadin verilmiştir. Tedaviden
önce ve sonra hastalara spirometri, nazal kazıma ve lavaj yapılmıştır. Hastaların nazal
semptomları, eozinofil/nötrofil sayıları, IL5 ve IL8 seviyeleri ölçülmüştür.
Montelukast/desloratadin ile kombine kullanım nazal semptomları (p < 0.001), eozinofilleri
ve nötrofilleri (p < 0.001), IL5 seviyesini (p < 0.01), IL8 seviyesini (p < 0.05) anlamlı şekilde
azaltmıştır.
Hafiften orta dereceye atopik astımı olan 10 hasta randomize, 4-kol çapraz geçişli plasebo
kontrollü bir çalışmaya alınmıştır. Çalışmada hastalara plasebo, 5 mg desloratadin, 10 mg
montelukast ve 5 mg desloratadin/10 mg montelukast alerjen maruziyetinden 26 saat ve 2 saat
önce en az 7 gün boyunca verilmiştir. Geometrik alerjen PC20 ortalaması
desloratadin/montelukast, desloratadin, montelukast ve plasebo için sırasıyla 697 U/mL, 338
U/mL, 123 U/mL ve 104 U/mL bulunmuştur. Plaseboya kıyasla kombine tedavi alerjen PC20
seviyesini anlamlı derecede artırmıştır. Montelukast alerjen PC20 seviyesini tek başına 4.8 kat
artırırken desloratadin ile kombine tedavi 8.9 kat artırmıştır.
Atopik astımlı 10 hastada alerjen inhalasyonuna maruziyetten 2 saat önce verilen 5 mg
desloratadin/10 mg montelukast kombinasyonu ile bunların tek tek uygulanmasını kıyaslayan
çok merkezli randomize, çift-kör, çapraz geçişli çalışma yapılmıştır. Metakolin uyarımı
alerjen maruziyetinden 24 saat önce ve sonra gerçekleştirilmiştir. Ekshale nitrik oksit
değerleri ve sputumdaki inflamatuvar hücre sayılarına bakılmıştır. Desloratadine ve
montelukasta kıyasla ilaçların kombine kullanımları astmatik yanıtı daha iyi inhibe etmiştir.
Montelukast ekshale NO seviyesini alerjenden 24 saat sonra azaltmıştır. Alerjen etkili
sputumdaki eozinofil sayısı desloratadin ve kombine tedavi ile 7 saatte baskılanırken,
montelukast ve kombine tedavi ile 24 saatte baskılanmıştır. Tek doz desloratadin ve
montelukastın alerjen maruziyetinden 2 saat önce kombine verilmesinin klinik olarak astmatik
yanıtı ve eozinofil toplanmasını monoterapilere kıyasla daha iyi ortadan kaldırdığı
görülmüştür.
Astımın değerlendirilmesinde solunum yolu aşırı duyarlılık stimülasyonu önemli mediyatör
histamin ve sistein lökotrienleri yanında yararlı bir non-invaziv inflamatuvar yerine konmuş
markerdır. Hafiften orta dereceye kadar persistant astımı olan 15 hasta randomize, çift-kör,
çapraz geçişli çalışmaya alınmıştır. Hastalara 10 mg montelukast/5 mg desloratadin
kombinasyonu, 10 mg montelukast ve plasebo, adenozin monofosfat (AMP) ve mannitol
maruziyetinden 10-14 saat önce verilmiştir. Mannitol eşik değer dozu, adenozin monofosfat
eşik değer konsantrasyonu ve iyileşme zamanı maruziyetten sonra akciğer fonksiyonları ile
ölçülmüştür. Plaseboya kıyasla, montelukast/desloratadin AMP eşik değer konsantrasyonu ve
12 / 17mannitol eşik değer dozunda sırasıyla 3.2 ve 2.4 kat iyileşme sağlamıştır. Montelukast ise
plasebodan farklı değildir. Hem montelukast/desloratadin ve montelukast monoterapisi
plaseboyla kıyaslandığında her iki maruziyetten sonra iyileşme zamanında AMP için sırasıyla
montelukast/desloratadin için 27 dakika, montelukastta 29 dakika azalma; mannitol için
sırasıyla 27 dakika ve 26 dakikalık azalma olmuştur.
Gecikmiş basınç ürtikerli 36 hastada dermografometre kullanılarak randomize olarak 2 hafta
günde bir kere 1.kol oral 5 mg desloratadin/plasebo, 2.kol oral 5 mg desloratadin/10 mg
montelukast, 3.kol oral plasebo almıştır. 70s basınçtan sonra plasebo grubuna kıyasla
desloratadin+montelukast kombine kullanımında papül diyametrelerinde anlamlı azalmalar
olmuştur. Kortikosteroid tedavisinden kaçmak isteyen hastalarda kombine olarak
desloratadin/montelukast kullanımının, basınca bağlı ürtikerde etkili olduğu kanıtlanmıştır.
Kronik ürtikeri olan 81 hastada randomize, çift-kör, plasebo kontrollü bir çalışma yapılmıştır.
Bir hafta süren tek-kör plasebo kontrollü çalışmayı altı haftalık çift-kör aktif tedavi periyotları
takip etmiştir. Hastalar 5 mg desloratadin/plasebo, 5 mg desloratadin/10 mg montelukast, oral
plasebo almıştır. Desloratadin/montelukast ile birlikte kullanımda kronik ürtikerli hastalarda
yaşam kalitesi ölçeğinde anlamlı etkiler elde edilmiştir.
5.2. Farmakokinetik özellikler
Genel özellikler
ZESPİRA PLUS, oral olarak verildikten sonra, desloratadin ve montelukast doruk plazma
konsantrasyonlarına 3 saat sonra ulaşmaktadırlar. ZESPİRA PLUS’ın emilim hızı ve miktarı
tek tablet olarak verilen desloratadin ve montelukastın biyoyararlanımına eşdeğerdir.
Desloratadin
Emilim:
Desloratadin uygulamasından sonra, plazmadaki ilaç konsantrasyonu 30 dakika içinde
saptanabilir düzeye gelir. Desloratadinin emilimi iyidir ve maksimum plazma
konsantrasyonuna yaklaşık 3 saat sonra ulaşılır. Desloratadinin terminal faz yarılanma ömrü
yaklaşık 27 saattir. Desloratadinin birikim derecesi, yarılanma ömrü (yaklaşık 27 saat) ve
günde tek doz uygulama sıklığı ile uyumludur. Desloratadinin biyoyararlanımı 5 ile 20 mg
aralığında doz ile orantılıdır.
Yiyecekler desloratadin oral liyofilizatın EAA ve Cmaks değerlerini etkilemez; ancak
yiyecekler desloratadinin Tmaks değerini 2.5’ten 4 saate, 3-OH-desloratadinin Tmaks
değerini ise 4’ten 6 saate uzatır. Ayrı bir çalışmada, greyfurt suyunun desloratadinin
dispozisyonu üzerinde bir etkisi bulunmamıştır. İçme suyunun desloratadinin biyorarlanımı
üzerinde etkisi yoktur.
Dağılım:
Desloratadin plazma proteinlerine orta derecede (% 83 - % 87 ) bağlanır. 14 gün süreyle
günde tek doz (5 mg ile 20 mg) desloratadin uygulamasını takiben, klinik olarak önem taşıyan
herhangi bir ilaç birikim belirtisi bulunmamıştır.
13 / 17Biyotransformasyon:
Desloratadin, metabolizması karaciğerde gerçekleşir. Desloratadin metabolizmasından
sorumlu enzim henüz tanımlanmamış olduğundan diğer ilaçlarla olabilecek bazı etkileşimler
tamamen göz ardı edilememektedir. Desloratadin CYP3A4’ü in-vivo ortamda inhibe etmez ve
in-vitro çalışmalar bu tıbbi ürünün CYP2D6’yı inhibe etmediğini, ayrıca P-glikoproteinin
substratı veya inhibitörü olmadığını göstermiştir.
Sağlıklı erişkin olgularda tablet formülasyonuyla yürütülen bir çok-dozlu farmakokinetik
çalışmada, dört olgunun desloratadini yavaş metabolize ettiği bulunmuştur. Bu olgularda 7.
saat civarındaki Cmaks konsantrasyonu yaklaşık 3 kat daha yüksektir ve terminal fazdaki
yarılanma ömrü 89 saat civarındadır.
Bir farmakolojik ve klinik araştırmalar serisinde, olguların % 6’sında desloratadinin plazma
konsantrasyonları daha yüksek bulunmuştur. Bu yavaş metabolize edici fenotipin prevalansı
erişkin (% 6) ve 2-11 yaş arası pediyatrik (% 6) olgularda karşılaştırılabilir nitelikte ve
siyahlarda (erişkinler % 18, pediyatrik olgular % 16), beyazlara (erişkinler % 2, pediyatrik
olgular % 3) kıyasla daha yüksektir; ancak bu olgulardaki güvenlilik profili, genel
popülasyondakinden farklı değildir.
Eliminasyon:
Desloratadin, ortalama eliminasyon yarı-ömrü 27 saat olarak hesaplanmıştır.
5-20 mg arasında değişen tek oral dozları izleyen Cmaks ve EAA değerleri, dozla orantılı
olarak artmıştır. 14 günlük kullanım sonrası birikim derecesi, eliminasyon yarı-ömrüyle ve
pozolojiyle bağdaşmıştır. İnsanlardaki bir kütle denge çalışması, 14C-desloratadin dozunun
yaklaşık % 87’sinin metabolitler şeklinde ve eşit miktarlarda dışkıyla ve idrarla vücuttan
uzaklaştırıldığını göstermiştir. Plazmadaki 3-hidroksidesloratadin analizi, bu metabolitin
Tmaks ve eliminasyon yarı-ömrü değerlerinin, desloratadine ait değerlere benzediğini
göstermiştir.
Doğrusallık/Doğrusal Olmayan Durum:
Desloratadin önerilen doz aralığında doğrusal farmakokinetik gösterir. Herhangi bir birikim
olmaz.
Montelukast
Emilim:
Montelukast, oral uygulamadan sonra hızla ve hemen hemen tümüyle emilir. Erişkinlere aç
karnına 10 mg’lık film kaplı tablet verildiğinde ortalama doruk plazma konsantrasyonuna
(Cmaks) 3 saatte (Tmaks) ulaşılır. Ortalama oral biyoyararlanım % 64’tür. Oral
biyoyararlanım ve Cmaks standart yemekten etkilenmemektedir. 5 mg çiğneme tabletini aç
karnına alan erişkinlerde ortalama Cmaks değerine 2-5 saatte ulaşılır. Oral biyoyararlanım
montelukast aç karnına alındığında % 73 iken, tok karnına alındığında % 63’e düşer.
Dağılım:
Montelukast plazma proteinlerine % 99’dan fazla bağlanır. Montelukast kararlı durum
dağılım hacmi ortalama 8-11 litredir. Ek olarak dozdan 24 saat sonra diğer tüm dokularda
radyoaktif işaretli madde konsantrasyonları çok az miktarda bulunmuştur.
14 / 17Biyotransformasyon:
Montelukast kapsamlı bir şekilde metabolize olur. Terapötik dozlarda yapılan çalışmalarda
erişkin ve çocuk hastalarda montelukast metabolitlerinin kararlı durum plazma
konsantrasyonları saptanamaz düzeydedir. İnsan karaciğer mikrozomlarının kullanıldığı in
vitro çalışmalar, sitokrom P450 3A4 ve 2C9’un montelukast metabolizmasında rol oynadığını
göstermektedir. Bilinen sitokrom P450 3A4 inhibitörleri (örneğin; ketokonazol, eritromisin)
ve 2C9 inhibitörlerinin (örneğin; flukonazol) montelukast farmakokinetiği üzerine etkileri
araştırılmamıştır. İn vitro çalışmalarda terapötik plazma konsantrasyonlarındaki montelukast
sitokrom P450 3A4, 2C9, 1A2, 2A6, 2C19 veya 2D6’yı inhibe etmemiştir.
Eliminasyon:
Sağlıklı erişkinlerde montelukastın plazma klerensi ortalama 45 mL/dakika’dır. Radyoaktif
işaretli montelukastın oral dozunu takiben radyoaktivitenin % 86’sı 5 günlük fekal birikimde
% 0.2’den azı idrarda elde edilmiştir. Montelukastın oral biyoyararlanım hesapları da buna
eklendiğinde, montelukast ve metabolitlerinin hemen hemen tümüyle safrayla atıldığı ortaya
çıkmaktadır.
Doğrusallık/Doğrusal Olmayan Durum:
Montelukast farmakokinetiği 50 mg oral dozlara kadar hemen hemen doğrusaldır. Günde 1
kez 10 mg günlük dozu ile ana ilaçta az miktarda (% 14) birikme mevcuttur.
Hastalardaki karakteristik özellikler
Özel hasta grupları:
Yaşlılarda veya hafif ve orta derecede karaciğer yetmezliğine sahip olan hastalarda doz
ayarlamasına gerek yoktur. Şiddetli karaciğer yetmezliği olan hastalar ile ilgili klinik veri
bulunmamaktadır (Child-Pugh skoru > 9). Montelukast ve metabolitleri idrardan atılmadığı
için renal yetmezliği olan hastalarda montelukastın farmakokinetiği değerlendirilmemiştir. Bu
hastalarda özel doz ayarlaması önerilmemektedir.
Montelukastın yüksek dozlarının kullanımı ile (tavsiye edilen yetişkin dozunun 20-60 katı)
plazma teofilin konsantrasyonlarında azalma gözlenmiştir. Bu etki günlük 10 mg’lık tavsiye
edilen dozda görülmemiştir
5.3. Klinik öncesi güvenlilik verileri
Desloratadin
Desloratadin, loratadinin primer aktif metabolitidir. Desloratadin ve loratadin ile yürütülen
klinik-öncesi çalışmalarda, desloratadin temasıyla kıyaslanabilir düzeylerdeki desloratadin ve
loratadinin toksisite profilleri arasında kalitatif ya da kantitatif farklılıklar bulunmadığı ortaya
konulmuştur. Desloratadin ile elde edilen klinik-dışı veriler, güvenlilik farmakolojisi, tekrarlı
doz toksisitesi, genotoksisite ve üreme toksisitesine yönelik konvansiyonel çalışmalar
temelinde, insanlar için özel bir tehlikeye işaret etmemektedir. Ağızda dağılan tablet ile
yürütülen klinik öncesi ve klinik irritasyon çalışmalarının toplu analizinde, bu formülasyonun
klinik kullanımda lokal irritasyon riski taşımadığı saptanmıştır. Desloratadin ve loratadin ile
yürütülen çalışmalarda karsinojenik potansiyelin bulunmadığı gösterilmiştir.
Montelukast
Montelukast ile ilgili hayvan toksisite çalışmalarında, ALT’de, glukozda, fosforda ve
trigliseridlerde minör serum biyokimyasal değişimleri gözlenmiştir. Hayvanlarda toksisitenin
15 / 17belirtisi tükürük atılımında artış, gastrointestinal semptomlar ve iyon dengesizliğidir. Bu
klinik dozda görülen sistemik maruz kalmanın 17 katından daha büyük dozlarında görülür.
Maymunlarda, 15 mg/kg/gün dozlarında yan etkiler meydana gelmiştir (klinik dozda görülen
sistemik maruz kalmanın 232 katından daha fazla). Hayvan çalışmalarında, montelukast
fertiliteyi etkilemez. Tavşanlar ile yapılan çalışmalarda, tamamlanmamış osifikasyonun daha
büyük insidansının klinik dozda görülen sistemik maruz kalmadan 24 kat daha fazla olduğu
görülür. Farelerde anormallikler görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Kroskarmeloz sodyum
Hidroksipropil selüloz
Magnezyum stearat
Kalsiyum hidrojen fosfat
Sodyum nişasta glikolat
Jelatin
Sodyum lauril sülfat
Saf su
Titanyum dioksit
Siyah demir oksit
İndigo carmine mavi
Hidroksipropil metil selüloz
Titanyum dioksit
Sarı demir oksit
Kırmızı demir oksit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında ışıktan ve nemden koruyarak saklayınız.
6.5. Ambalajın niteliği ve içeriği
Karton kutuda, 30 ve 90 kapsül içeren Al/Al folyo blister ambalajlarda, kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
16 / 177. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Fax: +90 (212) 276 29 19
8. RUHSAT NUMARASI
2014/485
9. RUHSAT TARİHİ/RUHSAT YENİLEME TARİHİ
İlk ruhsat tarihi:12.06.2014
Ruhsat yenileme tarihi:
10. KÜB’ÜN YENİLENME TARİHİ
17 / 17