KISA ÜRÜN BİLGİSİ
1. BEŞERİ TIBBİ ÜRÜNÜN ADI
ORLOFF 60 mg sert kapsül
2. KALİTATİF VE KANTİTATİF BİLEŞİM
Etkin madde
Orlistat 60 mg (120 mg orlistat pellet % 50’liğe eşdeğer)
Yardımcı maddeler
Laktoz monohidrat (sığır kaynaklı) 500 mg
Sodyum nişasta glikolat 30 mg
Sodyum lauril sülfat 30 mg
Yardımcı maddeler için 6.1’e bakınız.
3. FARMASÖTİK FORM
Kapsül
Beyaz, beyazımsı mikropellet küreler içeren turkuaz/turkuaz renkli kapsül.
4. KLİNİK ÖZELLİKLER
4.1. Terapötik endikasyonlar
ORLOFF, aşırı kilolu (beden kütle indeksi, BKİ ≥ 28 kg/m2) hastaların tedavisinde düşük
kalorili, düşük yağ içerikli bir diyetle birlikte endikedir.
4.2. Pozoloji ve uygulama şekli
Pozoloji / Uygulama sıklığı ve süresi
18 yaş ve üstü yetişkinler için
ORLOFF’un önerilen dozu günde 3 kez alınan 60 mg’lık bir kapsüldür. 24 saat içerisinde 3
kapsülden fazla alınmamalıdır.
Diyet ve egzersiz, kilo kaybı programlarının önemli parçalarıdır. ORLOFF ile tedaviye
başlanmadan önce diyet ve egzersiz programının başlanması önerilir.
Orlistatı kullanırken hastanın, beslenmesinde dengeli ve kalorisinin yaklaşık %30’unu
yağlardan alan (örneğin 2.000 kcal/gün; bu, < 67 g yağ ile denktir), hafif düşük kalorili bir diyet
1/13uyguluyor olması gerekir. Günlük yağ, karbonhidrat ve protein alımı üç ana öğüne
dağıtılmalıdır.
ORLOFF ile tedavi bırakıldığında diyet ve egzersiz programının izlenmesine devam
edilmelidir.
Tedavi 6 ayı aşmamalıdır.
ORLOFF ile 12 haftalık tedaviden sonra hastalar kilo kaybetmemişse, doktora veya eczacıya
danışılmalıdır. Tedavinin bırakılması gerekebilir.
Uygulama şekli
Kapsüller her ana öğüne başlamadan hemen önce, öğün sırasında veya öğünden bir saat
sonrasına kadar su ile alınmalıdır.
Eğer bir öğün atlanırsa veya yemekte yağ alınmadıysa, ORLOFF dozu atlanmalıdır.
Özel popülasyonlara ilişkin ek bilgiler:
Böbrek/karaciğer yetmezliği:
Orlistatın etkisi karaciğer ve/veya böbrek yetmezliği olan hastalarda çalışılmamıştır (Bkz.
Bölüm 4.4). Fakat, orlistat minimal olarak emildiğinden karaciğer ve/veya böbrek yetmezliği
olan hastalarda doz ayarlaması gerekli değildir.
Pediyatrik popülasyon:
Orlistatın etkisi 18 yaşın altındaki çocuklarda çalışılmamıştır.
Geriyatrik popülasyon:
Orlistatın yaşlılarda kullanımı hakkında sınırlı veri bulunmaktadır. Fakat orlistat minimal
olarak emildiğinden yaşlılarda doz ayarlaması gerekli değildir.
4.3. Kontrendikasyonlar
ORLOFF aşağıdaki durumlarda kontrendikedir.
• Orlistata veya içeriğindeki herhangi bir yardımcı maddeye karşı aşırı duyarlılık
• Siklosporin ile eşzamanlı tedavi (Bkz. Bölüm 4.5)
• Kronik malabsorpsiyon sendromu
• Kolestaz
• Gebelik (Bkz. Bölüm 4.6)
• Laktasyon dönemi (Bkz. Bölüm 4.6)
2/13• Varfarin veya diğer oral antikoagülanlar ile eşzamanlı tedavi (Bkz. Bölüm 4.5 ve 4.8)
4.4. Özel kullanım uyarıları ve önlemleri
Gastrointestinal semptomlar
Hastalara diyet önerilerine bağlı kalmaları tavsiye edilmelidir (Bkz. Bölüm 4.2).
Gastrointestinal semptomların görülme olasılığı (Bkz. Bölüm 4.8) orlistat yağ içeriği yüksek
bir öğün veya diyetle alındığında artabilir.
Yağda çözünen vitaminler
Orlistat tedavisinin, yağda çözünen vitaminlerin (A, D, E ve K) absorpsiyonunu bozma
potansiyeli bulunur (Bkz. Bölüm 4.5). Bu nedenle yatarken bir multivitamin takviyesi
alınmalıdır.
Antidiyabetik tıbbi ürünler
Kilo kaybı diyabette metabolik kontrolde düzelmeye eşlik edebildiğinden diyabet için tıbbi bir
ürün alan hastalar ORLOFF ile tedaviye başlamadan önce doktora danışmalıdır. Böyle bir
durumda antidiyabetik tıbbi ürünün dozunun ayarlanması gerekir.
Hipertansiyon veya hiperkolestrolemi için tıbbi ürünler
Kilo kaybı, kan basıncı ve kolesterol düzeylerinde düzelmeye eşlik edebilir. Hipertansiyon veya
hiperkolestrolemi için tıbbi ürün kullanan hastalar ORLOFF alırken doktora veya eczacıya
danışmalıdır, böyle bir durumda bu tıbbi ürünlerin dozunun ayarlanması gerekir.
Amiodaron
Amiodaron alan hastalar ORLOFF ile tedaviye başlamadan önce doktora danışmalıdır (Bkz.
Bölüm 4.5).
Rektal kanama
Orlistat alan hastalarda rektal kanama vakaları bildirilmiştir. Böyle bir durum meydana gelirse,
hasta doktora danışmalıdır.
Oral kontraseptifler
Ciddi diyare vakalarında meydana gelebilen oral kontrasepsiyondaki olası başarısızlığı
engellemek için ilave kontraseptif metot kullanımı tavsiye edilir (Bkz. Bölüm 4.5).
3/13Böbrek hastalığı
Böbrek hastalığı olan hastalar ORLOFF ile tedaviye başlamadan önce doktora danışmalıdır,
çünkü orlistat kullanımı nadiren hiperoksalüri ve oksalat nefropatisi ile ilişkilidir. Bu durum
bazen böbrek yetmezliğine yol açabilir. Altta yatan kronik böbrek hastalığı veya volüm açığı
olanlarda bu risk daha yüksektir.
Levotiroksin
Orlistat ve levotiroksin eşzamanlı uygulandıklarında hipotiroidizm ve/veya hipotiroidizm
kontrolünde azalma meydana gelebilir (Bkz. Bölüm 4.5). Levotiroksin alan hastalar ORLOFF
ile tedaviye başlamadan önce doktora danışmalıdır, çünkü levotiroksinin farklı zamanlarda
alınmasına ihtiyaç duyulabilir ve levotiroksin dozunun ayarlanması gerekebilir.
Antiepileptik tıbbi ürünler
Antiepileptik tıbbi ürün kullanan hastalar ORLOFF ile tedaviye başlamadan önce doktora
danışmalıdır, çünkü konvülsiyonların sıklığında ve ciddiyetindeki olası değişimler izlenmelidir.
Böyle bir durum meydana gelirse orlistat ve antiepileptik tıbbi ürünlerin farklı zamanlarda
verilmesi düşünülmelidir (Bkz. Bölüm 4.5).
HIV için kullanılan antiretroviral ilaçlar
Hastalar ORLOFF’u antiretroviral ilaçla eşzamanlı almadan önce doktora danışmalıdır.
Orlistatın HIV için kullanılan antiretroviral ilaçların absorpsiyonunu azaltma potansiyeli
bulunur ve HIV için kullanılan antiretroviral ilaçların etkililiğini negatif olarak etkileyebilir
(Bkz. Bölüm 4.5).
ORLOFF laktoz içerir. Nadir kalıtımsal galaktoz intoleransı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
ORLOFF her dozunda 1 mmol (23 mg)’dan daha az sodyum ihtiva eder; yani esasında sodyum
içermez.
4.5. Diğer tıbbi ürünler ile etkileşimler ve diğer etkileşim şekilleri
Siklosporin
İlaç-ilaç etkileşim çalışmasında ve ayrıca çeşitli vakalarda orlistat siklosporin ile eşzamanlı
olarak uygulandığında siklosporin plazma düzeyinde azalma gözlenir. Bu, bağışıklık
sisteminde baskılanma etkililiğinde azalmaya neden olabilir. ORLOFF ve siklosporinin
eşzamanlı kullanımı kontrendikedir (Bkz. Bölüm 4.3).
4/13Oral antikoagülanlar
Varfarin veya diğer oral antikoagülanlar orlistat ile kombinasyon halinde verildiklerinde
uluslararası normalleştirilmiş oran (INR) değerleri etkilenebilir (Bkz. Bölüm 4.8). ORLOFF ve
varfarin veya diğer oral antikoagülanların eşzamanlı kullanımı kontrendikedir (Bkz. Bölüm
4.3).
Oral kontraseptifler
Spesifik ilaç-ilaç etkileşim çalışmalarında oral kontraseptifler ve orlistat arasında etkileşim
gösterilmemiştir. Fakat, orlistat oral kontraseptiflerin biyoyararlanımını dolaylı olarak
azaltacağından bazı bireysel vakalarda beklenmeyen gebeliklere neden olabilir. Ciddi diyare
durumunda ilave kontraseptif metot tavsiye edilir (Bkz. Bölüm 4.4).
Levotiroksin
Levotroksin içeren ilaçların; orlistat etkin maddesini içeren ilaçlarla birlikte alındığında
emilimi bozulduğundan, iki ilacın en az 4 saat ara verilerek alınması gerekmektedir.
Antiepileptik tıbbi ürünler
Orlistat ve antiepileptik tıbbi ürünlerin (valproat ve lamotrijin) eşzamanlı uygulandığı
hastalarda konvülsiyonlar bildirilmiştir. Orlistat antiepileptik tıbbi ürünlerin absorpsiyonunu
azaltabilir, konvülsiyonlara neden olabilir.
Antiretroviral ilaçlar
Literatürlerden gelen raporlar ve pazarlama sonrası deneyime dayanarak orlistatın HIV için
kullanılan antiretroviral ilaçların absorpsiyonunu azaltma potansiyeli olduğu belirtilir ve orlistat
HIV için kullanılan antiretroviral ilaçların etkililiğini negatif olarak etkileyebilir (Bkz. Bölüm
4.4).
Yağda çözünen vitaminler
Orlistat tedavisi, yağda çözünen vitaminlerin (A, D, E ve K) absorpsiyonunu bozabilir.
Klinik çalışmalarda 4 yıla kadar orlistat tedavisi alan deneklerin büyük çoğunluğu normal
düzeylerde kalan A. D, E, K vitaminleri ve beta-karotene sahiptir. Fakat, yeterli vitamin alımını
garantilemek için hastalara yatma zamanı multivitamin takviyesi kullanımı tavsiye edilmelidir
(Bkz. Bölüm 4.4).
5/13Akarboz
Farmakokinetik etkileşim çalışmalarının yokluğunda ORLOFF’un akarboz alan hastalar
tarafından kullanımı tavsiye edilmemektedir.
Amiodaron
Orlistat ile amiodaronu eşzamanlı alan sınırlı sayıda sağlıklı gönüllüde tek doz halinde verilen
amiodaronun plazma düzeylerinde azalma gözlenir. Bu etkinin amiodaron tedavisi alan
hastalardaki klinik anlamlılığı bilinmemektedir. Amiodaron alan hastalar ORLOFF tedavisine
başlamadan önce doktora danışmalıdır. ORLOFF ile tedavi sırasında amiodaron dozunun
ayarlanması gerekebilir.
Antidepresanlar, antipsikotikler (lityum dahil) ve benzodiazepinler
Önceleri daha iyi kontrol edilen hastalarda orlistat tedavisine başlaması ile aynı zamana denk
gelen antidepresanlar, antipsikotikler (lityum dahil) ve benzodiazepinlerin etkinliğinin
azaldığına dair bazı vaka raporları bulunmaktadır. Bu nedenle bu hastalarda olası etkileri
dikkatle inceledikten sonra orlistat tedavisine başlanmalıdır.
4.6 Gebelik ve laktasyon
Genel tavsiye
Gebelik kategorisi: X’dir.
Çocuk doğurma potansiyeli bulunan kadınlar / Doğum kontrolü (kontrasepsiyon)
Ciddi diyare vakalarında meydana gelebilen oral kontrasepsiyondaki olası başarısızlığı
engellemek için ilave kontraseptif metot kullanımı tavsiye edilir (Bkz. Bölüm 4.4 ve 4.5).
Gebelik dönemi
Orlistat’ın gebelik döneminde kullanımına dair klinik veri bulunmamaktadır.
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
ORLOFF’un gebelik döneminde kullanımı kontrendikedir.
Laktasyon dönemi
ORLOFF’un insan sütüne geçip geçmediği bilinmediğinden, ORLOFF’un laktasyon süresi
boyunca kullanımı kontrendikedir.
6/13Üreme yeteneği / Fertilite
Hayvan çalışmaları fertilite açısından zararlı etkiler göstermemektedir.
4.7. Araç ve makine kullanımı üzerindeki etkiler
ORLOFF, araç ve makine kullanımı üzerinde bir etkiye sahip değildir veya ihmal edilebilir bir
etkiye sahiptir.
4.8. İstenmeyen etkiler
Güvenlilik profilinin özeti
Orlistat ile görülen advers reaksiyonlar büyük ölçüde gastrointestinal sistem ile ilgilidir. ve
ilacın alınan yağın absorpsiyonunu önleyen farmakolojik etkisi ile ilişkilidir.
18 ay ila 2 yıl süreyle 60 mg orlistat ile yapılan klinik denemelerde tanımlanan gastrointestinal
yan etkiler genellikle hafif ve geçicidir. Tedavi sırasında genellikle erken (3 ay içerisinde)
meydana gelirler ve çoğu hasta sadece bir epizod deneyimler. Düşük yağ içerikli diyet tüketimi
gastrointestinal yan etkileri deneyimleme eğilimini azaltacaktır (Bkz. Bölüm 4.4).
İstenmeyen etkilerin görülme sıklığı aşağıdaki şekilde derecelendirilmiştir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki veriler ile tahmin
edilemiyor)
Orlistatın pazarlama sonrası kullanımı sırasında tanımlanan yan etkilerin sıklığı
bilinmemektedir, çünkü bu reaksiyonlar bilinmeyen büyüklükte bir popülasyondan gönüllü
olarak bildirilir.
İstenmeyen etkiler azalan ciddiyete göre sıralanmıştır.
Kan ve lenf sistemi hastalıkları
Bilinmiyor: Protrombinde azalma ve INR’de artış (Bkz. Bölüm 4.3 ve 4.5)
Bağışıklık sistemi hastalıkları
Bilinmiyor: Anafilaksi, bronkospazm, anjiyoödem, pruritus, raş ve ürtiker dahil aşırı duyarlılık
reaksiyonları
7/13Psikiyatrik hastalıklar
Yaygın: Anksiyete†
Gastrointestinal hastalıklar
Çok yaygın: Yağlı lekelenme, gaz çıkarma, fekal aciliyet, yağlı dışkı, yağlı evakuasyon,
flatulans, yumuşak dışkı
Yaygın: Abdominal ağrı, fekal inkontinans, sıvı dışkı, defekasyonda artış
Bilinmiyor: Divertikülit, pankreatit, hafif rektal kanama (Bkz. Bölüm 4.4)
Hepato-bilier hastalıklar
Bilinmiyor: Ciddi olabilen hepatit (Bazı ölümcül vakalar veya karaciğer nakli gerektiren
vakalar bildirilmiştir), kolelityazis, transaminazlarda ve alkalen fosfatazda artış
Deri ve deri altı doku hastalıkları
Bilinmiyor: Büllöz erüpsiyon
Böbrek ve idrar hastalıkları
Bilinmiyor: Oksalat nefropati (Böbrek yetmezliğine yol açabilen).
† Orlistat ile tedavinin gastrointestinal yan etkilere bağlı olarak anksiyeteye yol açması olasıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Normal ağırlıktaki deneklerde ve obez hastalarda ORLOFF’un 800 mg’lık tek dozları ve günde
üç kez verilen 400 mg’lık çoklu dozları, 15 gün boyunca uygulanmış ve önemli bir advers
bulguya rastlanmamıştır. Ek olarak günde üç kez 240 mg’lık dozlar obez hastalara yan etkilerde
belirgin bir artışa rastlanmadan 6 ay uygulanmıştır.
8/13Pazarlama sonrasında bildirilen orlistat doz aşımı vakalarının advers etkileri, tavsiye edilen
dozlarda bildirilen advers etkilere benzerdir.
Doz aşımı durumunda tıbbi tavsiye alınmalıdır. ORLOFF’un belirgin bir aşırı dozunun alınması
halinde hastanın 24 saat gözlem altında tutulması önerilir. İnsan ve hayvan çalışmalarına
dayanılarak orlistatın lipaz inhibisyonu etkisi ile ilgili olabilecek sistemik etkilerin hızla geri
dönmesi beklenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Periferik etkili antiobezite ürünleri
ATC kodu: A08AB01
ORLOFF, gastrointestinal lipazların güçlü, spesifik ve uzun etkili inhibitörüdür. Tedavi edici
etkisini, mide ve ince barsak lümenindeki gastrik ve pankreatik lipazların aktif serin bölgesi ile
kovalent bağ oluşturarak gösterir. Böylece inaktive olan enzim, besinlerle trigliserid olarak
alınan yağları, emilebilen serbest yağ asitleri ve monogliseridlere hidrolize edemez. Klinik
çalışmalardan günde 3 kez alınan 60 mg’lık orlistatın diyetle alınan yağın yaklaşık %25’inin
absorpsiyonunu engellediği tahmin edilir. Orlistat, dozun uygulanmasından 24 ila 48 saat sonra
dışkıda yağ miktarında artışa neden olur. Tedavinin kesilmesinden sonraki 48 ila 72 saat içinde
dışkıdaki yağ miktarı genellikle tedaviden önceki düzeylere döner.
BKİ ≥ 28 kg/m2 olan yetişkinlerde yapılan 2 çift körlü, randomize, plasebo kontrollü çalışma,
günde 3 kez düşük kalorili, düşük yağ içerikli besinlerle beraber alınan 60 mg orlistatın
etkililiğini destekler. Süreye karşı vücut ağırlığı için (Tablo 1) ve vücut ağırlığının ≥ %5 veya
≥ %10’unu kaybeden deneklerin yüzdesi için (Tablo 2) primer parametre, vücut ağırlığındaki
değişim değerlendirilir. Kilo kaybı her iki çalışmada 12 aylık uygulama sırasında
değerlendirilmesine karşın, çoğu kilo kaybı ilk 6 ayda meydana gelir.
9/13Tablo 1: Vücut ağırlığı üzerinde 6 aylık tedavinin etkisi
Uygulama N Bağıl ortalama Ortalama
grubu değişim (%) değişim (kg)
Çalışma 1 Plasebo 204 -3,24 -3,11
Orlistat 60 mg 216 -5,55 -5,20a
Çalışma 2 Plasebo 183 -1,17 -1,05
Orlistat 60 mg 191 -3,66 -3,59a
Havuzlanmış Plasebo 387 -2,20 -2,09
veriler Orlistat 60 mg 407 -4,60 -4,40a
a Plaseboya karşılık p < 0,001
Tablo 2: 6 ayda dış etkiye karşı tepki analizi
Başlangıç düzeyi vücut Başlangıç düzeyi vücut
ağırlığının ≥ %5 kaybı (%) ağırlığının ≥ %10 kaybı (%)
Plasebo Orlistat 60 mg Plasebo Orlistat 60 mg
Çalışma 1 30,9 54,6a 10,3 21,3b
Çalışma 2 21,3 37,7a 2,2 10,5b
Havuzlanmış 26,4 46,7a 6,5 16,2b
veriler
Plaseboya karşı karşılaştırma: a p < 0,001; b p < 0,01
60 mg orlistatın neden olduğu kilo kaybı, 6 aylık tedavinin ardından diğer önemli yararlı etkileri
de doğurur. Toplam kolesteroldeki ortalama bağıl değişim orlistat 60 mg (başlangıç düzeyi 5,20
mmol/l) için -%2,4 ve plasebo (başlangıç düzeyi 5,26 mmol/l) için +%2,8’dir. LDL
kolesteroldeki ortalama bağıl değişim orlistat 60 mg (başlangıç düzeyi 3,30 mmol/l) için -%3,5
ve plasebo (başlangıç düzeyi 3,41 mmol/l) için +%3,8’dir. Bel çevresi için ortalama değişim
orlistat 60 mg (başlangıç düzeyi 103,7 cm) için -4,5 cm ve plasebo (başlangıç düzeyi 103,5 cm)
için -3,6 cm’dir. Plaseboya karşı yapılan bütün karşılaştırmalar istatistiksel olarak önemlidir.
10/135.2. Farmakokinetik özellikler
Emilim:
Normal kilolu ve obez gönüllülerde orlistat emilimi çok düşüktür. Orlistatın tek doz 360 mg
oral uygulanmasından sonra, değişmemiş orlistat plazma konsantrasyonu hemen hemen
ölçülemeyecek düzeydedir (<5 ng/ml).
Genel olarak tedavi edici dozlarda uzun süre uygulandığında, değişmemiş orlistat plazmada
nadiren saptanmış ve konsantrasyonunun çok düşük olduğu (<10 ng/ml veya 0,02 μM)
görülmüştür. Önemsiz miktardaki emilimi ile uyumlu olarak, vücutta biriktiğine dair hiçbir veri
elde edilmemiştir.
Dağılım:
İlaç çok az emildiğinden dağılım hacmi saptanamamıştır. Orlistat in vitro plazma proteinlerine
>%99 oranında bağlanır (bağlandığı başlıca proteinler lipoproteinler ve albümindir). Orlistatın
eritrositlere dağılımı çok düşük düzeydedir.
Biyotransformasyon:
Hayvan çalışmalarına dayanarak, orlistat metabolizmasının başlıca presistemik olduğu
görülmüştür. Obez hastalarda yapılan bir çalışmada, uygulanan dozun çok az bir miktarının
sistemik emilimi sonrasında, plazmada tespit edilen toplam radyoaktivitenin yaklaşık
%42’sinden iki ana metabolitin sorumlu olduğu saptanmıştır.
M1 ve M3 açık beta lakton halkasına sahiptir ve bu metabolitlerin lipaz inhibitör etkinlikleri
çok düşüktür (sırası ile orlistattan 1000 ve 2500 kat düşük). Düşük inhibitör etkinlik ve tedavi
edici dozun tespit edilen plazma düzeyinin çok düşük olması (sırası ile ortalama 26 ng/ml ve
108 ng/ml) göz önüne alınarak, bu metabolitler farmakolojik olarak önemsiz kabul edilir.
Eliminasyon:
Normal ağırlıkta ve obez gönüllülerde yapılan çalışmalarda emilmemiş ilacın dışkı ile
atılmasının ana atılım yolu olduğu saptanmıştır. Uygulanan dozun yaklaşık %97’si dışkı ile
atılmakta ve bunun da %83’ü değişmemiş orlistatdan oluşmaktadır.
Total orlistatla bağlantılı maddelerin kümülatif renal ekskresyonu verilen dozun %2’sinden
azdır. Tam ekskresyona (dışkı ve idrar) ulaşma süresi 3 ila 5 gündür. Orlistatın dağılımı obez
gönüllülerde normal ağırlıktakilere benzemektedir. Orlistat ve iki ana metaboliti M1 ve M3
safra ile atılır.
11/13Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Preklinik data, farmakolojik güvenlik, tekrarlayan doz toksisitesi, genototoksisite, karsinojenik
potansiyel ve üreme toksisitesi açısından yapılan normal çalışmalarda, insanlar için özel bir
tehlike ortaya çıkarmamıştır.
Orlistatın tıbbi kullanımının su veya karasal çevre için risk oluşturması pek mümkün değildir.
Ancak olası risklerden kaçınılmalıdır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Povidon K-30
Sodyum nişasta glikolat
Sodyum lauril sülfat
Sert Jelatin Kapsül içeriği:
Indigotin –FD&C Blue2
Titanyum dioksit (E171)
Jelatin (sığır kaynaklı)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, 42 ve 84 kapsül içeren şeffaf PVC/PVDC-Alu folyo ambalajda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrol Yönetmeliği" ve
"Ambalaj Atıklarının Kontrolü Yönetmelik"lerine uygun olarak imha edilmelidir.
12/137. RUHSAT SAHİBİ
World Medicine İlaç San. ve Tic. A.Ş.
Bağcılar, İstanbul
8. RUHSAT NUMARASI
2024/33
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.02.2024
Ruhsat yenileme tarihi:
10. KÜB'ÜN YENİLENME TARİHİ
13/13