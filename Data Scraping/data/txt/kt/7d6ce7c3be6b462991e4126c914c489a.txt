1 / 10 
 
 KULLANMA TALİMATI  
 
VALDİPİN 10 mg/160 mg film kapl ı tablet  
Ağız yoluyla alınır.  
 
• Etkin madde ler: Her bir film kaplı tablet  etkin madde olarak  10 mg amlodipin baza eşdeğer 
13,870 mg amlodipin besilat ve 160 mg valsartan içermektedir.  
 • Yardımcı  madde ler: Mikrokristalin selüloz, krospovidon Tip A, kolloidal silikon dioksit, 
Magnezyum stearat, HPMC 6 cP -Anycoat -C AN6,  HPMC 6 cP -  Methocel -E6-LV, talk, 
polietilen glikol 400,  titanyum dioksit (E171) , sarı demir oksit  (E17 2), kırmızı demir oksit 
(E 172)  içerir.  
 
Bu ilacı kullanmaya başlamadan ö nce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hak kında size önerilen dozun dışında yüksek 
veya düşük  doz kullanmayınız. 
 
 
Bu Kullanma Talimatında:  
 1. VALDİPİN nedir ve ne için kullanılır?  
2. VALDİPİN 'i kullanmadan önce dikkat edilmesi gerekenler  
3. VALDİPİN nasıl kullanılır?  
4. Olası  yan etkiler nelerdir?  
5. VALDİP İN'in saklanması  
 Başlıkları yer almaktadır. 
 
1.     VALDİPİN nedir ve ne için kullanılır?  
 
VALDİPİN , açık sarı renkli, oval, bikonveks, film kaplı tablettir ve 28 tablet içeren PVC/PVDC  
- Alu folyo blister ambalajda takdim edilmektedir.  
 
Her bir film kaplı tablet, 10 mg amlodipin e eşdeğer 13.87  mg amlodipin besilat ve 160 mg 
valsartan içerir.  
 VALDİPİN , kalsiyum kanal blokörleri sınıfına ait bir madde olan amlodipin ve anjiyotensin II 
reseptör antag onistleri sınıfına ait bir madde olan valsartan içerir. Bu maddelerin ikisi de yüksek 
kan basıncınızın (hipertansiyon) kontrol edilmesini sağlar. Amlodipin, damar düz kas hücrelerinin kalsiyum kanallarını bloke eder; bu da, kan damarlarının kasılmasını önl er. Vücut 
tarafından üretilen bir madde olan anjiyotensin II, kan damarlarının büzülmesine neden olarak kan basıncını artırır. Valsartan, anjiyotensin II'nin etkisini bloke ederek etki eder. Bu iki 
mekanizma da kan damarlarınızı gevşetir ve kan basıncınızı  düşürür.   
 
VALDİPİN , kan basıncı tek başına amlodipin ya da valsartan içeren bir ilaç ile yeterince kontrol 
edilemeyen hastalarda, yüksek kan basıncının (hipertansiyonun) tedavi edilmesi amacıyla kullanılır. Eğer, yüksek kan basıncı uzun süre devam ederse beyin, kalp ve böbreklerdeki kan damarlarını tahrip edebilir ve inmeye, kalp yetmezliğine ya da böbrek yetmezliğine yol açabilir. 
Kan basıncının normal düzeye düşürülmesi, bu bozuklukların ortaya çıkma riskini azaltır.  
 2 / 10 
 
 2. VALDİPİN' i kullan madan önce dikkat edilmesi gerekenler  
 
VALDİPİN' i aşağıdaki durumlarda KULLANMAYINIZ  
Eğer:  
• Valsartana, amlodipin besilata ya da VALDİPİN 'in içerdiği yardımcı maddelerden 
herhangi birisine karşı aler jiniz ya da olağandışı bir tepkiniz varsa (eğer alerjiniz 
olabileceğini düşünüyorsanız, doktorunuzdan tavsiyede bulunmasını isteyiniz),  
• Amlodipine  ya da başka bir kalsiyum kanal blokörüne (yüksek tansiyon tedavisinde 
kullanılan bir ilaç grubu) karşı alerjiniz varsa. Bu durum kaşınma, ciltte kı zarma veya 
nefes almada güçlük şeklinde olabilir. 
• Şiddetli karaciğer yetmezliğiniz, safra yoluna bağlı siroz ya da safra birikimine neden 
olan hastalığınız varsa,  
• Aliskiren (kan basıncını düşüren bir ilaç) kullanırken, şeker hastası iseniz veya böbre k  
       yetmezliğiniz (böbreklerin süzme yeteneğini gösteren bir tetkik o lan glomerüler 
filtrasyon hızı GFR < 60 ml/dak/1.73 m ) varsa,  
• Hamileyseniz ya da hamile kalmayı planlı yorsanız bu ilacı kullanmayınız. 
• Kan basıncınız ciddi ölçüde düşükse (hi potansiyon). 
• Kalp kapakçıklarınızda daralma varsa (aortik stenoz) ya da ka lbinizin vücudunuza yeterli 
kan sağlayamadığı bir durum mevcutsa (kardiyojenik şok)  
• Kalp krizi geçirdiyseniz ve bunun sonuc unda kalp yetersizliğiniz varsa  
 
VALDİPİN'i aşağı daki durumlarda DİKKATLİ KULLANINIZ  
 
Eğer:  
• Kusma ya da ishal şikayetiniz varsa , 
• Karaciğer ya da böbrek problemleriniz varsa.  
• Böbrek nakli geçirdiyseniz ya da böbreklerinize kan götüren damarlarınızda daralma  
     olduğu teşhis edildiyse, • Vücudunuzda üretilen aldosteron isimli hormonun yüksek düzeyde seyrettiği böbrek  
     bezlerini etkileyen hastalığınız (primer hiperaldosteronizm) varsa,  
• Bir ADE inhibitörü (yüksek tansiyon tedavisinde kullanılan bir ilaç grubu) (özellikle   de şeker has talığı ile ilişkili böbrek problemleriniz varsa) veya aliskiren (kan basıncını 
düşüren bir ilaç) ile tedavi ediliyorsanız (bu ilaçların birlikte kullanılması mutlaka gerekli görülürse sadece uzman gözetimi altında yapılmalı ve böbrek fonksiyonu, elektrolitler ve kan basıncı yakından sık sık takip edilmelidir. Diyabetik nefropati adı 
verilen uzun süreli şeker hastalığı sonucunda ortaya çıkmış bir böbrek rahatsızlığınız varsa ADE inhibitörleri ve anjiyotensin II reseptör blokerleri birlikte kullanılmamalıdır) . 
• ADE inhibitörleri (yüksek tansiyon tedavisinde kullanılan bir ilaç  grubu) gibi diğer 
ilaçlarla alınırken yüzde ve boğazda şişlik meydana geliyorsa VALDİPİN kullanımını  
     durdurunuz ve derhal doktorunuzla bağlantıya geçiniz. Bir daha tekrar VALDİPİ N  
     almamalısınız.  
• Doktorunuz, kalp kapakçıklarınızda daralma (aort veya mitral stenoz) ya da daralmayla  
     birlikte kalp kasınızda anormal kalınlaşma (obstrüktif hipertrofık kardiyomiyopati)  
     teşhis ettiyse.  
• Kalp yetersizliğ iniz varsa veya kalp krizi geçirdiyseniz başlangıç dozu için  
     doktorunuzun tavsiyesine uyunuz. Doktorunuz ayrıca böbrek fonksiyonlarınızı da       kontrol edebilir. 
 Doktorunuz böbrek fonksiyonlarınızı, kan basıncınızı ve kanınız daki elektrolit miktar ını (örn. 
potasyum) düzenli aralıklarla kontrol edebilir.  Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
    3 / 10 
 
 VALDİPİN'in  yiyecek ve içecek ile kullanılması 
VALDİPİN ’i aç veya tok karnına alabilir siniz.  
Greyfurt ve greyfurt suyu,  VALDİPİN kullanan kişilerce tüketilmemelidir. Çünkü greyfurt ve 
greyfurt suyu, bu ilacın etkin maddesi olan amlodipinin kandaki seviyesini artırabilir ve bu  
VALDİPİN ’in kan basıncını düşürücü etkisinde beklenmedik bir yükselmeye neden olabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz ya d a hamile kalmayı planlıyorsanız doktorunuza söyleyiniz. Doktorunuz 
normalde hamile kalmadan önce veya siz hamile kaldığınızı öğrenir öğrenm ez VALDİPİN‘i  
kullanmayı bırakmanızı ve  VALDİPİN  yerine başka bir ilaç kullanmanızı tavsiye edecektir.  
Hamilelik sırasında VALDİPİN kullanımı henüz doğmamış olan bebekte görülebilecek ciddi 
hasarlarla ilişkilendirilmiştir. Hamilelik boyunca kullanılmamalıdır.  
 Tedaviniz sırasında hamile ol duğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Amlodipinin küçük miktarlarda anne sütüne geçtiği gösterilmiştir. Eğ er emziriyorsanız doktorunuzu 
bilgilendiriniz. Emziren kadınların VALDİPİN kullanmamaları gerekmektedir. 
 Araç ve makine kullanımı  
Yüksek kan basıncının tedavi edilmesi için kullanılan diğer ilaçların (antihipertansif ilaçlar) 
çoğunda olduğu gibi  VALDİPİN de nadiren sersemliğe neden olabilir ve konsantrasyon 
kabiliyetini bozabilir. Bu nedenle araç ya da makine kullanmadan önce veya diğer dikkat 
gerektiren etkinliklerde bulunmadan önce  VALDİPİN 'in etkilerine nasıl cevap verdiğinizi 
bildiğinizden emin olunuz . Emin olmadığınız takdirde araç ve makine kullanmayınız. 
 
VALDİPİN’ in içeriğinde bulunan bazı yardımcı maddeler hakkında önemli bilgiler  
VALDİPİN 'in içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı  olumsuz bir etki beklenmez. 
 Diğer ilaçlar ile birlikte kullanımı 
 
• Derideki mantar enfeksiyonlarını önlemede ve tedavi etmede kullanılan ilaçlar (ketokonazol, itrakonazol gibi),  
• AIDS veya HIV enfeksiyonlarını tedavi etmede kullanılan ilaçlar  (ritona vir, indinavir 
gibi),  
• Rifampisin, eritromisin, klaritromisin, talitromisin ( bakteriyel enfeksiyonları tedavi 
etmede kullanılan ilaçlar ) 
• Simvastatin  (artmış kolesterolü kontrol etmede kullanılan bir ilaç)  
• Organ nakli reddini önlemek üzere kullanıla n ilaçlar (siklosporin),  
• Psikiyatri tedavisinde kullanılan lityum, 
• Diltiazem (hipertansiyon,  angina  pektoris (göğüs ağrısı) ve bazı aritmi (kalp ritim 
bozukluğu) tiplerinin tedavisinde kullanılır)  
• Sara nöbeti geçirmeyi engelleyici ilaçlar (antiepi leptikler örn. karbamazepin, 
fenobarbital, fenitoin, fosfenitoin, primidon) ve bazı bitkise l ilaçlar [örn. san kantaron 
(Hypericum perforatum/ St. John's wort)]  
• Kan basıncını düşürmek için kullanılan ilaçlar, özellikle idrar söktürücüler. ADE inhibitö rleri veya aliskiren  
• Dantrolen (vücut sıcaklığındaki ciddi bozukluklarda kullanılır)  
 
ile kullanımında dikkatli olunmalıdır.  
 4 / 10 
 
 • VALDİPİN 'in potasyum içeren yiyeceklerle etkileşimi bilinmemektedir. Potasyum 
tutucu ilaç lar, potasyum takviyeleri ya da tuz yerine kullanılan potasyum içerikli 
maddeler ile kullanımında dikkatli olunmalıdır. Doktorunuz kanınızdaki potasyum miktarını periyodik olarak kontrol etmelidir.  
• Steroid yapıda olmayan ağrı kesici ilaçlar veya seçici  COX- 2 inhibitörleri ile birlikte 
kullanımında ilacın kan basıncı düşürücü etkisi azalabilir. Bu ilaçlarla birlikte kullanımında dikkatli olunmalıdır.  Doktorunuz ayrıca böbrek fonksiyonlarınızı kontrol 
edebilir.  
 
• Yüksek kan basıncının tedavi edilmesi iç in kullanılan diğer ilaçlar (antihipertansif 
ilaçlar) ve tansiyon düşürücü (hipotansif) yan etkilere yol açabilen bazı -ilaçlarla [örn. 
depresyon tedavisinde kullanılan trisiklik antidepresanlar, prostat bezi büyümesinde kullanılan alfa blokörler)] birlikte  kullanımı kan basıncını düşürücü etkisini artırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VALDİPİN nasıl kullan ılır? 
 
Uygun kullanım ve doz/uygulama sıklığı için talimatlar:  
• VALDİPİN için önerilen günlük doz bir film tablettir. İlacınızı her g ün aynı zamanda, 
tercihen sabahları  almanız önerilir.  
• Hangi dozda ve tam olarak kaç tablet VALDİPİN  kullanacağ ınızı doktorunuz size 
söyleyecektir. Tedaviye vereceğiniz cevaba göre, doktorunuz size daha yüksek ya da daha düşük bir doz önerebilir. 
• En iyi sonuçları elde etmek ve yan etki riskini azaltmak için doktorunuzun söylediği sürece VALDİPİN kullanmaya devam  edin. VALDİPİN 'i ne süreyle kullanmanız 
gerektiği ile ilgili sorularınız varsa doktorunuzla veya eczacınızla konuşun. 
• Önerilen dozu aşmayınız. 
 
Uygulama yolu ve metodu:  
• VALDİPİN sadece ağızdan kullanım içindir. 
• Aç karnına ya da besinlerle birlikte alabilirsiniz. Tableti bir bardak su ile yutunuz.  
 
Değişik yaş grupları:  
Çocuklarda kullanımı: (18 yaş altı)  
Çocuklarda ve ergenlik dönemindeki gençlerde VALDİPİN kullanılması önerilmez.  
 Yaşlılarda kullanımı:  
65 yaş ve üzerindeki hastalar için özel bir doz önerisi yoktur. Doz artışında dikkatli 
olunmalıdır.  
 
Özel kullanım durumları:  
Böbrek yetmezliği:   
 
Böbrek yetmezliğiniz varsa dikkatle kullanınız.  
Şiddetli böbrek yetmezliğiniz varsa kullanmayınız.  
 Karaciğer yetmezliği:  
 
Karaciğer yetmezliğ iniz varsa dikkatle kullanınız. 
Şiddetli karaciğer yetmezliğiniz varsa kullanmayınız.  
Doktorunuz ayrı bir tavsiyede bulunmadıkça, bu talimatları takip ediniz. 
İlacınızı zamanında almayı unutmayınız.  
Doktorunuz VALDİPİN  ile tedavinizin ne kadar süreceğini s ize bildirecektir.  5 / 10 
 
 Tedaviyi erken kesmeyiniz, çünkü VALDİPİN tedavisini durdurmak hastalığınızın daha kötüye 
gitmesine neden olabilir.  
 Eğer VALDİPİN 'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacını z ile konuşunuz. 
 
Kullanmanız gerekenden daha fazla VALDİPİN kullandıysanız:  
 
VALDİPİN’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  
VALDİPİN 'i kullanmayı unutursanız  
 
İlacınızı almayı unutursanız, unuttuğ unuzu fark eder etmez bu dozu alınız ve sonraki dozu her 
zamanki saatte alınız.  
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise, o zaman 
unuttuğunuz dozu atlayınız.  
 Unutulan dozları dengelemek için çift doz almayını z. 
 
VALDİPİN ile tedavi sonlandırıldığındaki oluşabilecek etkiler:  
 
Doktorunuz tarafından belirtilmedikçe, tedaviyi durdurmayınız. Çünkü VALDİPİN tedavisini 
durdurmak hastalığınızın daha kötüye gitmesine neden olabilir.  
 
4. Olası yan etkiler nelerdir?  
Tüm ilaçlar gibi VALDİPİN 'in içeriğinde bulunan maddelere duyarlı olan kişilerde yan etkiler 
olabilir.  Yan etkiler aşağıdaki kategorilerde gösterildiği şekilde tanımlanmıştır.  
 
Çok yaygın   :10 hastanın en az 1’inde görülebilir.  
Yaygın    :10 hastanı n birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla  
görülebilir.  
Seyrek    :1.000 hastanın birinden az, fakat 10.000 hastanın birinden fazla  
görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
 
Aşağıdakilerden biri olursa, VALDİPİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Ciltte döküntü, kurdeşen, tüm vücutta deride kızarma, şiddetli kaşıntı, kabarma, ciltte soyulma ve şişme, mukoz membranlarda iltihaplanma(enflamasyon) (Steven -Johnson 
Sendromu, toksik epidermal nekroliz) veya diğer alerjik reaksiyonları içeren şiddetli cilt reaksiyonları, göz kapaklarında, yüzde, dudaklarda veya dilde şişlik, nefes darlığı veya nefes almada güçlük, düşük kan basıncı (bayılma hissi, sersemlik), ani hırlama, göğüs ağrısı, şiddetli karın ve sırt ağrısına eşlik eden kişinin kendisini iyi hissetmemesine neden olan pankreas iltihabı, kalp krizi, anormal kalp atımı.  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VALDİPİN’e  karşı ciddi alerjiniz var demektir. Acil 
tıbbi mü dahaleye veya hastaneye yatırılmanıza gerek olabilir.  
 VALDİPİN "in kullanılması sonucunda aşağıda belirtilen yan etkiler ortaya çıkabilir:  
  6 / 10 
 
 Yaygın:  
• Grip 
• Burun tıkanıklığı, boğaz ağrısı ve yutkunma sırası nda rahatsızlık 
• Kan potasyum seviyesinde az alma (hipokalemi),  
• Baş ağrısı  
• Kollarda, ellerde, bacaklarda, ay ak bilekleri ve ayaklarda şişme  
• Yorgunluk, güçsüzlük 
• Yüzde ve/veya boyunda kızarm a ve sıcak basması  
• Ödem, çukur ödem (parmakla üzerine bastırıldığı zaman geçici ç ukurluk meydana getiren  
     ödem), yüz ödemi  
 
Yaygın olmayan:  
• İştahsızlık  
• Kan kalsiyum s eviyesinde artış (hiperkalsemi)  
• Kan lipid se viyesinde artış (hiperlipidemi)  
• Kan ürik asit s eviyesinde artış (hiperürisemi)  
• Kan sodyum seviyesinde azalma (hiponatrem i) 
• Koordinasyon bozukluğu  
• Baş dönmesi  
• Uyuklama  
• Görme kaybı  
• Yutak  ile gırtlak arası bölgede ağrı  
• Karında rahatsızlık hissi  
• Sersemlik  
• Bulantı ve karın ağrısı  
• Ağız kuruluğu  
• Uyuşukluk, elle rde ve ayaklarda karıncalanma veya uyuşma  
• Kişinin çevresinin veya kendisinin düzensiz ve hızla  döndüğünü hissetmesi (vertigo)  
• Çarpıntı dahil kalbin hızlı atması  
• Ayağa kalkınca başlayan sersemlik 
• Öksürük 
• İshal  
• Kabızlık  
• Ciltte döküntü, kızarıklık  
• Eklemlerde şişme  
• Sırt ağrısı  
• Eklemlerde ağrı  
 
Seyrek:  
• Huzursuzluk (Anksiyete)  
• Kulak çınlaması  
• Bayılma  
• Normalden fazla miktarda idrar atılımı ya da sık idrara çıkma ihtiyacı  
• Ereks iyon sağlayamama ve sürdürememe  
• Ağırlık h issi 
• Sersemlik, baş dönmesi gibi belirtilerle  ortaya çıkan düşük kan basıncı  
• Aşırı terleme  
• Ciltte yaygın döküntü  
• Kaşıntı 
• Kaslarda spazm  
Görme bozukluğu  
• Aşırı duyarlılık  
     7 / 10 
 
 Amlodipin  
 
Bu ilacı aldıktan sonra aşağıdaki çok seyrek görü len, ciddi  advers  etkilerden biri 
görüldüğünde acilen doktorunuza başvurunuz:  
- Ani hırlama, göğüs ağrısı, nefes darlığı veya nefes almada güçlük.  
- Göz kapakları, yüz ve dudaklarda şişme.  
- Dil ve boğazda, ciddi nefes alma güçlüğüne neden olan şişme. 
- Ciltte döküntü, kurdeşen, tüm vücutta deride kızarma, şiddetli kaşıntı, kabarma, ciltte 
soyulma ve şişme, mukoz membranlarda iltihaplanma (enflamasyon)  (Steven -Johnson 
Sendromu) veya diğer alerjik reaksiyonları içeren şiddetli cilt reaksiyonları. 
- Kalp  krizi, amormal kalp atımı.  
- Şiddetli karın ve sırt ağrısına eşlik eden kişinin kendisini iyi hissetmemesine neden olan pankreas iltihabı.  
 
Aşağıda yer alan yan etkiler raporlanmıştır. Bu sorunlardan herhangi birini yaşarsanı z veya 
bunlar bir haftadan uzun sürerse, doktorunuzla iletişime geçmelisiniz.  
 
Yaygın:  
• Baş dönmesi  
• Baş ağrısı  
• Karında rahatsızlık hissi  
• Yorgunluk 
• Ödem  
• Sersemlik  
• Uyuklama  
• Palpitasyon (kalp atı şının hissedilmesi, çarpıntı)  
• Kızarma  
• Eklemlerde şişlik (ödem)  
• Karın ağrısı  
• Bulantı  
 
Yaygın olmayan:  
• Ruh halinde değişiklikler  
• Endişe hali  
• Ciltte karıncalanma hissi 
• Nefes almada güçlük  
• Bağırs ak alışkanlığında değişiklikler  
• İshal 
• Ağız kuruluğu  
• Deride kızarıklık ve döküntü 
• Işığa duyarlılık  
• Eklemlerde ağrı  
• Sırt ağrısı  
• Yorgunluk, güçsüzlük 
• Rahatsızlık hissi  
• Halsizlik  
• Kalpl e ilişkili olmayan göğüs ağrısı  
• Ağırlıkta artış veya düşüş  
• Depresyon  
• Uykusuz luk 
• Titreme  
• Tat almada bozukluk 
• Bayılma,  
• Ağrı hissi kaybı  
• Görme bozukluğu  
• Görme kaybı  8 / 10 
 
 • Kulakta çınlama  
• Düşük kan basıncı  
• Burun kanalının iltihaplanmasından kaynaklanan hapşırma/burun akıntısı (rinit)  
• Hazımsızlık  
• Kusma (bulant ı) 
• Saç dökülmesi  
• Terlemede artış  
• Ciltte kaşıntı  
• Deri renginde bozulma  
• İdrar yapmada bozukluk 
• Gece idrara çıkma ihtiyacında artış  
• İdrara çıkma sayısında artış  
• Ereksiyonu sürdürmede güçlük  
• Erkeklerde memelerde rahatsızlık veya büyüme  
• Ağrı 
• İyi hissetmeme  
• Kas ağrısı  
• Kaslarda kramp  
• Ağırlıkta artma veya azalma  
 
Seyrek:  
• Kafa karışıklığı  
Çok seyrek:  
• Beyaz kan hücresi sayısında azalma  
• Kan pulcuklarında alışılmadık morarma veya kolayca kanamaya yol açabilecek azalma 
(kırmızı kan hücresi  hasarı)  
• Yüksek kan ş ekeri (hiperglisemi)  
• Aşırı duyarlılık  
• Pankreas iltihanı (pankreatit)  
• Bacaklarda huzursuzluk, ağı rlık hissi (periferik nöropati)  
• Kalp ritminde bozukluk  
• Öksürük 
• Özellikle yüz ve boğazda şişme  (olası anjiyoödem semptomları)  
• Ani ve ezici g öğüs ağrısı (olası m iyokard enfarktüsü semptomları)  
• Döküntü, deride kızarıklık, dudaklar, gözler veya ağızda kabarcıklar, deride soyulma (olası eritema multiforme semptomları)  
• Ciltte döküntü  
• Kırmızı deri, dudaklar, gözler veya ağızda kabarcı klar, deride soyulma, ateş (olası  Steven 
Johnson Sendromu semptomları)  
• Vücudun herhangi bir bölgesinde, özellikle dudaklarda, göz kapaklarında ve genital 
bölgede görülen, cilt altı dokusu ödemi  (Quincke  ödemi)  
• Diş etlerinin şişmesi 
• Karında şişki nlik (gastrit)  
• Anormal karaciğer fonksiyonu  
• Karaciğerde enflamasyon (iltihaplanma) (hepatit)  
• Ciltte sararma (sarılık)  
• Karaciğer enzimlerinde bazı tıbbi  testleri etkileyebilecek artış  
• Kas geriliminde artma  
• Kan damarlarında,  genelde  cilt döküntüleriyle  birlikte  görü len, enflamasyon (iltihaplanma)  
• Işığa karşı hassasiyet  
• Uzuvlarda sertlik, titreme ve/veya hareket bozuklukları  
 
Bilinmiyor:  
      Hareket bozuklukları (ekstrapiramidal sendrom)  9 / 10 
 
  
Valsartan:  
Yaygın olmayan:  
• Kişinin ç evresinin veya kendisinin düzensiz ve hızla  döndüğünü hissetmesi (vertigo)  
• Öksürük 
• Karında rahats ızlık hissi ve üst karında ağrı  
• Yorgunluk 
 
Sıklığı bilinmeyen:  
• Aşırı duyarlılık  
• Kanda azalmış hemoglobin ve hematokrit  
• Kırmızı kan hücrelerinde azalma 
• Kan pulcuklarında v e beyaz kan hücrelerinde azalma 
• Kanda kreatinin artışı  
• Enfeksiyona bağlı olarak ateş , boğaz ağrısı ve ağız yaraları  
• Damar iltihabı 
• Kendiliğinden mey dana gelen kanama ya da morarma 
• Yüksek kan potasyum s eviyesi  
• Anormal karaciğer test sonuçları  
• Böbrek fonksiyonlarında azalma ve böbre k fonksiyonlarında ciddi azalma  
• Özellikle yüz ve boğazda şişlik  
• Kas ağrısı  
• Döküntü, morumsu- kırmızı lekeler  
• Ateş 
• Kaşınma  
• Alerjik reaksiyon  
• Deride kabarma (büllöz dermatit belirtisi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu v eya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi b ir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan "İlaç Yan Etki Bildirimi" ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geç meyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. VALDİPİN' in saklanması  
 
VALDİPİN 'i çocukların göremeyeceği, erişemeyeceği yerlerde ve ambalajında saklayınız. 
 
25°C  altındaki oda sıcaklığında saklayınız.  
 
Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra VALDİPİN 'i kullanmayınız  
 
Eğer üründe ve/veya ambalajında bozukluklar fark edersiniz VALDİPİN 'i kullanmayınız.  
 
“Son kullanma tarihi geçmiş veya kullanılmayan ilaç ları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.”  
 10 / 10 
 
 Ruhsat sahibi:  
Pharmactive İlaç San. ve Tic. A.Ş.  
Bağcılar/İstanbul  
 
Üretim yeri:  
Pharmactive İlaç San. ve Tic. A.Ş.  
Kapaklı/Tekirdağ 
 Bu kullanma talimatı                    tarihinde onaylanmıştır.  
 