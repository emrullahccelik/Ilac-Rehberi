KISA ÜRÜN BİLGİSİ
1. BEŞERİ TIBBİ ÜRÜNÜN ADI
HUMALOG 100 IU/ml 10 ml çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
Her 1 ml’de, 100 ünite (3,5 mg’ a eşdeğer) rekombinant DNA teknolojisi ile E. coli’de üretilmiş
insülin lispro içerir. Her flakonda 1000 ünite insülin lisproya eşdeğer 10 ml çözelti bulunur.
Yardımcı maddeler:
Her ml’de 1,88 mg dibazik sodyum fosfat ve pH ayarlaması için yeterli miktarda sodyum hidroksit
bulunur.
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti.
HUMALOG, steril, berrak, renksiz sıvı bir çözeltidir.
4. KLİNİK ÖZELLİKLER
4.1 Terapötik endikasyonlar
HUMALOG, normal glukoz homeostazının korunması için insüline gereksinim duyan diabetes
mellituslu hastaların tedavisinde endikedir. HUMALOG ayrıca, diabetes mellitusun başlangıç
stabilizasyonu için de endikedir.
4.2 Pozoloji ve uygulama şekli
Pozoloji:
Doz, hastanın gereksinimine göre doktor tarafından belirlenmelidir.
Uygulama sıklığı ve süresi:
HUMALOG yemeklerden hemen önceki 15 dakika içinde uygulanabilir. Gerek duyulduğunda
HUMALOG yemeklerden hemen sonra da kullanılabilir.
Uygulama şekli:
Subkütan kullanım
HUMALOG subkütan enjeksiyon şeklinde uygulanmalıdır.
1/19Subkütan uygulama kolun üst kısmı, uyluk, kalça ya da karına yapılmalıdır. Lipodistrofi ve
kutanöz amiloidoz riskini azaltmak için (bkz. Bölüm 4.4 ve 4.8) enjeksiyon yapılan bölgeler
değiştirilerek aynı bölgenin ayda bir seferden fazla kullanılmaması sağlanmalıdır.
HUMALOG, subkütan uygulandığı sırada bir kan damarına girilmediğinden emin olunmalıdır.
Uygulamadan sonra, enjeksiyon bölgesine masaj yapılmamalıdır. Hastalar uygun enjeksiyon
tekniğinin kullanılması konusunda eğitilmelidir.
HUMALOG etkisini çabuk gösterir ve subkütan uygulamada regüler insüline kıyasla daha kısa bir
etki süresine sahiptir (2 ila 5 saat). Etkinin hızlı başlaması, HUMALOG enjeksiyonunun (ya da
sürekli subkütan infüzyon alan hastalarda HUMALOG bolus uygulamasının) öğünlere çok yakın
bir zamanda yapılmasına olanak verir. Herhangi bir insülinin etki süresi kişiden kişiye ya da aynı
kişilerde farklı zamanlardaki uygulamalarda değişkenlik gösterebilir. Regüler insan insülinine
kıyasla etkinin hızlı oluşması enjeksiyon bölgesinden bağımsızdır. Tüm insülin preparatlarında
olduğu gibi HUMALOG’un etki süresi doz, enjeksiyon yeri, kanlanma, vücut sıcaklığı ve fiziksel
aktiviteye bağlıdır.
Doktor tarafından önerilmişse, HUMALOG daha uzun etkili insan insülinleri ile ya da oral
sülfonilüre bileşikleri ile birlikte kullanılabilir.
HUMALOG’un insülin infüzyon pompasıyla kullanımı:
İnfüzyon pompası kullanarak sürekli subkütan HUMALOG enjeksiyonu için, bir HUMALOG 100
ünite/ml'lik flakondan pompa haznesini doldurabilirsiniz. Bazı pompalar, pompaya tam olarak
yerleştirilebilecek kartuşlar ile uyumludur.
Yalnızca belirli CE işaretli insülin infüzyon pompaları insülin lispro infüzyonunda kullanılabilir.
İnsülin lisproyu infüze etmeden önce, uygunluğun belirlenmesi için pompa üreticisinin talimatları
belirli bir pompa üzerinde çalışılmalıdır. Hastalar HUMALOG’u insülin infüzyon pompası ile
birlikte kullanmadan önce insülin infüzyon pompası ile birlikte verilen talimatları ve
HUMALOG’un Kullanma Talimatlarını dikkatlice okuyup uygulamalıdır ve yoğunlaştırılmış
insülin tedavisi ve infüzyon pompası ve pompa aksesuarlarının fonksiyonları hakkında
eğitilmelidir. Doktorlar, HUMALOG Kısa Ürün Bilgilerinde yer alan “HUMALOG’un insülin
infüzyon pompasıyla kullanımı” bölümünü ve insülin infüzyon pompası ile birlikte verilen
talimatları dikkatlice değerlendirmelidir. Pompa için doğru hazne ve katater kullanınız. Pompa
haznesini doldururken, doldurma sisteminde doğru uzunlukta iğne kullanarak hasar vermekten
kaçınınız. İnfüzyon seti (tüp ve kanül), kutusu içerisinde verilen ürün bilgisindeki talimatlara göre
değiştirilmelidir. Açıklanamayan hipoglisemi atağı veya ketozis meydana gelirse, hızla müdahale
edilmeli ve atak çözümleninceye kadar infüzyon durdurulmalıdır. Subkütan insülin enjeksiyonu
ile ara tedavi gerekebilir. Eğer tekrarlanırsa ya da kan şekeri düzeyinizde ciddi düşüş olursa,
doktorunuzu bilgilendirip insülin infüzyonunu azaltma veya durdurma gerekliliği
değerlendirilmelidir. Pompadaki bozukluk veya infüzyon setindeki tıkanma glukoz seviyesinde
hızlı artışa neden olabilir. İnsülin akışının kesilmesinden şüphelenilirse, pompa ürününe ait
talimatları takip ediniz. İnsülin infüzyon pompası ile beraber kullanıldığında HUMALOG,
seyreltilmemeli veya diğer insülinlerle karıştırılmamalıdır. HUMALOG, infüzyon pompası ile
2/19kullanıldığında 37oC’nin üzerindeki sıcaklıklara maruz bırakılmamalıdır. İnsülin infüzyon
pompasıyla HUMALOG flakonlar 7 güne kadar kullanılabilir.
İnsülinin intravenöz uygulanımı:
HUMALOG gerektiğinde (ketoasidozda kan glukoz seviyesinin kontrolü, akut hastalıkta, cerrahi
operasyon sırasında ve sonrasında kullanım örnek gösterilebilir) intravenöz olarak da
uygulanabilir.
İntravenöz enjeksiyonun uygulanması gerekiyorsa, HUMALOG 100 ünite/ml flakonlar
kullanılabilir.
İnsülin lispronun intravenöz enjeksiyonu, intravenöz bolus ya da infüzyon sisteminde olduğu gibi
intravenöz enjeksiyonlar için klinik uygulamalara göre yapılmalıdır. Kan şeker düzeyinin sık
aralarla gözlenmesi gereklidir.
İnsülin lispronun, % 0,9 sodyum klorür veya % 5 dekstroz içinde 0,1 U/ml ile 1 U/ml
konsantrasyonlarındaki infüzyon sistemleri oda sıcaklığında 48 saat stabildir. Hastaya infüzyon
uygulanmasına başlamadan önce sistemin havasının alınması tavsiye edilir.
Zirve etkisinde değişiklik olabileceğinden, insülinler karıştırılırken dikkatli olunmalıdır. Amerikan
Diyabet Derneği’nin insülin uygulanımı konusundaki raporunda “İnsülinler karıştırıldığında,
karışımda fizikokimyasal değişimler olabilir (derhal veya zamanla). Sonuç olarak, insülin
karışımına karşı fizyolojik yanıt, ayrıca yapılan insülin enjeksiyonundan farklı olabilir.” uyarısında
bulunmaktadır. HUMALOG’un Humulin N ile karıştırılması, HUMALOG’un absorpsiyon oranını
veya toplam biyoyararlanımını azaltmaz. Tek başına veya Humulin N ile karıştırılarak verildiğinde
HUMALOG, Humulin R’ye göre daha hızlı absorpsiyon ve glukoz düşürücü etkiye sahiptir.
HUMALOG’un diğer üreticilerin ürettiği insülinlerle veya hayvan kökenli insülin preparatlarıyla
karıştırılması hakkında herhangi bir çalışma yapılmamıştır (bkz. Bölüm 6.2).
Kullanım ile ilgili talimatlar
Flakonları kullanan hastalar iğneleri veya şırıngaları asla paylaşmamalıdır. Hasta her
enjeksiyondan sonra iğneyi atmalıdır.
HUMALOG çözelti berrak ve renksiz olmalıdır. Bulanık, kıvamlı veya hafifçe renklenmiş
görünüyorsa ya da katı parçacıklar görünüyorsa HUMALOG kullanılmamalıdır.
Flakonlardaki insülini kartuşlardaki insülinler ile karıştırmayınız (bkz. Bölüm 6.2).
Dozun hazırlanması:
Flakon uygun bir enjektör (100 ünite işaretli) ile kullanılmalıdır.
i) HUMALOG
1. Ellerinizi yıkayınız.
2. Yeni bir flakon kullanılıyorsa, plastik koruyucu kapağı çıkartınız, ancak tıpayı çıkarmayınız.
3/193. Eğer tedavi bazal insülin ve HUMALOG’un birlikte kulanılmasını gerektiriyorsa her ikisi bir
enjektörde karıştırılabilir. Eğer insülinler karıştırılacaksa, Bölüm (ii) ve 6.2 de belirtilen
şekilde karıştırmayı yapınız.
4. Enjektörün içine, kullanacağınız HUMALOG dozuna eşit miktarda hava çekiniz. Flakonun
üstünü pamukla siliniz. İğneyi HUMALOG flakonunun üstündeki lastik tıpaya batırınız ve
havayı flakonun içine enjekte ediniz.
5. Flakon ve enjektörü baş aşağı çeviriniz. Her ikisini de bir elinizle sıkıca tutunuz.
6. İğne ucunun HUMALOG flakonun içinde bulunduğundan emin olarak, doğru miktarda dozu
enjektöre çekiniz.
7. Kabarcık oluşumu çekilen HUMALOG miktarını azaltacağından iğneyi flakondan
çıkarmadan önce, enjektörün içinde hava kabarcığı olup olmadığına bakınız. Kabarcık varsa,
enjektörü dik tutunuz ve kabarcıklar üste çıkana kadar yan tarafına vurunuz. Enjektörün
pistonunu iterek kabarcıkları dışarı çıkartınız ve doğru miktarda dozu enjektöre çekiniz.
8. İğneyi flakondan çıkartınız ve enjektörü bırakırken, iğnenin hiçbir yerle temas etmemesine
dikkat ediniz.
ii) HUMALOG’un daha uzun etkili insan insülinleri ile karıştırılması (bkz. Bölüm 6.2)
1. HUMALOG’u uzun etkili insan insülinleri ile ancak doktorunuzun önerdiği durumlarda
karıştırınız.
2. Enjektörünüze, kullanacağınız uzun etkili insülin miktarına eşit miktarda hava çekiniz. İğneyi
uzun etkili insülin flakonuna sokup havayı enjekte ediniz. İğneyi çekiniz.
3. Aynı şekilde HUMALOG flakonuna hava enjekte ediniz, ancak iğneyi çıkarmayınız.
4. Flakon ve enjektörü baş aşağı çeviriniz.
5. İğne ucunun HUMALOG flakonun içinde bulunduğundan emin olunuz. Doğru miktarda dozu
enjektörün içine çekiniz.
6. Kabarcık oluşumu çekilen HUMALOG miktarını azaltacağından iğneyi flakondan
çıkarmadan önce, enjektörün içinde hava kabarcığı olup olmadığına bakınız. Kabarcık varsa,
enjektörü dik tutunuz ve kabarcıklar üste çıkana kadar yan tarafına vurunuz. Enjektörün
pistonunu iterek kabarcıkları dışarı çıkartınız ve doğru miktarda dozu enjektöre çekiniz.
7. İğneyi HUMALOG flakonundan çıkartınız ve daha uzun etkili insülin flakonuna sokunuz.
Flakon ve enjektörü baş aşağı çeviriniz. Her ikisini tek elinizle sıkıca tutunuz ve hafifçe
çalkalayınız. İğne ucunun insülin içerisinde bulunduğundan emin olarak, uzun etkili insülini
enjektöre çekiniz.
4/198. İğneyi çıkartınız ve enjektörü bırakırken iğnenin hiçbir yerle temas etmemesine dikkat ediniz.
Dozun enjeksiyonu:
1. Ellerinizi yıkayınız.
2. Enjeksiyon bölgesini seçiniz.
3. Enjeksiyon yapılacak bölgeyi uygun şekilde temizleyiniz.
4. Geniş bir alanı gererek ya da sıkıştırarak cildi sabitleştiriniz. İğneyi tarif edildiği şekilde
batırınız.
5. Enjektör pistonunu sonuna kadar itiniz. İğneyi enjeksiyon yerinden çıkartınız ve enjeksiyon
bölgesine birkaç saniye hafifçe basınç uygulayınız. Enjeksiyon bölgesini ovuşturmayınız.
6. Enjektör ve iğneyi emniyetli bir biçimde atınız. Bir enjeksiyon cihazı için dış iğne kapağını
kullanın, iğneyi çıkarın ve güvenli bir şekilde atın.
7. Enjeksiyon yapılan bölgeler değiştirilerek aynı bölgenin ayda bir seferden fazla
kullanılmaması sağlanmalıdır.
Özel popülasyonlara ilişkin ek bilgiler
Böbrek/Karaciğer yetmezliği
Böbrek yetmezliğinde insülin gereksinimi azalabilir.
Karaciğer yetmezliği durumunda glukoneojenez kapasitesinin ve insülin yıkımının azalmasına
bağlı olarak insülin gereksinimi azalabilir. Bununla beraber, kronik karaciğer yetmezliği olan
hastalarda insülin rezistansındaki artış, insülin gereksiniminin artmasına neden olabilir.
Böbrek ve karaciğer işlev bozukluğu olan hastalarda glukoz düzeylerinin izlenmesi ve insülin
dozunda ayarlama gerekebilir.
Pediyatrik popülasyon:
HUMALOG çocuklarda yalnızca hızlı etkili insülinin etkisi daha yararlı olacaksa regüler insüline
tercih edilebilir (örneğin; enjeksiyon zamanlarının öğünlerle ilişkili olarak belirlenmesi gibi).
Geriyatrik popülasyon:
HUMALOG yaşlılarda kullanım için uygundur.
4.3 Kontrendikasyonlar
Etkin madde veya Bölüm 6.1’de bulunan yardımcı maddelerden herhangi birine karşı aşırı
duyarlılık.
Hipoglisemi.
5/194.4 Özel kullanım uyarıları ve önlemleri
Uyarılar
Bu insan insülin analogu regüler insan insülininden hızlı etki başlangıcı ve aktivitenin kısa olması
açısından farklılık gösterir. Yemeklerle birlikte kullanıldığında, HUMALOG öğünlerden hemen
önceki 15 dakika içinde veya yemeklerden hemen sonra yapılmalıdır. HUMALOG’un kısa etki
süresi nedeniyle, tip 1 diyabetli hastalar glukoz kontrolünü sağlamak için uzun etkili insüline de
ihtiyaç duyarlar (dışarıdan insülin pompası kullanımı haricinde).
HUMALOG da dahil olmak üzere insülinlerle ilgili görülen en yaygın advers etki hipoglisemidir.
Tüm insülinlerle olduğu gibi, hipogliseminin zamanlaması değişik insülin formülasyonlarında
farklılıklar gösterir. Diyabetli hastalarda glukoz monitorizasyonu tavsiye edilir.
İnsülinde yapılan herhangi bir değişiklik dikkatle ve medikal gözlem altında yapılmalıdır.
Önlemler
Genel
Hastalar, insülin ve diğer alternatif tedavilerin potansiyel riskleri hakkında bilgilendirilmelidir.
Hastalar ayrıca, insülinin uygun saklama koşulları, enjeksiyon teknikleri, uygulama süresi, öğün
planlamasına eklenmesi, düzenli fiziksel aktivite, düzenli kan glukoz seviyesi monitorizasyonu,
periyodik hemoglobin A testi, hipoglisemi ve hipergliseminin fark edilmesi ve yönetilmesi ve
1c
diyabet komplikasyonlarının periyodik değerlendirilmesi konusunda da bilgilendirilmelidir.
Hipokalemi:
İnsülin lispro dahil tüm insülin ilaçları, ekstraselülerden intraselüler boşluğa potasyum geçişine
neden olarak hipokalemiye yol açar. Tedavi edilmeyen hipokalemi, solunum felcine, ventriküler
aritmiye ve ölüme neden olabilir. Hipokalemi riski olan hastalarda (örn. Potasyum düşürücü ilaçlar
kullanan hastalar, serum potasyum konsantrasyonuna duyarlı ilaçlar alan hastalar) potasyum
düzeyleri izlenmelidir.
Tüm insülin preparatlarında olduğu gibi, HUMALOG’un etki süresi değişik bireylerde ya da aynı
kişide değişik zamanlarda enjeksiyon bölgesi, kan desteği, sıcaklık ve fiziksel aktiviteye bağlı
olarak farklılıklar gösterebilir.
Hasta fiziksel aktivitesini veya her zamanki yemek planını değiştirdiğinde hangi insülin olursa
olsun doz ayarlaması yapılması gerekebilir. Hastalık, duygusal rahatsızlık veya stres sırasında da
insülin gereksinimleri değişebilir.
Hipoglisemi — Diğer insülin preparatlarında olduğu gibi, HUMALOG uygulamasıyla ilişkili
hipoglisemik reaksiyonlar olabilir. Serum glukoz konsantrasyonlarındaki hızlı değişim diyabetli
hastalarda glukoz değerinden bağımsız olarak hipoglisemi semptomlarını uyarabilir.
Alerji
Lokal Alerji - Tüm insülin tedavilerinde olduğu gibi, hastalarda enjeksiyon bölgesinde kızarıklık,
şişkinlik veya kaşıntı olabilir. Bu minör reaksiyonlar birkaç gün ile birkaç haftada düzelir fakat
bazı durumlarda HUMALOG tedavisinin kesilmesi gerekebilir. Bazen, bu reaksiyonlar cilt
6/19temizleme malzemeleri içindeki iritanlar veya uygun olmayan enjeksiyon teknikleri gibi
insülinden başka faktörlerle de ilişkili olabilir.
Sistemik Alerji - Ciddi, yaşamı tehdit eden, HUMALOG dahil herhangi bir insülinle meydana
gelen genel alerji. Genel alerji tüm vücutta döküntüye (kaşıntı dahil), nefes darlığına, hırıltılı
solunuma, tansiyon düşmesi, hızlı nabız, veya terlemeye neden olabilir. Anafilaktik reaksiyonun
dahil olduğu ciddi sistemik alerji vakaları hayatı tehdit edebilir. Metakrezolün enjeksiyonluk
preparatlarda yardımcı madde olarak kullanılması sonucu lokalize reaksiyonlar ve yaygın kas
ağrısı bildirilmiştir.
Antikor oluşumu - Klinik çalışmalarda, insan insülini ve insülin lispro ile çapraz reaksiyon
gösteren antikorlar insan insülini karışımları ve insülin lispro karışımları tedavi gruplarında da
gözlenmiştir.
Enjeksiyon tekniği
Hastalar, lipodistrofi ve kutanöz amiloidoz gelişme riskini azaltmak için enjeksiyon bölgesini
sürekli rotasyona tabi tutmaları konusunda eğitilmelidir. Bu reaksiyonların görüldüğü bölgelerde
insülin enjeksiyonlarını takiben insülin emiliminin gecikmesi ve kötüleşmiş glisemik kontrol riski
vardır. Enjeksiyon bölgesinde etkilenmemiş bir alanda ani bir değişikliğin hipoglisemiye neden
olduğu bildirilmiştir. Enjeksiyon bölgesi değiştirildikten sonra kan glukoz düzeylerinin izlenmesi
önerilir ve antidiyabetik ilaçların doz ayarlaması değerlendirilebilir.
Hastanın başka bir insülin tipine veya markasına geçirilmesi
Hastanın, başka bir insülin tipi veya markasına geçirilmesi kesinlikle tıbbi gözetim altında
gerçekleştirilmelidir. Yitilik, marka (üretici), tip (regüler/çözünebilir, NPH/izofan v.s.), tür
(hayvan, insan, insan insülin analoğu) ve/veya üretim yöntemindeki (rekombinant DNA
teknolojisiyle üretilen insüline karşı hayvan kökenli insülin) farklılıklar doz ayarlanmasını
gerektirebilir.
Hızlı etkili insülinler için, bazal insülin kullananlar da dahil tüm hastalarda tüm gün boyunca
özellikle noktürnal/açlık glukoz kontrolünü sağlamak için her iki insülinin dozu optimize
edilmelidir.
HUMALOG’u daha uzun etkili bir insülin ile karıştırırken, flakonun uzun etkili insülinle
kontaminasyonunun önlenmesi için enjektöre ilk önce kısa etkili HUMALOG’un çekilmesi
gerekir. İnsülinlerin önceden veya enjeksiyondan hemen önce karıştırılması doktorun tavsiyesine
göre yapılmalıdır. Bu tavsiye aynı şekilde sürdürülmelidir.
Hipoglisemi ve hiperglisemi
Hipogliseminin değişik veya daha az belirgin olan erken uyarı semptomlarını oluşturabilen
koşullar; uzun süreli diyabet, yoğun insülin tedavisi, diyabetik sinir hastalığı ya da beta blokörler
gibi tıbbi ürünlerin kullanımıdır.
Hayvan kökenli insülinden insan kökenli insüline geçen birkaç hastada uyarıcı nitelikteki erken
hipoglisemi semptomlarının derecesinin önceki insüline göre azaldığı ya da değişikliğe uğradığı
bildirilmiştir. Düzeltilmemiş hipoglisemi ya da hiperglisemi reaksiyonları, bilinç kaybı, koma ya
da ölüme neden olabilir.
7/19Yetersiz dozların kullanılması ya da tedavinin kesilmesi, özellikle insüline bağımlı diyabetlilerde
ölümcül potansiyeli bulunan hiperglisemiye ve diyabetik ketoasidoza yol açabilir.
Böbrek yetmezliğinde insülin gereksinimi azalabilir. Glukoneojenez kapasitesinde ve insülin
yıkımında azalmaya bağlı karaciğer yetmezliği olan hastalarda insülin gereksinimi azalabilir,
ancak kronik karaciğer yetmezliği olan hastalarda insülin direncindeki artış insülin
gereksinimlerinde artışa yol açabilir.
İnsülin gereksinimi ve doz ayarlaması
Hastalık ya da duygusal bozukluklarda insülin gereksiniminde artış olabilir.
Fiziksel aktivitesinde artış olan ya da alıştıkları beslenme tarzını değiştiren hastalarda da doz
ayarlaması gerekebilir. Öğünden hemen sonra yapılan egzersiz hipoglisemi riskini artırabilir. Hızlı
etkili insülin analoglarının farmakodinamik özelliklerine bağlı olarak hipoglisemi regüler insülinle
karşılaştırıldığında enjeksiyondan sonra daha erken oluşabilir.
HUMALOG çocuklarda yalnızca hızlı etkili insülinin etkisi daha yararlı olacaksa regüler insüline
tercih edilebilir. Örneğin; enjeksiyon zamanlarının öğünlerle ilişkili olarak belirlenmesi gibi.
HUMALOG’un pioglitazon ile kombine kullanımı:
Özellikle kalp yetmezliği gelişimi riski taşıyan hastalarda, pioglitazon insülin ile kombine olarak
kullanıldığında kalp yetmezliği vakaları bildirilmiştir. Eğer HUMALOG ve pioglitazonun
kombine kullanımı düşünülüyorsa, bu göz önünde bulundurulmalıdır. Kombine tedavi
uygulandığında hastalar kalp yetmezliğinin belirtileri ve semptomları, kilo artışı ve ödem
bakımından gözetilmelidir. Kardiyak semptomlarda bozulma olduğu takdirde pioglitazon
kesilmelidir.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Sodyum
Bu tıbbi ürün her ml’sinde 1 mmol (23 mg)’dan az sodyum ihtiva eder; yani esasında “sodyum
içermez”.
4.5 Diğer tıbbi ürünlerle etkileşimler ve diğer etkileşim şekilleri
Oral kontraseptifler, kortikosteroidler veya tiroid replasman tedavisinde kullanılan bileşikler,
danazol, diüretikler, beta stimülanları (ritodrin, salbutamol, terbutalin) gibi hiperglisemik aktivite
2
gösteren ilaçlar insülin gereksiniminde artışa yol açabilir.
Oral hipoglisemik ajanlar, salisilatlar (örneğin asetilsalisilik asit), sülfa grubu antibiyotikler, bazı
antidepresanlar (monoamin oksidaz inhibitörleri, selektif serotonin geri alım inhibitörleri), bazı
anjiyotensin dönüştürücü enzim inhibitörleri (kaptopril, enalapril), anjiyotensin II reseptör
blokörleri, beta blokörler, oktreotid ya da alkol gibi hipoglisemik aktivite gösteren bileşikler
kullanıldığında insülin dozunun azaltılması gerekebilir.
Beta-adrenerjik blokör ilaçlar, bazı hastalarda hipogliseminin semptomlarını maskeleyebilir.
8/19HUMALOG ile birlikte başka ilaçlar kullanılırken doktora danışılmalıdır (bkz. Bölüm 4.4).
Özel popülasyonlara ilişkin ek bilgiler
Pediyatrik popülasyon:
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptiflerin kullanımı insülin gereksiniminde artışa yol açabilir (bkz. Bölüm 4.5).
Diyabetli hastalara, gebe kaldıklarında ya da kalmayı düşündüklerinde durumu doktorlarına
bildirmeleri tavsiye edilmelidir.
Gebelik dönemi
Çok sayıda gebelikte maruz kalma olgularına ilişkin veriler insülin lispronun gebelik üzerinde ya
da fetüsün/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır.
Gebelik sırasında insülin tedavisi gören hastada (insüline bağımlı diyabet ya da gestasyonel
diyabet) diyabet kontrolü büyük önem taşır. Genellikle, insülin gereksiniminde ilk trimesterde
azalma, ikinci ve üçüncü trimesterlerde artış gözlenir. Diyabetli hastalara, gebe kaldıklarında ya
da kalmayı düşündüklerinde durumu doktorlarına bildirmeleri tavsiye edilmelidir. Diyabetli
hastaların gebeliği sırasında glukoz düzeylerinin ve genel sağlık durumlarının dikkatle izlenmesi
gerekir.
Laktasyon dönemi
HUMALOG'un insan sütündeki varlığı, anne sütüyle beslenen bebek üzerindeki etkileri veya süt
üretimi üzerindeki etkisi hakkında veri yoktur. Yayınlanan küçük bir çalışmada, insan sütünde
eksojen insülinin bulunduğunu bildirmiştir. Bununla birlikte, HUMALOG'un anne sütüyle
beslenen bebek üzerindeki etkilerini belirlemek için yeterli bilgi mevcut değildir ve
HUMALOG'un süt üretimi üzerindeki etkisine ilişkin bilgi yoktur. Emzirmenin gelişimsel ve
sağlıkla ilişkili yararları, annenin klinik insülin ihtiyacı, HUMALOG'un emzirilen çocuk
üzerindeki olası olumsuz etkileri veya annenin mevcut durumu ile birlikte düşünülmelidir.
Emziren diyabetli annelerin HUMALOG dozunda, beslenme tarzında ya da her ikisinde değişiklik
yapılması gerekebilir.
9/19Üreme yeteneği/ Fertilite
İnsülin lispro, hayvan çalışmalarında üreme yeteneği üzerinde bir bozukluk yaratmamıştır (bkz.
Bölüm 5.3).
4.7 Araç ve makine kullanımı üzerindeki etkiler
Hastanın konsantre olabilme ve reaksiyon gösterme yetileri, hipoglisemi nedeniyle azalabilir. Bu
durum, söz konusu yetilerin özellikle önemli olduğu durumlarda (Örn; araç sürme ya da makine
kullanma gibi) risk yaratabilir.
Hastalar araç kullanımı sırasında hipoglisemiyi engelleyecek önlemler almaları konusunda
uyarılmalıdır. Bu özellikle uyarıcı hipoglisemi belirtileri azalmış ya da bunların farkına varmayan
ya da sık sık hipoglisemi atağı geçiren hastalarda önemlidir. Bu gibi durumlarda hasta araç
kullanımı konusunda uyarılmalıdır.
4.8 İstenmeyen etkiler
Güvenlilik profilinin özeti
İnsülin tedavisi gören bir diyabet hastasında en yaygın görülen advers reaksiyon hipoglisemidir.
Ciddi hipoglisemi bilinç kaybına ve ileri vakalarda da ölüme neden olabilir. Hipoglisemi hem
insülin dozu hem de hastanın diyeti ve egzersizi gibi diğer faktörlerin sonucu olduğundan
hipoglisemi için spesifik bir sıklık belirlenmemiştir.
Sıklıklar aşağıdaki şekilde tanımlanır:
Çok yaygın (≥ 1/10); yaygın (≥ 1/100 ila  1/10); yaygın olmayan (≥ 1/1.000 ila  1/100); seyrek
(≥ 1/10.000 ila  1/1.000); çok seyrek ( 1/10.000), bilinmiyor (eldeki verilerden hareketle
tahmin edilemiyor).
MedDRA
Çok Yaygın Çok
sistem organ Yaygın Seyrek Bilinmiyor
yaygın olmayan seyrek
sınıfları
Bağışıklık sistemi hastalıkları
Lokal alerji X
Sistemik alerji X
Deri ve deri altı doku hastalıkları
Lipodistrofi X
Kutanöz
X
amiloidoz
10/19Seçilmiş advers reaksiyonların tanımı
Bağışıklık sistemi hastalıkları
Yaygın:
Lokal alerji. İnsülin enjeksiyon bölgesinde kızarıklık, şişme ve kaşıntı görülebilir. Bu durum
genellikle birkaç gün ile birkaç hafta arasında ortadan kaybolur. Bazen alerji, insülinden çok,
deriyi temizlemekte kullanılan tahriş edici maddelere ya da uygun olmayan enjeksiyon tekniğine
bağlı olabilir.
Seyrek:
Sistemik alerji (insüline karşı genel bir alerji durumudur) nadir görülmekle birlikte potansiyel
olarak daha ciddidir. Sistemik alerji tüm vücutta döküntülere, solunum güçlüğüne, hırıltılı
solunuma, kan basıncında azalmaya, kalp ritminde artışa ya da terlemeye yol açabilir. Ciddi
sistemik alerji vakaları hayatı tehdit edici özellikte olabilir.
Deri ve deri altı dokusu hastalıkları
Enjeksiyon bölgesinde lipodistrofi ve kutanöz amiloidoz oluşabilir ve lokal insülin emilimini
geciktirebilir. Belirlenmiş enjeksiyon alanında enjeksiyon yapılan bölgenin sürekli rotasyonu, bu
reaksiyonların azaltılmasına veya önlenmesine yardımcı olabilir (bkz. Bölüm 4.4).
Ödem
Özellikle zayıf metabolik kontrolün yoğunlaştırılmış insülin tedavisi ile iyileştirildiği durumlar
olmak üzere insülin tedavisi sırasında ödem vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Serum glukoz konsantrasyonları; insülin düzeyleri, kullanılabilir glukoz miktarı ve diğer
metabolik süreçler arasındaki karmaşık etkileşimlerin bir sonucu olduğundan, insülinlerin spesifik
bir doz aşımı tanımlaması yoktur. Hipoglisemi insülinin alınan besinlere ya da enerji
harcamalarına göreceli olarak fazla gelmesinin bir sonucu olarak ortaya çıkabilir. Ürün dozunda
ve öğün planında düzenleme veya egzersiz gerekebilir.
Hipoglisemi ile birlikte kayıtsızlık, konfüzyon, çarpıntı, baş ağrısı, terleme ve kusma olabilir.
Hafif hipoglisemi atakları, glukoz, şeker ya da şekerli ürünlerin oral yolla alınmasına yanıt
verebilir.
Orta düzeyde hipoglisemi intramüsküler ya da subkütan glukagon uygulanması ve hasta yeterince
iyileştikten sonra oral karbonhidrat verilmesi ile düzeltilebilir. Glukagona yanıt vermeyen
hastalara, intravenöz glukoz çözeltisi uygulanmalıdır.
11/19Hasta komada ise, intramüsküler ya da subkütan glukagon uygulanmalıdır. Ancak, glukagon
mevcut olmadığında ya da hasta glukagona yanıt vermediğinde intravenöz glukoz çözeltisi
uygulanmalıdır. Bilinç kaybı düzeldikten hemen sonra hastaya yemek yedirilmelidir.
Belirgin klinik iyileşme olduktan sonra da hipoglisemi tekrarlayabileceğinden, karbonhidratlı gıda
alımının sürdürülmesi ve hastanın gözlem altında bulundurulması gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Diyabet tedavisinde kullanılan ilaçlar, insülinler ve enjeksiyonluk
analogları, hızlı etkili insülinler.
ATC kodu: A10AB04
Etki mekanizması:
İnsülin lispronun asıl etkisi, glukoz metabolizmasının regülasyonudur.
Buna ilaveten insülin çeşitli dokularda birtakımanabolik ve anti-katabolik etkilere sahiptir. Bu
etkiler, kas dokusunda glikojen, yağ asitleri, gliserol ve protein sentezi ile amino asit alımının
artışı, glikojenoliz, glikoneojenez, ketojenez, lipoliz, protein katabolizması ve amino asit açığa
çıkışının azalması biçiminde gerçekleşir.
İnsülin lispronun hızlı bir etki başlangıcına sahip olması (yaklaşık 15 dakika), regüler insüline göre
öğünlere daha yakın uygulanmasına olanak verir; regüler insülin, öğünlerden 30 ila 45 dakika
önce, insülin lispro ise öğüne başlamadan hemen önce ya da 15 dakika öncesine kadar
uygulanabilir. Regüler insülin ile karşılaştırıldığında, etkisi daha hızlı ve daha kısa sürelidir (2-5
saat).
Tip 1 ve tip 2 diyabetli hastalarda yapılan klinik çalışmalar insülin lispro ile postprandiyal
hipergliseminin regüler insüline göre daha iyi kontrol edildiğini göstermiştir.
Tüm insülin preparatlarında olduğu gibi insülin lispronun etkisi kişiden kişiye değiştiği gibi, aynı
kişide farklı zamanlarda da değişkenlik gösterir. Etki süresi doz, enjeksiyon bölgesi, kanlanma,
sıcaklık ve fiziksel aktiviteye bağlıdır. Subkütan enjeksiyondan sonra tipik aktivite profili aşağıda
gösterilmiştir.
12/19Yukarıdaki şekil, kişinin kan glukoz konsantrasyonlarını açlık kan şekerinin seviyesine yakın
düzeylerde tutmak için gerekli glukoz miktarını yansıtmakta olup bu, insülinlerin zaman içinde
glukoz metabolizması üzerindeki etkilerinin bir göstergesidir.
Çocuklarda (2 ila 11 yaş arasındaki 61 hasta) ve çocuklar ile adolesanlarda (9 ila 19 yaş arasındaki
481 hasta) insülin lispro ile regüler insan insülinini karşılaştıran klinik çalışmalar yürütülmüştür.
İnsülin lispronun çocuklardaki farmakodinamik profili yetişkinlerde gözlenen ile benzerdir.
Subkütan infüzyon pompası ile kullanıldığında insülin lispro ile tedavinin, regüler insan insülinine
göre daha düşük bir glikozile hemoglobin düzeyi oluşturduğu görülmüştür. Çift kör, çapraz bir
çalışmada 12 haftalık dozlama sonrasında glikozile hemoglobin düzeylerindeki düşme regüler
insülin için 0,03 yüzde puana (p= 0,004) kıyasla insülin lispro ile 0,37 yüzde puan olmuştur.
Çok yüksek dozlarda sülfonilüre alan tip 2 diyabetli hastalarda yapılan çalışmalar, sülfonilüre
grubu ajanlar ile birlikte insülin lispro kullanımının, tek başına sülfonilüre kullanımına göre,
HbA ’yi belirgin oranda azalttığını göstermiştir. HbA ’deki bu azalma diğer insülin ürünleri (örn:
1c 1c
regüler ve izofan insülin) ile de beklenir.
Tip 1 ve tip 2 diyabetli hastalarda yapılan klinik çalışmalar, insülin lispro kullanan hastalarda
regüler insüline göre gece hipoglisemisi epizodlarının azaldığını göstermiştir. Bazı çalışmalarda
gece hipoglisemisindeki azalma gündüz hipoglisemisindeki artışla ilişkilidir.
İnsülin lisproya gelen glukodinamik cevap böbrek veya karaciğer fonksiyon bozukluğundan
etkilenmez. Bir glukoz klemp çalışması sırasında insülin lispro ile regüler insan insülini arasındaki
glukodinamik farklılıklar böbrek fonksiyonların derecesi farklı olan birçok hasta üzerinde ortaya
konmuştur.
İnsülin lispronun molar açıdan insan insülinine eşdeğer olduğu belirlenmiştir ancak insülin lispro
daha hızlı ve daha kısa süreli etkiye sahiptir.
13/19Kontrollü klinik çalışmalarda, kaşıntı (döküntü olan veya olmayan) reguler insan insülini
(N=2969) kullanan 17 hastada ve HUMALOG (N=2944) kullanan 30 hastada görülmüştür.
Metakrezolün enjeksiyonluk preparatlarda yardımcı madde olarak kullanılması sonucu lokalize
reaksiyonlar ve yaygın kas ağrısı bildirilmiştir. Anafilaktik reaksiyonun dahil olduğu ciddi
sistemik alerji vakaları hayatı tehdit edebilir. Metakrezolün enjeksiyonluk preparatlarda yardımcı
madde olarak kullanılması sonucu lokalize reaksiyonlar ve yaygın kas ağrısı bildirilmiştir.
Antikor oluşumu - Tip 1 (n=509) ve tip 2 (n=262) diabetes mellituslu hastalarla yapılan büyük
klinik çalışmalarda, anti-insülin antikoru (insülin lispro spesifik antikolar, insülin-spesifik
antikorlar, çapraz-reaktif antikorlar) oluşumu regüler insan insülini ve HUMALOG (daha önce
insan insülini ve yeni hastaları içeren) kullanan hastalarda değerlendirilmiştir. Beklenildiği gibi,
antikor düzeylerindeki en büyük artış insülin tedavisine yeni başlayan hastalarda gözlenmiştir.
Antikor düzeyleri klinik çalışmanın 12. ayına kadar artarak pik yapmış ve çalışmanın geri kalan
yıllarında azalmıştır. Bu antikorlar glisemik kontrolde bozulmaya ya da insülin dozunda bir artış
gereksinimine neden olmamaktadır. Toplam günlük insülin dozu ve herhangi bir antikor tipinde
antikor bağlanma yüzdesindeki değişiklikte istatistiksel olarak anlamlı bir ilişki bulunmamıştır.
5.2 Farmakokinetik özellikler
Genel Özellikler
Emilim:
Sağlıklı gönüllüler ve tip 1 (insüline bağımlı) diyabetli hastalarda yapılan çalışmalarda
HUMALOG’un regüler insan insülininden (100 ünite) daha hızlı emildiği gösterilmiştir. Sağlıklı
gönüllülere 0,1-0,4 U/kg dozlarda subkütan olarak verilen HUMALOG ile doruk serum
konsantrasyonu dozlamadan sonraki 30-90. dakikalarda gözlenmiştir. Sağlıklı gönüllüler regüler
insan insülini ile eşdeğer dozlar aldığında doruk serum konsantrasyonları dozlamadan sonraki 50-
120. dakikalarda oluşmuştur. Benzer sonuçlar tip 1 diyabetli hastalarda da görülmüştür. Sağlıklı
gönüllülere intravenöz yolla uygulandığında HUMALOG ve regüler insan insülininin
farmakokinetik profilleri karşılaştırılabilir.
14/19Regüler insan insülini veya HUMALOG’un (0,2 ünite/kg) tip 1 diyabetli 10 hastada yüksek
karbonhidratlı yemek öncesi yapılan subkütan enjeksiyonu sonrası serum HUMALOG ve insülin
düzeyleri*
* 0,2 mU/dak/kg insan insülin infüzyonu ile insülin konsantrasyonunun taban çizgisi sağlanmaktadır.
Sağlıklı erkek gönüllülere 0,2 U/kg regüler insan insülini veya diyabetli hastalarca en çok
kullanılan 3 bölge olan abdominal, deltoid veya femoral bölgelere subkütan yapıldığında
HUMALOG regüler insan insülinine göre sürekli hızlı hızda emilir. HUMALOG’un abdominal
uygulamasından sonra serum ilaç düzeyleri daha yüksek ve etki süresi deltoid ve kalçadan
uygulama sonrası kısmen kısadır (bkz. Bölüm 4.2). HUMALOG’un biyoyararlanımı regüler insan
insülininki ile benzerdir.
HUMALOG’un biyoyararlanımı regüler insan insülini ile aynı olup mutlak biyoyararlanımı, 0,1
ila 0,2 U/kg dozları arasında % 55-% 77 aralığındadır.
İnsülin lispronun farmakokinetikleri hızlı absorbe edilen ve subkütan enjeksiyon sonrasında 30 ila
70 dakikada doruk kan düzeyine ulaşan bir bileşiği göstermektedir. Bu kinetiklerin klinik önemi
değerlendirilirken glukoz kullanım eğrilerinin incelenmesi daha uygundur (bkz. Bölüm 5.1).
Dağılım:
İki ayrı sağlıklı deney grubunda intravenöz olarak 0,1ve 0,2 U/kg dozda bolus enjeksiyon şeklinde
uygulandığında regüler insan insülinin dağılım hacmi, sırasıyla 0,1 ve 0,2 U/kg doz için iki doz
grubu (1,37 ve 1,12 L/kg arasında benzerken, HUMALOG’un ortalama dağılım hacmi doz
arttığında (sırasıyla 1,55 ve 0,72 L/kg) azalmaktadır.
Biyotransformasyon:
İnsan metabolizma çalışmaları yürütülmemiştir. Ancak, hayvan çalışmaları HUMALOG
metabolizmasının insan regüler insülininkiyle aynı olduğunu göstermektedir.
15/19Eliminasyon:
Subkütan olarak verildiğinde HUMALOG’un yarılanma ömrü regüler insülininkinden daha
kısadır (sırasıyla, 1 saate karşılık 1,5 saat). İntravenöz olarak verildiğinde HUMALOG ve insan
regüler insülini sırasıyla 21,0 ml/dak/kg ve 21,4 ml/dak/kg’ın ortalama klirensi (0,1 U/kg doz) ve
9,6 ml/dak/kg ve 9.4 ml/dak/kg ortalama klirensi (0.2 U/kg doz) ile benzer doza-bağımlı klirens
sergilemiştir. Dolayısıyla, HUMALOG 0,1 U/kg doz ve 0,2 U/kg doz için sırasıyla 0,85 saat (51
dakika) ve 0,92 saat (55 dakika), regüler insülin 0,1 U/kg doz ve 0,2 U/kg doz için sırasıyla 0,79
saat (47 dakika) ve 1,28 saat (77 dakika) ortalama yarılanma ömrü sergilemiştir.
Doğrusallık/doğrusal olmayan durum:
Veri yoktur.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda, regüler insan insülini ile karşılaştırıldığında, insülin lispro daha
hızlı emilir. Böbrek fonksiyonlarının derecesi farklı olan tip 2 diyabetli hastalarda insülin lispro
ve regüler insan insülini arasındaki farmakokinetik farklılıkların genel olarak sürdürüldüğü ve
böbrek fonksiyonundan bağımsız olduğu gösterilmiştir.
Karaciğer yetmezliği:
Karaciğer yetmezliği olan hastalarda, regüler insan insülini ile karşılaştırıldığında, insülin lispro
daha hızlı emilir ve atılır.
5.3 Klinik öncesi güvenlilik verileri
İn vitro testlerde insülin reseptör bölgelerine bağlanma ve büyüme hücreleri üzerine etkileri
incelendiğinde insülin lispro insan insülinine benzerlik göstermiştir. Ayrıca yapılan çalışmalarda,
insülin lispronun bağlanmış olduğu insülin reseptörlerinden ayrılma özelliğinin insan insülini ile
aynı olduğu görülmüştür. Akut, 1 ay ve 12 ay süreli toksisite çalışmaları anlamlı toksisite bulguları
göstermemiştir.
Yapılan hayvan çalışmalarında, insülin lispro infertilite, embriyotoksisite ya da teratojenite etkisi
göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Metakrezol
Gliserol
Dibazik sodyum fosfat.7H O
2
Çinko oksit
Enjeksiyonluk su
pH’ı ayarlamak için hidroklorik asit ve sodyum hidroksit kullanılabilir.
6.2 Geçimsizlikler
Bu tıbbi ürün, Bölüm 4.2’de belirtilenler dışındaki tıbbi ürünlerle karıştırılmamalıdır.
16/196.3 Raf ömrü
Kullanımdan önce:
36 ay
Kullanıma başladıktan sonra:
28 gün
6.4 Saklamaya yönelik özel uyarılar
Dondurmayınız. Aşırı sıcak ve direkt güneş ışığı altında bırakmayınız.
Kullanımdan önce:
Buzdolabında 2–8C arasında saklayınız. Donmuş ürünleri çözüp kullanmayınız.
Kullanıma başladıktan sonra:
Açılmış olan flakonlardaki çözelti 30C’nin altındaki sıcaklıklarda saklanarak 28 gün boyunca
kullanılabilir. Bu süreden sonra kullanılmamalıdır. Buzdolabında saklamayınız.
6.5 Ambalajın niteliği ve içeriği
Çözelti, butil veya halobutil tıpa ve aluminyum emniyet kapsülü ile kapatılmış tip I flint cam
flakonlardadır. Flakon tıpası dimetikon veya silikon emülsiyonu ile muamele edilmiş olabilir.
1 x 10 ml HUMALOG 100 IU/ml 10 ml çözelti içeren flakon
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, ‘Tıbbi atıkların kontrol yönetmeliği’ ve ‘
Ambalaj Atıklarının Kontrolü yönetmelikleri’ ne uygun olarak imha edilmelidir.
Kullanım ile ilgili talimatlar
Flakonları kullanan hastalar iğneleri veya şırıngaları asla paylaşmamalıdır. Hasta her
enjeksiyondan sonra iğneyi atmalıdır.
HUMALOG çözelti berrak ve renksiz olmalıdır. Bulanık, kıvamlı veya hafifçe renklenmiş
görünüyorsa ya da katı parçacıklar görünüyorsa HUMALOG kullanılmamalıdır.
Flakonlardaki insülini kartuşlardaki insülinler ile karıştırmayınız (bkz. Bölüm 6.2).
Dozun hazırlanması:
Flakon uygun bir enjektör (100 ünite işaretli) ile kullanılmalıdır.
i) HUMALOG
1. Ellerinizi yıkayınız.
2. Yeni bir flakon kullanılıyorsa, plastik koruyucu kapağı çıkartınız, ancak tıpayı çıkarmayınız.
17/193. Eğer tedavi bazal insülin ve HUMALOG’un birlikte kulanılmasını gerektiriyorsa her ikisi bir
enjektörde karıştırılabilir. Eğer insülinler karıştırılacaksa, Bölüm (ii) ve 6.2 de belirtilen
şekilde karıştırmayı yapınız.
4. Enjektörün içine, kullanacağınız HUMALOG dozuna eşit miktarda hava çekiniz. Flakonun
üstünü pamukla siliniz. İğneyi HUMALOG flakonunun üstündeki lastik tıpaya batırınız ve
havayı flakonun içine enjekte ediniz.
5. Flakon ve enjektörü baş aşağı çeviriniz. Her ikisini de bir elinizle sıkıca tutunuz.
6. İğne ucunun HUMALOG flakonun içinde bulunduğundan emin olarak, doğru miktarda dozu
enjektöre çekiniz.
7. Kabarcık oluşumu çekilen HUMALOG miktarını azaltacağından iğneyi flakondan
çıkarmadan önce, enjektörün içinde hava kabarcığı olup olmadığına bakınız. Kabarcık varsa,
enjektörü dik tutunuz ve kabarcıklar üste çıkana kadar yan tarafına vurunuz. Enjektörün
pistonunu iterek kabarcıkları dışarı çıkartınız ve doğru miktarda dozu enjektöre çekiniz.
8. İğneyi flakondan çıkartınız ve enjektörü bırakırken, iğnenin hiçbir yerle temas etmemesine
dikkat ediniz.
ii) HUMALOG’un daha uzun etkili insan insülinleri ile karıştırılması (bkz. Bölüm 6.2)
1. HUMALOG’u uzun etkili insan insülinleri ile ancak doktorunuzun önerdiği durumlarda
karıştırınız.
2. Enjektörünüze, kullanacağınız uzun etkili insülin miktarına eşit miktarda hava çekiniz. İğneyi
uzun etkili insülin flakonuna sokup havayı enjekte ediniz. İğneyi çekiniz.
3. Aynı şekilde HUMALOG flakonuna hava enjekte ediniz, ancak iğneyi çıkarmayınız.
4. Flakon ve enjektörü baş aşağı çeviriniz.
5. İğne ucunun HUMALOG flakonun içinde bulunduğundan emin olunuz. Doğru miktarda dozu
enjektörün içine çekiniz.
6. Kabarcık oluşumu çekilen HUMALOG miktarını azaltacağından iğneyi flakondan
çıkarmadan önce, enjektörün içinde hava kabarcığı olup olmadığına bakınız. Kabarcık varsa,
enjektörü dik tutunuz ve kabarcıklar üste çıkana kadar yan tarafına vurunuz. Enjektörün
pistonunu iterek kabarcıkları dışarı çıkartınız ve doğru miktarda dozu enjektöre çekiniz.
7. İğneyi HUMALOG flakonundan çıkartınız ve daha uzun etkili insülin flakonuna sokunuz.
Flakon ve enjektörü baş aşağı çeviriniz. Her ikisini tek elinizle sıkıca tutunuz ve hafifçe
çalkalayınız. İğne ucunun insülin içerisinde bulunduğundan emin olarak, uzun etkili insülini
enjektöre çekiniz.
18/198. İğneyi çıkartınız ve enjektörü bırakırken iğnenin hiçbir yerle temas etmemesine dikkat ediniz.
Dozun enjeksiyonu:
1. Ellerinizi yıkayınız.
2. Enjeksiyon bölgesini seçiniz.
3. Enjeksiyon yapılacak bölgeyi uygun şekilde temizleyiniz.
4. Geniş bir alanı gererek ya da sıkıştırarak cildi sabitleştiriniz. İğneyi tarif edildiği şekilde
batırınız.
5. Enjektör pistonunu sonuna kadar itiniz. İğneyi enjeksiyon yerinden çıkartınız ve enjeksiyon
bölgesine birkaç saniye hafifçe basınç uygulayınız. Enjeksiyon bölgesini ovuşturmayınız.
6. Enjektör ve iğneyi emniyetli bir biçimde atınız. Bir enjeksiyon cihazı için dış iğne kapağını
kullanın, iğneyi çıkarın ve güvenli bir şekilde atın.
7. Enjeksiyon yapılan bölgeler değiştirilerek aynı bölgenin ayda bir seferden fazla
kullanılmaması sağlanmalıdır.
7. RUHSAT SAHİBİ
Lilly İlaç Ticaret Ltd. Şti.
Acıbadem Mah. Çeçen Sokak
Akasya Acıbadem Kent Etabı
A Blok Kat: 3
34660 Üsküdar / İstanbul
Tel : 0 216 554 00 00
Faks : 0 216 474 71 99
8. RUHSAT NUMARASI
108/55
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 26.09.2000
Ruhsat yenileme tarihi: 0402.2014
10. KÜB’ÜN YENİLENME TARİHİ
../../....
19/19