 
1 
 KULLANMA TALİMATI  
 
RELESTAT® %0,05 Göz Damlası , Çözelti  
Göze damlatılır.  
Steril  
 
Etkin Madde:  Etkin madde olarak her ml’sinde 0,5 mg/ml epinastin hidroklorür  (0,436 mg 
epinastine eşdeğer)  içermektedir.  
 
Yardımcı Maddeler: Benzalkonyum klorür , sodyum dihidrojen fosfat dihidrat, sodyum klorür, 
disodyum edetat, sodyum hidroksit ve/veya  hidroklorik asit ve saf su içerir . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
 
Bu Kullanma Talimatında:  
 
1. RELESTAT® nedir ve ne için kullanılır?  
2. RELESTAT®’ı kullanmadan önce dikkat edilmesi gerekenler  
3. RELESTAT® nasıl kullanılır?  
4. Olası yan etkiler nelerdir?  
5. RELESTAT®’ın saklanması  
 
başlıkları yer almaktadır.  
 
1. RELESTAT® nedir ve ne için kullanılır ? 
 
RELESTAT®, 5 ml’lik şişelerde sunulmaktadır.  
RELESTAT®, anti-alerjik bir ilaçtır.  
RELESTAT®, gözleri etkileyen mevsimsel bir alerjik hastalık olan mevsimsel alerjik 
konjonktivitin belirtilerinin tedavisinde  kullanılan bir göz damlası çözeltisidir . RELESTAT® 
ile tedavi edilen  ana belirtiler, sulu göz ve kaşınan, kırmızı veya şişmiş gözler veya göz 
kapaklarıdır.  
 
2. RELESTAT®’ı kullanmadan önce dikkat edilmesi gerekenler  
 
RELESTAT®’ı aşağıdaki durumlarda KULLANMAYINIZ  
  
2 
 Bu ilac ın içinde bulunan epinastin hidroklorür e veya yukarıda liste lenen yardımcı maddelerden 
herhangi birine karşı alerjiniz var ise kullanmayınız.  
 
RELESTAT®’ı aşağıdaki durumlarda DİKKATLİ KULLANINIZ  
 
RELESTAT®, yumuşak kontakt lenslerin rengini değiştirebilen ve gözleri tahriş edebilen 
benzalkonyum  klorür isimli bir koruyucu madde içermektedir. Eğer yumuşak kontakt lens 
(hidrofilik lens) kullanıyorsanız, RELESTAT®’ı kullanmadan önce lenslerinizi çıkarınız. 
RELESTAT®’ı kullandıktan sonra lenslerinizi takmak için 15 dakika bekleyiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
RELESTAT®’ın yiyecek ve içecek ile kullanılması  
 
RELESTAT®’ın yiyecek ve içecekler ile etkileşmesi beklenmemektedir.  
 
Hamilelik  
 
İlacı kullanmadan önce doktorunuza veya eczacınıza danışınız.  
İlacın kullanımına, hekim tarafından risk/yarar oranı değerlendirilerek karar verilmelidir . 
Tedavi sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzir me 
 
İlacı kullanmadan önce doktorunuza veya eczacınıza danışınız.  
RELESTAT®’ın insan sütüne geçip geçmediği bilinmemektedir. İlacın kullanımına, hekim 
tarafından risk/yarar oranı değerlendirilerek karar verilmelidir . 
 
Araç ve makine kullanımı  
 
Damlatma sonrası kısa bir süre için geçici görme bulanıklığı meydana gelebilir. Görmeniz 
tekrar netleşinceye kadar araba veya makine kullanmayınız.  
 
RELESTAT®’ın içeriğinde bulunan bazı yardımcı maddeler hakkında önemli bilgiler  
 
RELESTAT® benzalkonyum klorür içerir.  
Gözde irritasyona neden olabilir . Yumuşak kontakt lenslerle temasından kaçınınız.  
Uygulamadan önce kontakt lensi çıkartınız ve lensi takmak için en azından 15 dakika 
bekleyiniz. Yumuşak kontakt lenslerin renklerinin bozulmasına neden olduğu bilinmektedir.  
 
Diğer ilaçlar ile birlikte kullanımı  
 
Oküler uygulamadan sonra, epinastinin sistemik konsantrasyonları son derece düşük olduğu 
için, insanlarda hiçbir ilaç etkileşimi beklenmemektedir . Birden fazla oftalmik tıbbi ilaç 
kullanılmaktaysa, bu ürünler en az 10 dakika aralıkla uygulanmalıdır.  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
3 
 2.  RELESTAT® nasıl kullanılır ? 
 
• Uygun kullanım ve doz/u ygulama sıklığı için talimatlar : 
 
RELESTAT®’ı her zaman doktorunuz un tavsiye ettiği şekilde kullanınız. Emin olmadığınız 
durumlarda doktorunuza ya da eczacınıza danışınız.  
 
Erişkin ve ergenlik dönemindeki (12 yaş ve üzeri) hastalarda kullanımı  
Erişkinlerde önerilen doz, tedavi gerektiren her göze günde iki kez (örneğin sabah ve akşam) 
bir damla damlatılmasıdır. RELESTAT®’ı alerji mevsiminde göz semptomlarınız olduğu süre 
boyunca her gün kullanmalısınız, ama 8 haftadan fazla kullanmamalısınız.  
 
• Uygulama yolu ve metodu:  
 
Şişenin kapağındaki kurcalam aya karşı güvenlik bandı bozulmuş ise ürünü kullanmayınız.  
Şişeyi açmadan önce ellerinizi yıkayınız. Vidalı kapağı saat yönünün aksi yönünde döndürerek 
çıkarınız.  
 
1. Başınızı arkaya doğru eğiniz ve tavana bakınız  
2. Tedavi edilmesi gereken gözün alt göz kapağını, küçük bir cep oluşuncaya kadar hafifçe aşağı 
doğru çekiniz.  
3. Şişeyi ters çeviriniz ve her cebe bir damla uygulamak için şişeyi sıkınız.  
4. Alt göz kapağınızı bırakınız ve gözünüzü 30 saniye kapatınız. Eğer diğer göz de tedavi 
gerektiriyorsa 1 -3’e kadar olan adımları bu göz için de uygulayınız.  
 
Damlayı gözünüze isabet ettiremediyseniz tekrar deneyiniz.  
 
Kontaminasyonun önlenmesi için şişenin ucunun gözünüze, göz çevresindeki dokuya veya 
herhangi bir şeye dokunmasına izin vermeyin. Kullandıktan sonra şişeyi kapatmak için vidalı 
kapağı hemen tekrar kapatınız. Yanağınıza akan fazla sıvıyı temiz bir bez ile siliniz. Şişeyi 
açtıktan sonra ilacı 28 günden fazla kullanmayınız, lütfen Bölüm 5’e bakınız.  
 
• Değişik yaş grupları : 
 
Çocuklarda kullanım ı: 
RELESTAT®, 12 yaşından küçük çocuklarda kullanılmamalıdır.  
 
Yaşlılarda kullanımı : 
Bu hastalarda, hiçbir doz ayarlamasının gerekli o lduğu düşünülmemektedir . 
 
 
 
 
4 
 • Özel kullanım durumları : 
 
Karaciğer yetmezliği : Epinastin insanda  asgari ölçüde (<%10) metabolize olmaktadır. Bu 
nedenle, hiçbir doz ayarlamasının gerekli olduğu düşünülmemektedir.  
 
Böbrek yetmezliği:  Herhangi bir doz ayarlamasının gerekli olduğu düşünülmemektedir.  
 
Eğer RELESTAT®’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla RELESTAT® kullandıysanız :  
 
RELESTAT®’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
Bu durumda size zarar gelmesi muhtemel değildir. Bir sonraki dozu zamanında alınız.  
 
RELESTAT®’ı kullanmayı unutursanız  
 
RELESTAT®’ı uygulamayı unuttuysanız, hatırlar hatırlamaz tedavi gereken her bir göze tek 
bir damla uygulayınız . Eğer bir sonraki dozun zamanı yaklaşmış ise unutulan dozu atlayınız ve 
daha sonra her zamanki şekilde uygulamaya devam ediniz.  
Unutulan dozları dengelemek  için çift doz almayınız.  
 
RELESTAT® ile tedavi sonlandırıldığında oluşabilecek etkiler  
 
RELESTAT® tedavisi  sonlandırıldığında herhangi bir etki oluşmamaktadır.  
 
3.  Olası yan etkiler  nelerdir?  
 
Tüm ilaçlar gibi RELESTAT®’ın içeriğinde bulunan maddelere duyarlı olan kişilerde  yan 
etkiler olabilir . Çoğu yan etki hafiftir ve yanlızca gö zü etkilemektedir.  
 
Yan etkiler aşağıdaki kategorilerde gösterildiği şekilde sıralanmıştır : 
Çok yaygın:  10 hastanın en az 1’inde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 
Aşağıdakilerden biri olursa RELESTAT’ı kullanmayı durdurunuz ve DERHAL  
doktorunuza  bildiriniz veya size en yakın hastanenin acil bölümüne başvurunuz:  
• Astım (akciğeri etkileyen ve nefes alma güçlüğüne neden olan alerjik bir hastalık).  
• Anjiyoödem belirtileri (yüzde, boğazda ya da dilde şişme, yutkunmada zorluk, kurdeşen ve 
nefes almada güçlük)  
 
Bu çok ciddi bir yan etkidir .  
Eğer bu  sizde mevcut ise, sizin RELESTAT®’a karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
  
5 
 Diğer yan etkiler:  
 
Yaygın :  
• Gözde yanma hissi veya tahriş (çoğunlukla hafif)  
 
Yaygın olmayan :  
Gözü etkileyen yan etkiler:  
• Gözün kızarması  
• Gözde kuruluk  
• Gözde kaşıntı  
• Net görmede zorluk  
• Gözde akıntı  
• Baş ağrısı  
• Burun içinde akma veya tıkanıklığa, hapşırmaya sebep olabilen şişkinlik ve tahriş  
• Ağızda tat değişikliği  
 
Bunlar RELESTAT®’ın hafif yan etkileridir.  
 
Bilinmiyor:  
• Göz yaşı yapımında artış  
• Gözde ağrı  
• Gözü etkileyen alerjik reaksiyonlar  
• Gözde şişme  
• Göz kapağında  şişme  
• Deride döküntü ve kızarıklık  
• Ciltte döküntü ve kızarıklık gibi göz dışı alerjik  reaksiyonları içeren aşırı duyarlılık 
reaksiyonları.  
 
Fosfat içeren damlalar için rapor edilen diğer yan etkiler : 
Çok nadir vakalarda , ciddi kornea ( gözün ön kısmındaki berrak tabaka ) hasar ına sahip bazı 
hastalarda tedavi sırasında kalsiyum birikmesi  sonucu nu korneada bulanık lekeler oluşmuştur.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri, www.titck.gov.tr sitesinde yer alan “İlaç Yan Etki B ildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi e dinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki  ile karşılaşırsanız 
doktorunuzu veya eczacınızı bilgilendiriniz.  
 
4.  RELESTAT®’ın saklanması   
 
RELESTAT®’ı çocukların göremeyeceği, erişemeyeceği yerlerde ve ışıktan etkilenmemesi için 
ambalajında saklayınız .   
25°C’nin altındaki oda sıcaklığında saklayınız.  
  
6 
 Açıldıktan sonra 25°C'nin altında saklanmak koşuluyla 28 gün içerisinde kullanılmalıdır.   
Şişe, içinde hala ürün kalmış olsa dahi ilk açılışını takiben 28 gün sonra atılmalıdır.  Bunu 
hatırlam ak için kutunun üzerine açtığınız tarihi yazınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra RELESTAT®’ı kullanm ayınız.  
Rengi bozuk veya bozulma belirtileri g österen damlaları kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
Allergan  İlaçları Ticaret A.Ş.  
Bilim Sokak, No: 5  
Sun Plaza, Kat: 21 -22-23 
Maslak/Sarıyer/İstanbul  
 
Tel : 0212 365 50 00  
Faks  : 0212 290 72 11  
 
Üretim yeri :  
Allergan Pharmaceuticals Ireland  
Westport/Co. Mayo/İrlanda  
 
Bu kullanma talimatı  …………… tarihinde  onaylanmıştır.  
  