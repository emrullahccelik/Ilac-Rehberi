KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRAVOGEN® Krem 30 g
2. KALİTATİF VE KANTİTATİF BİLEŞİM
Etkin madde: 1 g krem, 10 mg (% 1) izokonazol nitrat içerir.
Yardımcı maddeler: Yardımcı maddeler için 6.1’e bakınız.
3. FARMASÖTİK FORM
Krem
4. KLİNİK ÖZELLİKLER
4.1 Terapötik endikasyonlar
Derinin yüzeysel mantar enfeksiyonları, örnek olarak eller, ayaklardaki interdigital alanlar,
kasıklar ve genital bölgeler; ayrıca Erythrasma'da endikedir.
4.2 Pozoloji ve uygulama şekli
Pozoloji/uygulama sıklığı ve süresi:
TRAVOGEN, günde 1 defa hastalıklı deri kısımlarına uygulanır.
Tedavi iki-üç hafta, inatçı enfeksiyonlarda (özellikle interdigital alanların enfeksiyonunda) dört
hafta'dır, daha uzun tedavi süreleri de mümkündür.
Nükslerden sakınmak için, klinik iyileşmeyi takiben en az iki hafta daha TRAVOGEN’ in
kullanılması gerekir.
Uygulama şekli:
TRAVOGEN, hastalıklı deri kısımlarına haricen uygulanır.
4.3 Kontrendikasyonlar
Bileşiminde bulunan maddelerden herhangi birine karşı aşırı duyarlılık
4.4 Özel kullanım uyarıları ve önlemleri
Yüze uygulamalarda, TRAVOGEN'in göze kaçmamasına dikkat edilmelidir.
Enfeksiyonun tekrarlamasını önlemek için kişisel kullanım eşyalarının (yüze temas eden
eşyaların, havluların, -tercihen pamuklu- iç çamaşırlarının) kaynatılarak yıkanması ve her gün
değiştirilmesi gereklidir.
İnterdigital alanlardaki enfeksiyonların tedavisinde TRAVOGEN’in bir gazlı beze bol miktarda
sürülerek el veya ayak parmak aralarına uygulanması tavsiye edilir.
1TRAVOGEN ile tedavinin başarılı olmasında düzenli hijyen uygulamaları gereklidir Tinea pedis
varlığında ayaklar yıkandıktan sonra parmak araları tamamen kurutulmalı ve çoraplar her gün
düzenli olarak değiştirilmelidir.
4.5 Diğer tıbbi ürünler ile etkileşim ve diğer etkileşim şekilleri
Bilinen bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi: C’dir.
Gebelik dönemi
İnsanlarda izokonazol içeren preparatların hamilelik döneminde kullanılmasıyla teratojenik risk
saptanmamıştır.
Laktasyon dönemi
Etkili dozdaki izokonazolün anne sütüne geçmesi olası değildir.
4.7 Araç ve makine kullanımı üzerindeki etkiler
TRAVOGEN’in araç veya makine kullanma becerisini etkilediğini gösteren hiçbir veri yoktur.
4.8 İstenmeyen etkiler
TRAVOGEN tedavisi sırasında bir kaç izole vakada kaşıntı, yanma, eritem veya veziküllenme,
gibi lokal semptomlar görülmüştür.
Allerjik deri reaksiyonları da görülebilir.
4.9 Doz aşımı ve tedavisi
Tek doz toksisite çalışmalarından elde edilen sonuçlara göre etkin madde olan izokonazol fiilen
nontoksik olarak değerlendirilebilir. Bir defalık doz aşımında (geniş alana uygulanmasıyla
absorbsiyon artması) veya yanlışlıkla oral olarak alınması durumunda herhangi bir akut
intoksikasyon riski beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup : Topikal kullanılan antifungaller, imidazol türevleri
ATC kodu: D01AC05
İzokonazol nitrat, derinin yüzeysel mantar hastalıklarının tedavisi için geliştirilmiş bir ilaçtır.
Antimikrobiyal etki spektrumu çok geniştir. Hem dermatofitleri ve maya ya da maya benzeri
mantarları (Pityriasis versicolora neden olan organizmaları), hem de küf mantarlarını etkiler.
Ayrıca Erythrasmaya neden olan organizmalara karşı da etkilidir.
25.2 Farmakokinetik özellikler
Genel özellikler
Emilim: TRAVOGEN'in etken maddesi izokonazol, deriye hızla penetre olur. Perkutan
absorbsiyon sonucu sistemik yüklenme çok azdır. Boynuzsu tabakanın kaldırılmasından sonra
bile, uygulamadan sonra 4 saat içerisinde, uygulanan dozun %1’inden azı sistemik dolaşıma
ulaşır.
Dağılım: Uygulamadan en geç 1 saat sonra, ciltte maksimal etkin madde konsantrasyonuna
ulaşılır ve bu seviye en az 7 saat sürer (boynuzsu tabaka: yaklaşık 3500 µg/ml ± 7 mmol/l, canlı
epidermis yaklaşık 20 µg/ml ± 40 µmol/l, dermis yaklaşık 3 µg/ml ± 6 µmol/l). Etkin madde
düzeyleri boynuzsu tabakada ve epidermiste en önemli patojenlere (dermatofitler, küf ve maya
mantarları) karşı minimum inhibitör ve biyosidal antimikotik konsantrasyonlarını birkaç kez aşar
ve deride de bu değerlere ulaşır.
Biyotransformasyon: İzokonazol, deride metabolizasyon sonucu inaktive edilmemektedir.
3H-işaretli izokonazol nitratın intravenöz olarak enjekte edilmesiyle. izokonazol, tümüyle
metabolize edilir ve hızla elimine edilir. 2,4-dikloro mandelik asit ve 2-(2,6-diklorobenziloksi)-
2-(2,4-diklorofenil)-asetik asit en önemli metabolitlerdir.
Eliminasyon: İşaretli maddenin 1/3'i böbrek yoluyla ve 2/3'si safra ile olmak üzere, total dozun
%75’i 24 saat içinde elimine edilir
Farmakokinetik/Farmakodinamik ilişki
Uygulama öncesinde boynuzsu tabakanın uzaklaştırılması izokonazol düzeyini canlı deride
yaklaşık 2 kat artırmıştır.
5.3 Klinik öncesi güvenlilik verileri
Tekrarlanan doz toksisite çalışmalarından elde edilen sonuçlar TRAVOGEN’in terapötik dozda
kullanımının herhangi bir hayati risk oluşturmadığını göstermiştir.
Gen ve kromozom mutasyonlarının araştırılması ile ilgili in vitro ve in vivo deneylerde
İzokonazol’ün mutagenik potansiyeline dair bir veriye rastlanmamıştır. In vivo tümorijenisite
çalışması yapılmamıştır. Bugün sahip olduğumuz bilgilere göre; mutajenite testlerinin ve
tekrarlanan toksisite çalışmalarının sonucuna, kimyasal yapı ve etkisinin biyokimyasal
mekanizmasına bakıldığında İzokonazol’ün tümorijenik potansiyeli olduğuna dair hiçbir kanıt
yoktur.
Bir seri özel üreme toksisitesi çalışmalarında, izokonazol, üreme siklusunun hiçbir fazında
herhangi bir yan etkiye yol açmamıştır. Özellikle teratojenik potansiyele dair hiçbir kanıt
bulunmamıştır.
Deride ve mukoz membranlarda yapılan lokal tolerans çalışmalarından alınan sonuçlara göre,
terapötik durumlarda belirgin bir lokal irritasyon beklenmemelidir. Tavşan gözünde elde edilen
sonuçlara göre, gözün kazara kontaminasyonunda, konjunktival irritasyon görülebilir.
36. FARMASÖTİK ÖZELLİKLER
6.1 Yardımcı maddelerin listesi
Polisorbat 60, sorbitan monostearat, setostearil alkol, kalın parafin, beyaz vazelin, demineralize
su.
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
60 ay
6.4 Saklamaya yönelik özel tedbirler
30°C’nin altında oda sıcaklığında saklayınız.
6.5 Ambalajın niteliği ve içeriği
Kutu içinde 30 g.lık metal tüp.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
‘Ambalaj Atıklarının Kontrolü Yönetmelileri’ne uygun olarak imha edilmelidir.
7. RUHSAT SAHİBİ
Intendis İlaç Tic. Ltd. Şti. Kısıklı Cad. Sarkuysan-Ak İş Merkezi No: 4 Kat: 3 Büro: 11
34662 Altunizade / Üsküdar-İSTANBUL
Tel : 0216 651 77 17
Faks : 0216 651 77 37
8. RUHSAT NUMARASI
205/79
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 17.05.2005
Ruhsat yenileme tarihi: 29.04.2011
10. KÜB’ÜN YENİLENME TARİHİ
KÜB Onay Tarihi:
4